---
date: '2001-05-03'
id: 745A
page: 5985
number: 85
agency: ENTIDADE LOCAL MENOR DE BEMBRIVE-VIGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010503/Anuncio745A_gl.html'
---
<p>Convócanse probas selectivas para a provisión dunha praza de peón mediante contrato laboral de duración indefinida para a brigada de obras e servicios da Entidade Local Menor de Bembrive, polo sistema de concurso-oposición, conforme as seguintes:</p>
<p>BASES</p>
<p>Bases para a provisión dunha praza de peón mediante contrato laboral de duración indefinida para a brigada de obras e servicios da entidade local menor, correspondente á oferta de emprego público do ano 2001, polo sistema de concurso-oposición libre.</p>
<p>Primeira.-Obxecto da convocatoria.</p>
<p>As presentes bases teñen por obxecto a regulación do procedemento selectivo para a provisión en propiedade dunha praza de peón en réxime laboral de duración indefinida, mediante contrato a xornada completa, para a brigada de obras e servicios, contida na oferta de emprego público da Entidade Local Menor de 2001.</p>
<p>Segunda.-Sistema de selección.</p>
<p>Establécese como procedemento de selección o de concurso-oposición libre.</p>
<p>As retribucións serán as establecidas polo convenio de aplicación.</p>
<p>Terceira.-Publicidade das bases da convocatoria.</p>
<p>As bases específicas das probas selectivas así como as convocatorias publicaranse no BOP, no Diario Oficial de Galicia e no taboleiro de anuncios da entidade local menor, e débese efectua-lo anuncio da convocatoria no Boletín Oficial del Estado, comezando o prazo para a presentación de solicitudes a partir do día seguinte ó da publicación do anuncio no Boletín Oficial del Estado.</p>
<p>Cuarta.-Admisión de aspirantes.</p>
<p>Rematado o prazo de vinte días naturais fixado para a presentación de solicitudes, a alcaldía-pedanía resolverá a aprobación da lista de aspirantes</p>
<p>admitidos e excluídos con especificación, se é o caso, dos motivos de exclusión, nomeando o tribunal cualificador e fixando a data e lugar para a realización das probas selectivas da praza convocada.</p>
<p>A lista de admitidos e excluídos e a composición do tribunal cualificador, así como o sinalamento da data para a realización das probas publicarase no BOP en no taboleiro de anuncios da entidade local menor.</p>
<p>Os aspirantes excluídos terán un prazo de dez días hábiles, contados a partir da publicación da lista de aspirantes admitidos e excluídos, para emenda-los defectos que motivaran a exclusión ou omisión, e ademais poderán, dentro do dito prazo, recusa-los membros do tribunal por algún dos motivos sinalados no artigo 28.2º da Lei 30/1992, de réxime xurídico das administracións públicas e do procedemento administrativo común, sen prexuízo de que tamén poidan promove-la recusación en calquera momento da tramitación do procedemento.</p>
<p>Rematado o prazo dos dez días sen reclamacións a lista de admitidos queda elevada automaticamente a definitiva.</p>
<p>Quinta.-Condicións dos aspirantes e documentación que hai que presentar.</p>
<p>Para ser admitido ás probas de selección da praza convocada será necesario:</p>
<p>1. Ser español.</p>
<p>2. Ter cumpridos dezaoito anos de idade e non exceder de cincuenta e cinco anos, ámbalas idades referidas ó día en que remate o prazo de presentación de instancias.</p>
<p>3. Non padecer enfermidade nin estar afectado por limitación física ou psíquica que sexa incompatible co desempeño das tarefas do posto convocado.</p>
<p>4. Non ter sido separado mediante expediente disciplinario do servicio de calquera Administración pública, nin atoparse inhabilitado por sentencia firme para o exercicio de funcións públicas.</p>
<p>5. Estar en posesión, ou en condicións de obtelo na data en que remate o prazo de presentación de instancias, do título de certificado de escolaridade.</p>
<p>Sexta.-Presentación de solicitudes.</p>
<p>As solicitudes para participar nas probas selectivas convocadas, nas que os aspirantes deberán manifestar que reúnen todas e cada unha das condicións esixidas, referidas sempre á data de remate do prazo sinalado para a presentación de instancias, deberán dirixirse ó alcalde-pedáneo da Entidade Local Menor de Bembrive, achegando unha fotocopia do documento nacional de identidade e, se é o caso, a documentación acreditativa dos méritos alegados, axustándose ás seguintes normas:</p>
<p>1. O prazo para a presentación de solicitudes será de vinte días naturais, contados a partir do seguinte</p>
<p>ó da publicación do anuncio da convocatoria da praza no Boletín Oficial del Estado.</p>
<p>2. A presentación de solicitudes poderá facerase no rexistro xeral da Entidade Local Menor de Bembrive ou en calquera das formas establecidas no artigo 38.4º da Lei 30/1992, de réxime xurídico das administracións públicas e do procedemento administrativo común.</p>
<p>3. Os aspirantes quedan vinculados ós datos que fixeran constar na súa solicitude, podendo unicamente demanda-la súa modificación, mediante escrito motivado antes de que remate o prazo de vinte días sinalado para a admisión de instancias.</p>
<p>Rematado este prazo non se admitirá ningunha petición desta natureza salvo causas excepcionais sobrevidas e xustificadas que apreciará libremente o tribunal.</p>
<p>4. Ó se-lo sistema de selección o de concurso-oposición libre, os aspirantes deben presentar, xunto coa solicitude, e en todo caso, ante do remate do prazo sinalado para a admisión de instancias, a documentación acreditativa dos méritos que aleguen.</p>
<p>Sétima.-Probas selectivas.</p>
<p>Fase de valoración de méritos:</p>
<p>Na selección dos aspirantes, e posteriormente á fase de oposición, valoraranse os méritos achegados polos aspirantes de acordo co seguinte baremo:</p>
<p>-Por experiencia previa en traballos propios da categoría de peón en administracións públicas. Acreditarase mediante contrato de traballo. 1 punto por ano de traballo, cun máximo de 5 puntos.</p>
<p>-Por experiencia previa en traballos propios da categoría de peón en empresas privadas. Acreditarase mediante contrato de traballo. 0,5 puntos por ano de traballo, cun máximo de 5 puntos.</p>
<p>Fase de oposición.</p>
<p>Consistirá na realización dun exercicio de carácter práctico e eliminatorio no que se procederá a realizar un traballo manual tendentes a acredita-los coñecementos dos aspirantes e a súa formación profesional en relación coas tarefas propias da praza convocada, durante o período previamente sinalado polo tribunal.</p>
<p>A puntuación final do proceso selectivo será o resultado de suma-la puntuación da fase de concurso coa puntuación da fase de oposición. Será proposto para a praza convocada o aspirante que acade a maior puntuación.</p>
<p>O exercicio da fase de oposición ten carácter eliminatorio e puntuarase de 0 a 10 puntos.</p>
<p>Oitava.-Tribunal cualificador.</p>
<p>O tribunal cualificador estará integrado polos seguintes membros:</p>
<p>Presidente: o alcalde pedáneo, Carlos Comesaña Abalde, ou vocal no que delegue.</p>
<p>Vocais:</p>
<p>Tres membros da xunta veciñal.</p>
<p>Un traballador da Entidade Local Menor de Bembrive.</p>
<p>Un representante dos traballadores da entidade local menor.</p>
<p>Secretario: o secretario da Entidade Local Menor de Bembrive.</p>
<p>O funcionamento do tribunal axustarase ó previsto na Lei de procedemento administrativo para os órganos colexiados, quedando este facultado para resolve-las dúbidas que se presenten no procedemento de valoración.</p>
<p>Novena.-Lista de aprobados, presentación de documentos e nomeamento.</p>
<p>Unha vez rematada a cualificación dos aspirantes, o tribunal fará pública no taboleiro de anuncios da entidade local menor a relación de aprobados por orde de puntuación, coa correspondente proposta de candidato para a súa contratación, que non poderá excede-lo número de prazas convocadas e fará chega-la dita relación á presidencia da entidade local menor.</p>
<p>A persoa proposta presentará na secretaría da entidade local menor, no prazo de vinte días naturais desde que se faga pública a relación de aprobados, os documentos acreditativos das condicións de capacidade e requisitos esixidos na base quinta desta convocatoria.</p>
<p>Unha vez presentada a documentación, procederase á formalización da relación laboral e rexistro desta perante o Instituto Nacional de Emprego.</p>
<p>Décima.-Incidencias.</p>
<p>As bases e convocatoria e cantos actos administrativos deriven desta e da actuación do tribunal poderán ser impugnados polos interesados nos casos e na forma prevista na Lei de procedemento administrativo.</p>
<p>O tribunal queda autorizado para resolve-las dúbidas que se presenten e toma-los acordos necesarios para a boa orde da oposición en todo o no previsto nestas bases.</p>
<p>Para o non previsto nas presentes bases da convocatoria haberá que aterse ó disposto nas seguintes disposicións:</p>
<p>Lei 30/1984, do 2 de agosto, modificada pola Lei 23/1988, Lei 7/1985, do 2 de abril, de bases do réxime local, Real decreto lexislativo 781/1986, do 18 de abril, Real decreto 896/1991 e Real decreto 364/1995 polo que se aproba o Regulamento xeral de ingreso do persoal ó servicio da Administración do Estado.</p>
<p>Décimo primeira.-Norma final.</p>
<p>As bases específicas da convocatoria aprobadas pola xunta veciñal da Entidade Local Menor de Bembrive e cantos actos administrativos deriven delas</p>
<p>e das actuacións do tribunal poderán ser impugnadas nos casos e na forma establecida pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Así mesmo, a entidade local menor poderá, se é o caso, proceder á revisión das resolucións do tribunal conforme ó previsto na dita Lei 30/1992, do 26 de novembro.</p>
<p>Bembrive, 9 de febreiro de 2001.</p>
<p>Carlos Comesaña Abalde</p>
<p>Alcalde pedáneo</p>

