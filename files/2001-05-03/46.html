---
date: '2001-05-03'
id: 745E
page: 5987
number: 85
agency: ENTIDADE LOCAL MENOR DE BEMBRIVE-VIGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010503/Anuncio745E_gl.html'
---
<p>A Entidade Local Menor de Bembrive, na sesión da xunta veciñal do día 5 de decembro de 2000, por unanimidade acordou o seguinte:</p>
<p>Primeiro.-Aproba-lo escudo heráldico da Entidade Local Menor de Bembrive, conforme o deseño que consta no expediente que ten a descrición seguinte:</p>
<p>De sinople (verde), unha machada de ouro (amarelo), disposta en banda e acompañada, no xefe, dunha rama de piñeiro, e na punta, dunha vieira, todo do mesmo. Ó timbre, coroa real pechada.</p>
<p>Segundo.-Envia-lo expediente á Consellería de Xustiza, Interior e Relacións Laborais da Xunta de Galicia para solicita-la súa aprobación, logo do dictame da comisión heráldica.</p>
<p>Terceiro.-Lembrarlle á comisión heráldica que se atopa pendente de informe e resolución por petición feita pola xunta veciñal da entidade local menor para a adopción da súa bandeira.</p>
<p>O dito acordo, e o expediente a que se refire, sométese á información pública por prazo dun mes, para os efectos de que os interesados poidan formular reclamacións.</p>
<p>Bembrive, 13 de febreiro de 2001.</p>
<p>Carlos Comesaña Abalde</p>
<p>Alcalde pedáneo</p>

