---
date: '2001-05-03'
id: 73B6
page: 5890
number: 85
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de marzo de 2001, da Delegación Provincial da Coruña, pola
  que se dispón o depósito e a publicación, no Diario Oficial de Galicia, do
  convenio colectivo do sector de confeiterías, pastelerías, masas fritidas,
  bolos, xeados artesáns da provincia da Coruña.
range: Resolución
url: 'https://www.xunta.gal/dog/Publicados/2001/20010503/Anuncio73B6_gl.html'
---
<p>Visto o expediente do convenio colectivo do sector de confeiterías, pastelerías, masas fritidas, bolos, xeados artesáns da provincia da Coruña (código convenio 1500375) que tivo entrada nesta delegación provincial o día 6-3-2001, subscrito en representación da parte económica pola Asociación de Empresarios de Confiterías da provincia da Coruña, e da parte social, por UGT e CC.OO. o día 28-2-2001, conformidade co disposto no artigo 90.2º e 3º, do</p>
<p>Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, desta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (S.M.A.C.).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 28 de marzo de 2001.</p>
<p>María Silva Costoya</p>
<p>Delegada provincial da Coruña</p>
<p>Convenio colectivo de confeiterías, pastelerías, masas fritidas, bolos e xeados artesáns</p>
<p>Artigo 1º.-Ámbito de aplicación.</p>
<p>O presente convenio colectivo regulará as relacións laborais entre traballadores e empresas dedicadas á confeitería, pastelería, masas fritidas, bolos e xelados artesáns, incluído o persoal mercantil con centros de traballo na Coruña e a súa provincia a partir da data de entrada en vigor.</p>
<p>Artigo 2º.-Vixencia, duración e revisión.</p>
<p>A totalidade das cláusulas, tanto económicas como sociais, pactadas no presente convenio entrarán en vigor a partir do 1 de xaneiro de 2000 e a súa duración será ata o 31 de decembro de 2001.</p>
<p>As retribucións acordadas e os pactos do presente convenio terán efectos o mesmo día de entrada en vigor, calquera que sexa a data da súa publicación no BOP. Este convenio prorrogarase tacitamente de ano en ano, salvo denuncia de calquera das partes, que se terá que realizar cunha anticipación mínima ó fin do período de vixencia, ou de calquera das súas prórrogas, de dous meses.</p>
<p>Artigo 3º.-Vixilancia.</p>
<p>En cumprimento do disposto no Estatuto dos traballadores, establécese, segundo o seu artigo 85, unha comisión paritaria que estará formada por tres representantes de UGT, dous representantes de CC.OO. e cinco representantes das asociacións patronais que interviñeron nas negociacións do presente convenio.</p>
<p>Artigo 4º.-Respecto dos dereitos, compensacións e absorción.</p>
<p>Respectaránselles a tódolos traballadores as situacións persoais actualmente consolidadas en canto determinen maiores dereitos dos concedidos neste convenio respecto ás materias obxecto de regulación.</p>
<p>Sen prexuízo de que se poidan estender a calquera situación as melloras establecidas neste convenio nin a facultade de amplialas, as empresas que veñan aboando ó seu persoal salarios superiores ós esixidos regulamentariamente non estarán obrigadas a aplica-las elevacións que se fixen polas presentes estipulacións, salvo en contía necesaria para suplir diferencias.</p>
<p>Artigo 5º.-Asignacións económicas.</p>
<p>Fíxanse como mínimas as retribucións que figuran nas táboas de salarios que se xuntan; o incremento para o ano 2000 será dun 4,5%, e para o ano 2001 do IPC previsto polo Goberno para o ano 2001 máis medio punto, é dicir, o 2,5%. Se o IPC real no 31 de decembro de 2001 excedese o IPC previsto para ese ano, revisaranse os salarios no exceso.</p>
<p>Artigo 6º.-Complemento de transporte.</p>
<p>Establécese un complemento de transporte de carácter inabsorbible, na contía de 266 pesetas diarias. Este complemento, que percibirán tódolos traballadores, aboarase unicamente os días realmente traballados, e aboaranse tamén no mes de vacacións.</p>
<p>Artigo 7º.-Gratificacións extraordinarias.</p>
<p>Establécense para tódolos traballadores tres pagas extraordinarias: unha en marzo, que corresponde á de beneficios, calculándose a razón do nove por cento do salario base máis antigüidade en cómputo anual; en caso de ser inferior, será o que lle corresponda por 30 días de salario base máis antigüidade. Outra no mes de xullo e a terceira no Nadal. Todas elas se aboarán a razón de 30 días de salario base máis antigüidade. Pagaranse os días 15 de xullo e 15 de decembro.</p>
<p>Artigo 8º.-Xubilación.</p>
<p>Os traballadores que se xubilen e conten cunha antigüidade mínima de 15 anos ó servicio da empresa percibirán desta, como premio de xubilación, dúas mensualidades de salario. Por cada cinco anos máis de antigüidade, a partir dos citados 15, o dito premio incrementarase en 10.000 pesetas máis, sen limitacións.</p>
<p>Artigo 9º.-Falecemento.</p>
<p>No caso de un traballador falecer estando en activo e de levar, como mínimo, cinco anos ó servicio da empresa, esta aboaralle ós seus herdeiros ou á persoa que el directamente designe dúas mensualidades de salario en concepto de socorro por defunción.</p>
<p>Artigo 10º.-Antigüidade.</p>
<p>O persoal afectado polo presente convenio percibirá, en concepto de complemento persoal de antigüidade, unha contía fixa por cada 3 anos de servicios prestados á empresa, de acordo coas táboas anexas.</p>
<p>A data inicial do cómputo de antigüidade será a do ingreso do traballador na empresa.</p>
<p>Establécese unha limitación de 10 trienios para tódolos traballadores.</p>
<p>O incremento das táboas de antigüidade non será inferior ó 80% do incremento porcentual ou equivalente que se estableza como incremento do salario base.</p>
<p>Artigo 11º.-Horas extraordinarias.</p>
<p>As horas extraordinarias aboaranse cunha recarga do cento por cento do salario base/hora.</p>
<p>Artigo 12º.-Nocturnidade.</p>
<p>O complemento por traballo nocturno establécese no 40% do salario base.</p>
<p>Artigo 13º.-Servicio militar.</p>
<p>Os traballadores que se encontren prestando o servicio militar, obrigatoria ou voluntariamente, e conten cunha antigüidade na empresa non inferior a dous anos, percibirán as gratificacións de xullo e Nadal íntegras.</p>
<p>Artigo 14º.-Vacacións.</p>
<p>Os traballadores afectados por este convenio desfrutarán anualmente de 30 días de vacacións.</p>
<p>Artigo 15º.-Descansos.</p>
<p>Serán días de descanso para os traballadores e empresarios, sen perda de retribución por parte do persoal asalariado, o día 27 de abril, festividade de Nosa Señora de Montserrat, patrona da actividade de confeitería e pastelería, e o 25 de decembro, día de Nadal.</p>
<p>O citado descanso refírese tanto ós traballadores encadrados no presente convenio como ós empresarios ós que este se refire.</p>
<p>Se a primeira das ditas festividades coincidese en sábado ou domingo, trasladarase ó luns seguinte.</p>
<p>Artigo 16º.-Licencias retribuídas.</p>
<p>As licencias serán retribuídas logo de aviso e xustificación, con dereito a remuneración, polos motivos seguintes:</p>
<p>a) Quince días naturais en caso de matrimonio.</p>
<p>b) Tres días no caso de parto da esposa, en caso de enfermidade grave ou falecemento de parentes ata o segundo grao. Se o traballador necesitase desprazarse fóra do domicilio habitual, será de catro días.</p>
<p>c) Un día en caso de enfermidade grave ou falecemento de fillos políticos.</p>
<p>d) Dous días por traslado de domicilio habitual.</p>
<p>e) Polo tempo indispensable para o cumprimento dun deber inescusable de carácter público ou persoal.</p>
<p>f) Un día en caso de bautizo, primeira comuñón e vodas de parentes de primeiro grao.</p>
<p>Artigo 17º.-Xornada.</p>
<p>Nos talleres de confeitería e pastelería a xornada de domingo e festivos non se poderá prorrogar máis das 12 horas.</p>
<p>Artigo 18º.-Xornada de traballo.</p>
<p>A xornada de traballo para as empresas e traballadores afectados polo presente convenio será de 1.800 horas anuais.</p>
<p>Considerarase como traballo efectivo o tempo destinado ó bocadillo nas empresas que antes do ano 1983 viñesen concedendo este dereito.</p>
<p>Artigo 19º.-Enfermidades e accidentes.</p>
<p>A empresa aboaralle ó traballador en situación de incapacidade temporal derivada de enfermidade común ou accidente non laboral un complemento que, sumado á prestación correspondente da Seguridade Social, alcance o 75% dos seus devengos salariais desde o primeiro día ata o día 20 inclusive de baixa, e a partir do 21, e por un período máximo de seis meses, o dito complemento alcanzará o 100% dos devengos salariais do traballador.</p>
<p>Artigo 20º.-Póliza de accidentes.</p>
<p>As empresas estarán obrigadas a concertar, con primas íntegras ó seu cargo, unha póliza de seguros para a cobertura e os riscos de morte por accidente de traballo durante as 24 horas do día, garantindo o percibo da indemnización de 2.500.000 pesetas en ámbolos supostos. Esta cantidade será extensiva á invalidez total absoluta.</p>
<p>Artigo 21º.-Garantías sindicais.</p>
<p>Observarase o disposto no Estatuto dos traballadores e na Lei orgánica de liberdade sindical.</p>
<p>Artigo 22º.-Xubilación voluntaria.</p>
<p>Ós 60 anos: 180.000 pesetas.</p>
<p>Ós 61 anos: 168.000 pesetas.</p>
<p>Ós 62 anos: 156.000 pesetas.</p>
<p>Ós 63 anos: 132.000 pesetas.</p>
<p>Ós 64 anos: 120.000 pesetas.</p>
<p>Esta última idade de 64 anos enténdese sen prexuízo de que se, por disposición legal ou normativa similar, se rebaixase a idade de xubilación ata os ditos anos, quedará sen efecto a prestación concedida de 120.000 pesetas mais subsistirán os demais topes de xubilación tal e como se pactan no presente artigo.</p>
<p>Artigo 23º.-Roupa de traballo.</p>
<p>Ó persoal que polo seu traballo necesite roupa especial, as empresas estarán obrigadas a facilitarlle gratuitamente batas, fundas, panos, etc.; a duración destas pezas será dun ano.</p>
<p>Artigo 24º.-Normas supletorias.</p>
<p>Consideraranse normas supletorias de carácter xeral o acordo marco estatal de pastelería, confeitería, bolería, xeladería, repostería e pratos combinados, asinado pola Confederación Española de Empresarios Artesáns de Pastelería e por CC.OO. e UGT, e publicado no Boletín Oficial del Estado do día 11 de marzo de 1996.</p>
<p>Artigo 25º.-Cláusula de desvinculación salarial.</p>
<p>Os compromisos en materia salarial contidos no presente convenio será de aplicación para tódalas empresas afectadas polo ámbito funcional.</p>
<p>Para as empresas que pretendan acollerse á cláusula regulada no presente artigo establécense os seguintes mecanismos e pola seguinte orde de prioridade:</p>
<p>1º Comisión paritaria do convenio.</p>
<p>2º Negociación coa representación legal dos traballadores.</p>
<p>3º Mecanismos do AGA.</p>
<p>A tódolos mecanismos citados anteriormente achegaráselle-la seguinte documentación:</p>
<p>-Acreditación por medio da contabilidade oficial dos resultados dos dous últimos exercicios nos que se demostre que durante eles se produciron perdas reais.</p>
<p>-Plan de viabilidade para o período en que se pretende a aplicación da dita cláusula de exención e xustificación económica e a súa repercusión real no melloramento global dos resultados da empresa.</p>
<p>Na súa aplicación poderanse pactar reduccións sobre as porcentaxes de incremento negociadas ou o a súa total inaplicación polo período que se determine. Neste último caso aplicaranse os aspectos económicos nos mesmos termos que figuran no convenio anteriormente vixente.</p>
<p>Os representantes legais dos traballadores, membros da comisión paritaria, así como os seus asesores, están obrigados a tratar e manter na maior reserva a información recibida e os datos a que tivesen acceso como consecuencia do establecido nos parágrafos anteriores, observando, por conseguinte, respecto de todo isto, sixilo profesional.</p>
<p>Artigo 26º.-Contrato eventual por circunstancias do mercado, acumulación de tarefas ou exceso de pedidos.</p>
<p>A duración máxima dos contratos eventuais regulados no artigo 15.1º.b do Estatuto dos traballadores será de 13 meses e medio dentro dun período de 18 meses, contados a partir do momento en que se produzan as ditas causas.</p>
<p>Os contratos eventuais por circunstancias do mercado, celebrados antes da sinatura do presente convenio colectivo, rexeranse ata a súa extinción pola normativa convencional conforme a cal se celebraron, polo que poderán esgota-la duración máxima establecida nos anteriores convenios colectivos.</p>
<p>Artigo 27º.-Cláusula de adhesión ó AGA.</p>
<p>Ante a importancia que pode ter para a resolución pacífica dos conflictos laborais a elaboración do acordo interprofesional galego sobre procedementos extraxudiciais de solución de conflictos colectivos de traballo (AGA), asinado entre a Confederación de Empresarios de Galicia e as organizacións sindicais UGT, CC.OO. e CIG, as partes asinantes deste convenio, durante a súa vixencia acordan someterse ás disposicións contidas no AGA nos propios termos en que están formuladas.</p>
<p>Cláusula transitoria.</p>
<p>Conforme o establecido na alínea b) do parágrafo 2º da disposición adicional 1ª da Lei 63/1997, do 26 de decembro, as dúas partes acordan que se manteña a posibilidade de conversión de tódolos contratos temporais e de duración determinada celebrados ata o 16 de maio do 2001 no contrato para o fomento da contratación indefinida, regulado na citada disposición adicional.</p>
<p>Táboas salariais do convenio colectivo confiteirías, anos 2000 e 2001</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Ano 2000</td><td>Ano 2001</td></tr>
<tr><td></td></tr>
<tr><td>Salario base mes</td><td>Salar. base anual</td><td>Antigüidade</td><td>Salario base mes</td><td>Salar. base anual</td><td>Antigüidade</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Técnicos (non titulados)</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Encargado xeral</td><td>133.260</td><td>1.998.900</td><td>7.761</td><td>136.592</td><td>2.048.880</td><td>7.916</td></tr>
<tr><td></td></tr>
<tr><td>Xefe fabricación taller</td><td>142.545</td><td>2.138.175</td><td>8.303</td><td>146.109</td><td>2.191.635</td><td>8.469</td></tr>
<tr><td></td></tr>
<tr><td>Encargado de sección</td><td>106.138</td><td>1.592.070</td><td>6.182</td><td>108.791</td><td>1.631.865</td><td>6.306</td></tr>
<tr><td></td></tr>
<tr><td>Administrativos</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Xefe de administrac. de 1ª</td><td>150.791</td><td>2.261.865</td><td>8.782</td><td>154.561</td><td>2.318.415</td><td>8.958</td></tr>
<tr><td></td></tr>
<tr><td>Xefe de administrac. de 2ª</td><td>142.545</td><td>2.138.175</td><td>8.303</td><td>146.109</td><td>2.191.635</td><td>8.469</td></tr>
<tr><td></td></tr>
<tr><td>Oficial de 1ª</td><td>128.792</td><td>1.931.880</td><td>7.502</td><td>132.012</td><td>1.980.180</td><td>7.652</td></tr>
<tr><td></td></tr>
<tr><td>Oficial de 2ª</td><td>114.979</td><td>1.724.685</td><td>6.696</td><td>117.853</td><td>1.767.795</td><td>6.830</td></tr>
<tr><td></td></tr>
</tbody></table>
<table><tbody><tr><td>Auxiliar</td><td>106.058</td><td>1.590.870</td><td>6.178</td><td>108.709</td><td>1.630.635</td><td>6.302</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Ano 2000</td><td>Ano 2001</td></tr>
<tr><td></td></tr>
<tr><td>Salario base mes</td><td>Salar. base anual</td><td>Antigüidade</td><td>Salario base mes</td><td>Salar. base anual</td><td>Antigüidade</td></tr>
<tr><td></td></tr>
</tbody></table>
<table><tbody><tr><td>Aspirante de primeiro ano*</td><td>62.491</td><td>937.365</td><td>3.214</td><td>64.053</td><td>960.795</td><td>3.278</td></tr>
<tr><td></td></tr>
<tr><td>Aspirante de segundo ano*</td><td>64.027</td><td>960.405</td><td>3.729</td><td>65.628</td><td>984.420</td><td>3.804</td></tr>
<tr><td></td></tr>
<tr><td>Aspirante de terceiro ano*</td><td>82.772</td><td>1.241.580</td><td>4.822</td><td>84.841</td><td>1.272.615</td><td>4.918</td></tr>
<tr><td></td></tr>
<tr><td>Mercantís</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Xefe de vendas</td><td>145.183</td><td>2.177.745</td><td>8.457</td><td>148.813</td><td>2.232.195</td><td>8.626</td></tr>
<tr><td></td></tr>
<tr><td>Inspector de vendas</td><td>137.959</td><td>2.069.385</td><td>8.035</td><td>141.408</td><td>2.121.120</td><td>8.196</td></tr>
<tr><td></td></tr>
<tr><td>Promotor de propaganda</td><td>114.979</td><td>1.724.685</td><td>6.696</td><td>117.853</td><td>1.767.795</td><td>6.830</td></tr>
<tr><td></td></tr>
<tr><td>Vendedor de autovenda</td><td>110.383</td><td>1.655.745</td><td>6.428</td><td>113.143</td><td>1.697.145</td><td>6.557</td></tr>
<tr><td></td></tr>
<tr><td>Viaxante</td><td>110.383</td><td>1.655.745</td><td>6.428</td><td>113.143</td><td>1.697.145</td><td>6.557</td></tr>
<tr><td></td></tr>
<tr><td>Obreiros</td><td></td><td></td><td></td><td></td><td></td><td></td></tr>
<tr><td></td></tr>
<tr><td>a) Persoal de producción</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Oficial de 1ª</td><td>116.080</td><td>1.741.200</td><td>6.762</td><td>118.982</td><td>1.784.730</td><td>6.897</td></tr>
<tr><td></td></tr>
<tr><td>Oficial de 2ª</td><td>107.215</td><td>1.608.225</td><td>6.245</td><td>109.895</td><td>1.648.425</td><td>6.370</td></tr>
<tr><td></td></tr>
<tr><td>Axudante</td><td>100.752</td><td>1.511.280</td><td>5.868</td><td>103.271</td><td>1.549.065</td><td>5.985</td></tr>
<tr><td></td></tr>
<tr><td>Forneiro mecanizado</td><td>107.215</td><td>1.608.225</td><td>6.245</td><td>109.895</td><td>1.648.425</td><td>6.370</td></tr>
<tr><td></td></tr>
<tr><td>Forneiro de pa</td><td>107.215</td><td>1.608.225</td><td>6.245</td><td>109.895</td><td>1.648.425</td><td>6.370</td></tr>
<tr><td></td></tr>
<tr><td>Aprendiz de 1º ano*</td><td>62.491</td><td>937.365</td><td>3.255</td><td>64.053</td><td>960.795</td><td>3.320</td></tr>
<tr><td></td></tr>
<tr><td>Aprendiz de 2º ano*</td><td>64.831</td><td>972.465</td><td>3.777</td><td>66.452</td><td>996.780</td><td>3.853</td></tr>
<tr><td></td></tr>
<tr><td>b) Pers. acabamento e empaqu.</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Oficial de 1ª</td><td>116.080</td><td>1.741.200</td><td>6.762</td><td>118.982</td><td>1.784.730</td><td>6.897</td></tr>
<tr><td></td></tr>
<tr><td>Oficial de 2ª</td><td>107.215</td><td>1.608.225</td><td>6.245</td><td>109.895</td><td>1.648.425</td><td>6.370</td></tr>
<tr><td></td></tr>
<tr><td>Axudante</td><td>100.752</td><td>1.511.280</td><td>5.868</td><td>103.271</td><td>1.549.065</td><td>5.985</td></tr>
<tr><td></td></tr>
<tr><td>Aprendiz de 1º ano*</td><td>62.491</td><td>937.365</td><td>3.255</td><td>64.053</td><td>960.795</td><td>3.320</td></tr>
<tr><td></td></tr>
<tr><td>Aprendiz de 2º ano*</td><td>64.831</td><td>972.465</td><td>3.777</td><td>66.452</td><td>996.780</td><td>3.853</td></tr>
<tr><td></td></tr>
<tr><td>c) Pers. de oficios auxiliares</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Oficial de 1ª</td><td>116.080</td><td>1.741.200</td><td>6.762</td><td>118.982</td><td>1.784.730</td><td>6.897</td></tr>
<tr><td></td></tr>
<tr><td>Oficial de 2ª</td><td>107.215</td><td>1.608.225</td><td>6.245</td><td>109.895</td><td>1.648.425</td><td>6.370</td></tr>
<tr><td></td></tr>
<tr><td>Peón</td><td>97.577</td><td>1.463.655</td><td>5.682</td><td>100.016</td><td>1.500.240</td><td>5.796</td></tr>
<tr><td></td></tr>
<tr><td>Persoal de limpeza</td><td>97.577</td><td>1.463.655</td><td>5.682</td><td>100.016</td><td>1.500.240</td><td>5.796</td></tr>
<tr><td></td></tr>
<tr><td>Subalternos</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Almaceneiro</td><td>116.080</td><td>1.741.200</td><td>6.762</td><td>118.982</td><td>1.784.730</td><td>6.897</td></tr>
<tr><td></td></tr>
<tr><td>Conserxe</td><td>103.808</td><td>1.557.120</td><td>6.046</td><td>106.403</td><td>1.596.045</td><td>6.167</td></tr>
<tr><td></td></tr>
<tr><td>Cobrador</td><td>103.808</td><td>1.557.120</td><td>6.046</td><td>106.403</td><td>1.596.045</td><td>6.167</td></tr>
<tr><td></td></tr>
<tr><td>Basculeiro</td><td>103.808</td><td>1.557.120</td><td>6.046</td><td>106.403</td><td>1.596.045</td><td>6.167</td></tr>
<tr><td></td></tr>
<tr><td>Garda xuramentado</td><td>103.808</td><td>1.557.120</td><td>6.046</td><td>106.403</td><td>1.596.045</td><td>6.167</td></tr>
<tr><td></td></tr>
<tr><td>Garda vixilante</td><td>103.808</td><td>1.557.120</td><td>6.046</td><td>106.403</td><td>1.596.045</td><td>6.167</td></tr>
<tr><td></td></tr>
<tr><td>Ordenanza</td><td>103.808</td><td>1.557.120</td><td>6.046</td><td>106.403</td><td>1.596.045</td><td>6.167</td></tr>
<tr><td></td></tr>
<tr><td>Porteiro</td><td>97.577</td><td>1.463.655</td><td>5.682</td><td>100.016</td><td>1.500.240</td><td>5.796</td></tr>
<tr><td></td></tr>
<tr><td>Comercio</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Administrativos</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Auxiliar de caixa</td><td>106.128</td><td>1.591.920</td><td>6.182</td><td>108.781</td><td>1.631.715</td><td>6.306</td></tr>
<tr><td></td></tr>
<tr><td>Persoal mercantil</td><td></td><td></td><td></td><td></td><td></td><td></td></tr>
<tr><td></td></tr>
<tr><td>Dependenta de 25 anos</td><td>110.114</td><td>1.651.710</td><td>6.413</td><td>112.867</td><td>1.693.005</td><td>6.541</td></tr>
<tr><td></td></tr>
<tr><td>Dependenta menor de 24 anos</td><td>106.128</td><td>1.591.920</td><td>6.182</td><td>108.781</td><td>1.631.715</td><td>6.306</td></tr>
<tr><td></td></tr>
<tr><td>Axudante</td><td>99.688</td><td>1.495.320</td><td>5.806</td><td>102.180</td><td>1.532.700</td><td>5.922</td></tr>
<tr><td></td></tr>
<tr><td>Aprendiz de 16 a 18 anos*</td><td>62.491</td><td>937.365</td><td>3.622</td><td>64.053</td><td>960.795</td><td>3.694</td></tr>
<tr><td></td></tr></tbody></table>
<p>* Os salarios reflectidos corresponden ó 85% da xornada de traballo (referida ós contratos de formación).</p>

