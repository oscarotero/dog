---
date: '2013-12-27'
id: G0256-121213-0002
page: 50529
number: 247
agency: Axencia Turismo de Galicia
section: VI. Anuncios. a) Administración autonómica.
title: >-
  CÉULA do 10 de decembro de 2013, da Área Provincial de Turismo de Lugo, pola
  que se notifica o acordo de iniciación do 11 de novembro de 2013 relativo ao
  expediente sancionador de Lugo LU-22/2013 por infracción leve en materia de
  turismo.
range: Cédula
url: >-
  https://www.xunta.gal/dog/Publicados/2013/20131227/AnuncioG0256-121213-0002_gl.html
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ao interesado que a seguir se relaciona, o acordo de iniciación do procedemento sancionador en materia de turismo, por infracción administrativa da Lei 7/2011, do 27 de outubro, do turismo de Galicia, expediente LU-22/2013, incoado ao titular do establecemento de restauración denominado Las Catedrales, situado na praia das Catedrais do concello de Ribadeo (Lugo), xa que, intentada a notificación polos medios habituais, non se puido practicar.</p>
    <p>Noméase instrutor do procedemento a Francisco López Castro e secretaria a Mercedes Campos Casares, funcionarios desta área provincial de turismo. O seu réxime de recusación é o previsto nos artigos 28 e 29 da Lei 30/1992.</p>
    <p>Segundo o establecido no artigo 16.1 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, o interesado disporá dun prazo de quince días, contados a partir do seguinte ao da publicación desta notificación, para achegar por escrito cantas alegacións, documentos ou informacións considere convenientes e, se é o caso, propoñer proba concretando os medios de que pretenda valerse.</p>
    <p>Conforme o establecido no artigo 13.2º do Real decreto 1398/1993, de non efectuar alegacións no prazo anteriormente indicado, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
    <p>O pagamento voluntario poderá poñer fin ao expediente. Para efectualo deberá empregar o impreso normalizado que lle será facilitado nesta área provincial de turismo, sita no Edificio Administrativo da Xunta de Galicia na rolda da Muralla de Lugo.</p>
    <p>O órgano competente para a resolución do procedemento é a xefa da Área Provincial de Turismo en Lugo, segundo o disposto no artigo 119.1.a) da Lei 7/2011, e no Decreto 196/2012, do 27 de setembro, polo que se crea a Axencia Turismo de Galicia e se aproban os seus estatutos. </p>
    <p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
    <p>Expediente: LU-22/2013.</p>
    <p>Denunciado: Manuel Corral Veiga.</p>
    <p>Establecemento: Restaurante Las Catedrales.</p>
    <p>Enderezo: praia das Catedrais. Localidade: Ribadeo.</p>
    <p>Feitos denunciados: deficiencias na prestación dos servizos.</p>
    <p>Preceptos infrinxidos: artigo 35.c) da Lei 7/2011.</p>
    <p>Tipificación da infracción: artigo 109.3 da Lei 7/2011.</p>
    <p>Cualificación: leve.</p>
    <p>Sanción: 300,00 euros.</p>
    <p>Lugo, 10 de decembro de 2013</p>
    <footer><p>Paloma Vázquez Fernández<br>Xefa da Área Provincial de Turismo de Lugo</p></footer>

