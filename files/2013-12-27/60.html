---
date: '2013-12-27'
id: L245-051213-0001
page: 50546
number: 247
agency: Concello de Redondela
section: VI. Anuncios. b) Administración local.
title: >-
  ANUNCIO de procesos selectivos para cubrir prazas vacantes de persoal
  funcionario e laboral.
range: Anuncio
url: >-
  https://www.xunta.gal/dog/Publicados/2013/20131227/AnuncioL245-051213-0001_gl.html
---
<p>As bases xerais que regulan a convocatoria de procesos selectivos para cubrir as seguintes prazas vacantes de persoal funcionario e laboral no Concello de Redondela publicáronse integramente no <em>Boletín Oficial</em> da provincia de Pontevedra, número 175, do 10.9.2008, e as súas rectificacións no <em>Boletín Oficial</em> da provincia de Pontevedra, número 47, do 10.3.2009, e no número 29, do 10.2.2012, e as bases específicas no <em>Boletín Oficial</em> da provincia de Pontevedra número 205, do 24.10.2013.</p>
    <p>1. Prazas de persoal funcionario:</p>
    <p>• 1 praza de oficial da policía local, encadrada na escala básica, subescala servizos especiais, e integrada no grupo C1, por promoción interna.</p>
    <p>• 1 praza de traballador/a social, encadrada na escala de Administración especial, subescala técnica, e integrada no grupo A2, por quenda libre.</p>
    <p>• 1 praza de ordenanza, encadrada na escala de Administración xeral, subescala subalterna, e integrada noutras agrupacións profesionais sen requisito de titulación, por quenda libre.</p>
    <p>• 1 praza de ordenanza (50 %), encadrada na escala de Administración xeral, subescala subalterna, e integrada noutras agrupacións profesionais sen requisito de titulación, na quenda reservada a discapacitados/as.</p>
    <p>2. Prazas de persoal laboral fixo:</p>
    <p>• 1 praza de oficial electricista, equiparada ao grupo C2 da función pública, por quenda libre.</p>
    <p>• 3 prazas de conserxes dos pavillóns polideportivos (unha a tempo completo e dúas a tempo parcial), equiparadas ao grupo doutras agrupacións profesionais sen requisito de titulación da función pública, por quenda libre.</p>
    <p>• 1 praza de operario/a de xardíns, equiparada ao grupo doutras agrupacións profesionais sen requisito de titulación da función pública, por quenda libre.</p>
    <p>• 1 praza de limpador/a, equiparada ao grupo doutras agrupacións profesionais sen requisito de titulación da función pública, por quenda libre.</p>
    <p>Redondela, 26 de novembro de 2013</p>
    <footer><p>Javier Bas Corugeira<br>Alcalde</p></footer>

