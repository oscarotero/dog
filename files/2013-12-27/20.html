---
date: '2013-12-27'
id: G0007-051213-0001
page: 50476
number: 247
agency: Xulgado do Social número 3 de Santiago de Compostela
section: V. Administración de xustiza.
title: EDICTO (809/2013).
range: Edicto
url: >-
  https://www.xunta.gal/dog/Publicados/2013/20131227/AnuncioG0007-051213-0001_gl.html
---
<p>Susana Varela Amboage, secretaria do Xulgado do Social número 3 de Santiago de Compostela, fago saber que mediante resolución ditada no día da data, no proceso seguido por instancia de Daniel Mata Fernández contra Limpezas El Polígono, rexistrado co número monitorio 809/2013, se acordou notificar en paradoiro ignorado a Limpezas El Polígono, S.L. a parte dispositiva do Decreto do 3.12.2013, que di así:</p>
    <p>«Parte dispositiva.</p>
    <p>Acórdase o arquivamento destes autos de proceso monitorio, seguidos por instancia de Daniel Mata Fernández, fronte a Limpezas El Polígono, S.L., logo da baixa nos libros correspondentes.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e de ser o caso os profesionais designados, sinalarán un domicilio e os datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: poderá interporse recurso directo de revisión ante quen dita esta resolución mediante escrito que deberá expresar a infracción cometida a xuízo do recorrente, no prazo dos tres días hábiles seguintes ao da súa notificación (artigo 188.2 da LXS). O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros na do Banco Español de Crédito e deberá indicar no campo concepto a indicación «Recurso» seguida do código «31 social-revisión». Se o ingreso se fai mediante transferencia bancaria, deberá incluír tras a conta referida, separados por un espazo, a indicación «Recurso» seguida do código 31 social-revisión. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a que se recorre, utilizando o formato dd/mm/aaaa. Quedan exentos do seu aboamento en todo caso o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>E para que sirva de notificación, expídese este edicto para a súa publicación no <em>Diario Oficial de Galicia</em> e a colocación no taboleiro de anuncios.</p>
    <p>Santiago de Compostela, 5 de decembro de 2013</p>
    <footer><p>A secretaria xudicial</p></footer>

