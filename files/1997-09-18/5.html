---
date: '1997-09-18'
id: A99A
page: 9
number: 180
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 12 de setembro de 1997 pola que se regula a concesión de axudas
  económicas á fiscalía do Tribunal Superior de Xustiza de Galicia e ás
  fiscalías das audiencias provinciais, para equipamento e obras de mellora e
  acondicionamento de locais.
range: Orde
url: 'https://www.xunta.gal/dog/Publicados/1997/19970918/AnuncioA99A_gl.html'
---
<p>A Xunta de Galicia, tendo en conta as necesidades de equipamento, mellora e acondicionamento de locais que afectan á fiscalía do Tribunal Superior de Xustiza de Galicia e ás fiscalías das audiencias provinciais radicadas no ámbito territorial e dependentes do devandito tribunal, e no exercicio da función colaboradora coa Administración de Xustiza, inclúe nos orzamentos xerais da Comunidade Autó</p>
<p>noma para 1997 un crédito para facer fronte a obras e equipamento nos órganos xudiciais.</p>
<p>Por outra banda, a Lei 11/1996, do 30 de decembro, de presupostos xerais da Comunidade Autónoma de Galicia para 1997, no seu artigo 40 regula a posibilidade da Administración autonómica de conceder subvencións e axudas por conta dos orzamentos xerais da Comunidade Autónoma.</p>
<p>Neste sentido, cómpre dicta-la norma oportuna que permita, a través do dito mecanismo de axuda, paliar esas carencias, establecendo os criterios e procedementos que, de acordo coa normativa aplicable, fagan posible esa colaboración entre a Administración autonómica e a de Xustiza. Por todo isto,</p>
<p>DISPOÑO:</p>
<p>Artigo 1º</p>
<p>A Consellería de Xustiza, Interior e Relacións Laborais, a través da Dirección Xeral de Xustiza e Administración Local, destinará a cantidade de vintecinco millóns de pesetas (25.000.000 de ptas.) para colaborar coa fiscalía do Tribunal Superior de Xustiza de Galicia e as fiscalías das audiencias provinciais radicadas no ámbito territorial da Comu</p>
<p>nidade Autónoma, por medio de subvencións que teñan por obxecto o equipamento e obras de mellora e acondicionamento.</p>
<p>As subvencións que se concedan ó abeiro da presente orde correspóndenlle á partida 13.02.123A.740.00 de subvención de obras e equipamento nos órganos xudiciais, do vixente orzamento de gastos da Comunidade Autónoma.</p>
<p>Poderán solicita-la subvención as fiscalías a que se refire esta disposición, así como os destacamentos fiscais dependentes de cada unha delas. Estes últimos farano a través da respectiva fiscalía á que pertenzan.</p>
<p>Artigo 2º</p>
<p>As solicitudes de subvención presentaranse, conforme o modelo que figura no anexo desta orde, no rexistro xeral da Consellería de Xustiza, Interior e Relacións Laborais, nas súas delegacións provinciais ou por calquera dos procedementos establecidos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días naturais a partir do día seguinte ó da publicación desta orde no Diario Oficial de Galicia.</p>
<p>Artigo 3º</p>
<p>A solicitude irá acompañada da seguinte documentación:</p>
<p>a) Equipamento:</p>
<p>-Solicitude conforme o anexo desta orde, debidamente cuberto.</p>
<p>-Proposta razoada de necesidades.</p>
<p>-Orzamento detallado do material para o que se solicita a subvención.</p>
<p>b) Obras de reparación ou reforma:</p>
<p>-Solicitude conforme o anexo desta orde, debidamente cuberto.</p>
<p>-Memoria descritiva e orzamento valorado da obra, ámbolos dous asinados por técnico competente.</p>
<p>-Proxecto redactado por técnico competente, cando o carácter da obra o requira, quedando incluído, na cantidade que se vai subvencionar, o importe dos honorarios do técnico autor do proxecto, de se-lo caso.</p>
<p>As solicitudes deberán presentarse acompañadas de certificación expedida pola fiscalía do Tribunal Superior de Xustiza de Galicia, conforme exista necesidade e oportunidade do contido delas.</p>
<p>Artigo 4º</p>
<p>As solicitudes serán cualificadas por unha comisión avaliadora constituída para o efecto, presidida polo director xeral de Xustiza e Administración Local, da que formarán parte o subdirector xeral de Relacións coa Administración de Xustiza, dous funcionarios en representación da Consellería de Xustiza, Interior e Relacións Laborais, un repre</p>
<p>sentante da fiscalía do Tribunal Superior de Xustiza de Galicia e outro por cada unha das fiscalías das audiencias provinciais, actuando como secretario un funcionario da Dirección Xeral de Xustiza e Administración Local.</p>
<p>A dita comisión tomará como criterios de cualificación as razóns das necesidades de urxencia e oportunidade e elevaralle unha proposta de concesión de subvencións ó conselleiro de Xustiza, Interior e Relacións Laborais, quen logo da fiscalización da intervención delegada, resolverá.</p>
<p>Artigo 5º</p>
<p>A resolución da consellería respecto da presente liña de subvencións seralles notificada a tódalas fiscalías solicitantes transcorrido un mes desde o remate do prazo de presentación das solicitudes, de conformidade co establecido no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común. Esgotado o dito prazo sen resolución expresa, deberá entenderse desestimada a petición correspondente, segundo o establecido no Decreto 273/1994, do 29 de xullo.</p>
<p>Artigo 6º</p>
<p>As fiscalías beneficiarias quedarán obrigadas a destina-los fondos adxudicados para o obxecto concreto para o que foron concedidos, agás en casos expresamente autorizados polo titular desta consellería por proposta da comisión avaliadora.</p>
<p>Artigo 7º</p>
<p>Os beneficiarios da subvención presentarán xustificantes orixinais do gasto conformados polo fiscal xefe respectivo por triplicado, antes do 30 de outubro de 1997. A Dirección Xeral de Xustiza e Administración Local, de atopalos conformes, proporá o libramento dos fondos.</p>
<p>Disposicións derradeiras</p>
<p>Primeira.-Nos aspectos non contidos na presente orde haberá que aterse ó disposto nos artigos 78 e 79 da Lei 11/1992, de réxime financeiro e presupostario de Galicia, no artigo 40 da Lei 11/1996, de presupostos xerais da Comunidade Autónoma galega para o ano 1997, e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Facúltase o director xeral de Xustiza e Administración Local para dicta-las instruccións que conveñan para o desenvolvemento da presente orde.</p>
<p>Terceira.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de setembro de 1997.</p>
<p>Jesús C. Palmou Lorenzo</p>
<p>Conselleiro de Xustiza, Interior</p>
<p>e Relacións Laborais</p>
<p>Sr. Director xeral de Xustiza e Administración Local</p>
<p>5874</p>

