---
date: '1997-09-18'
id: A996
page: 9
number: 180
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 21 de agosto de 1997 pola que se aproba o logotipo, a contraetiqueta e
  o precinto identificativos da producción agrícola ecolóxica de Galicia.
range: Orde
url: 'https://www.xunta.gal/dog/Publicados/1997/19970918/AnuncioA996_gl.html'
---
<p>A Consellería de Agricultura, Gandería e Montes, por Orde do 7 de maio de 1997, regulou a producción</p>
<p>agrícola ecolóxica e a súa indicación no ámbito da Comunidade Autónoma de Galicia e creou o Consello Regulador da Agricultura Ecolóxica de Galicia.</p>
<p>Posteriormente por Orde do 6 de xuño de 1997, nomeou o Consello Regulador provisional da Agricultura Ecolóxica de Galicia.</p>
<p>Este consello regulador, de acordo co fixado no artigo 8º, apartado j), da Orde do 7 de maio de 1997, propón o logotipo propio que deberá identifica-los productos agrícolas ecolóxicos de Galicia, correspondéndolle a súa aprobación á Consellería de Agricultura, Gandería e Montes.</p>
<p>En consecuencia, de conformidade co artigo 30.I.3º e 4º do Estatuto de autonomía de Galicia, e co Real decreto 4189/1982, do 29 de decembro, sobre o traspaso de funcións e servicios da Administración do Estado á Comunidade Autónoma de Galicia en materia de agricultura e pesca, polo que se asumen competencias sobre denominacións de orixe, e en uso das competencias que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>Apróbanse o logotipo, a contraetiqueta e o precinto identificativos da producción agrícola ecolóxica de Galicia, incluídos no anexo da presente orde.</p>
<p>Artigo 2º</p>
<p>Autorízase o Consello Regulador da Agricultura Ecolóxica de Galicia para utiliza-los modelos arriba citados, ou que permita o seu uso, sempre que se cumpra coa normativa vixente ó respecto.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria e Industrias Agroalimentarias para dicta-las normas precisas para o desenvolvemento da presente orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 21 de agosto de 1997.</p>
<p>Tomás Pérez Vidal</p>
<p>Conselleiro de Agricultura, Ganadería e Montes</p>
<p>A) Amarelo: Yellow-C</p>
<p>B) Azul: 292-C</p>
<p>C) Marrón: 471-C</p>
<p>D) Verde: 368-C</p>
<p>7151</p>

