---
date: '1997-04-18'
id: 577E
page: 3653
number: 74
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 73/1997, do 14 de marzo, polo que se desafecta unha franxa de terreo
  de 356 m de longo por 8 de largo aproximadamente que forma parte do Centro de
  Investigacións Agrarias de San Tirso de Mabegondo, termo municipal de Abegondo
  (A Coruña).
range: Decreto
url: 'https://www.xunta.gal/dog/Publicados/1997/19970418/Anuncio577E_gl.html'
---
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título.</p>
<p>O apartado segundo do antedito artigo establece que a desafectación dos bens de dominio público da Comunidade Autónoma de Galicia deberá facerse mediante acordo do Consello da Xunta, logo da instrucción do expediente pola Consellería de Economía e Facenda, por instancia da consellería interesada, e sempre que se acredite a desaparición das causas xustificativas da afectación. Constando informe favorable á desafectación da Consellería de Agricultura, Gandería e Montes, para que por parte da empresa Enagás se poidan realiza-las obras do «gasoducto Vilalba-Tui», no tramo que afecta ó Centro de Investigación Agrarias de Mabegondo.</p>
<p>Por todo isto, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día catorce de marzo de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Desaféctase do dominio público unha franxa de 356 m de longo por 8 de largo aproximadamente, segundo se reflicte nos planos incorporados no expediente, do predio do Centro de Investigacións Agrarias de Mabegondo sito no lugar de Mabegondo, termo municipal de Abegondo (A Coruña).</p>
<p>Artigo 2º</p>
<p>A franxa de terreo anteriormente descrita adquire natureza patrimonial.</p>
<p>Santiago de Compostela, catorce de marzo de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>2681</p>

