---
date: '2021-11-11'
id: G0003-031121-0001
page: 55673
number: 217
agency: Servizo Galego de Saúde
section: IV. Oposicións e concursos.
title: >-
  ANUNCIO do 2 de novembro de 2021, da Xerencia da Área Sanitaria de Vigo, polo
  que se dá publicidade da Resolución CM 16/2021 da mesma data pola que se
  convoca a provisión, polo sistema de concurso de méritos, dun posto de
  xefatura de grupo de Aprovisionamento da Área Sanitaria de Vigo.
range: Anuncio
url: >-
  https://www.xunta.gal/dog/Publicados/2021/20211111/AnuncioG0003-031121-0001_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e a Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, con base no Decreto 137/2019, de 10 de outubro, polo que se establece a estrutura orgánica do Servizo Galego de Saúde, na Orde do 22 de abril de 2020 sobre delegación de competencias en órganos centrais e periféricos do Servizo Galego de Saúde, e no Decreto 134/2019, de 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, esta Xerencia</p>
    <h2>RESOLVE:</h2>
    <p>Primeiro. Anunciar a convocatoria para cubrir polo sistema de concurso de méritos, un posto de xefatura de grupo de Aprovisionamento da área sanitaria de Vigo, segundo se especifica no anexo.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da Área Sanitaria de Vigo, e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros de entrada da Área Sanitaria de Vigo, dirixidas ao xerente, no prazo de 15 días hábiles contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 16.4 da Lei 39/2015, de 1 de outubro, do procedemento administrativo común das administracións públicas.</p>
    <p>Vigo, 2 de novembro de 2021</p>
    <footer><p>Francisco Javier Puente Prieto<br>Xerente da Área Sanitaria de Vigo</p></footer>
    <h2>ANEXO</h2>
    <p>Denominación do posto: xefe/a de grupo de Aprovisionamento da área sanitaria de Vigo.</p>
    <p>Procedemento de provisión: concurso de méritos.</p>
    <p>Nº de vacantes totais: 1.</p>

