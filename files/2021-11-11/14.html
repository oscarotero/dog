---
date: '2021-11-11'
id: G2018-031121-0001
page: 55675
number: 217
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 2 de novembro de 2021 pola que se aproba e se fai pública a
  listaxe definitiva de persoas admitidas e excluídas e se convocan as persoas
  aspirantes á realización do segundo exercicio do proceso selectivo para cubrir
  unha praza na categoría profesional de técnico/a especialista en actividades
  culturais, pola quenda de acceso libre.
range: Resolución
url: >-
  https://www.xunta.gal/dog/Publicados/2021/20211111/AnuncioG2018-031121-0001_gl.html
---
<p>Mediante a Resolución reitoral do 27 de maio de 2021 (<em>Diario Oficial de Galicia</em> do 8 de xuño e <em>Boletín Oficial del Estado</em> do 17 de xuño), convocáronse probas selectivas para cubrir unha praza da categoría profesional técnico/a especialista en actividades culturais, grupo III, pola quenda de acceso libre. </p>
    <p>Mediante a Resolución reitoral do 14 de setembro de 2021 (<em>Diario Oficial de Galicia</em> do 24 de setembro), aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivaran a exclusión ou omisión.</p>
    <p>Rematado o dito prazo e consonte o establecido na base 4.4 da convocatoria, </p>
    <h2>RESOLVO: </h2>
    <p>Primeiro. Declarar aprobada e facer pública a listaxe definitiva de persoas admitidas e excluídas ás citadas probas.</p>
    <p>Segundo. Indicar que a citada listaxe definitiva está exposta no taboleiro electrónico da USC e na web: https://www.usc.es/gl/servizos/plan_pas/convocatorias.html </p>
    <p>Terceiro. Convocar as persoas aspirantes admitidas para realizar o segundo exercicio da fase de oposición, o día 15 de xaneiro de 2022, ás 10.00 horas, na aula C11 da Facultade de Filoloxía, Campus Norte (avenida de Castelao, s/n, Santiago de Compostela). </p>
    <p>A publicación dos sucesivos anuncios de celebración dos demais exercicios efectuarase polo tribunal, nos locais onde se realizara a proba anterior, no taboleiro electrónico da universidade e na páxina web: </p>
    <p>http://www.usc.es/gl/servizos/plan_pas/convocatorias.html</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo de un mes perante o órgano que a ditou. Neste caso non se poderá interpoñer o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 2 de novembro de 2021</p>
    <footer><p>Antonio López Díaz<br>Reitor da Universidade de Santiago de Compostela</p></footer>

