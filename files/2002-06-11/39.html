---
date: '2002-06-11'
id: B7CA
page: 8
number: 111
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 27 de marzo de 2002, do Xurado Provincial de Clasificación de Montes
  Veciñais en Man Común de Ourense, relativo á iniciación do procedemento de
  clasificación como veciñal en man común do monte denominado Comunal de Couto,
  a favor dos veciños de Alén, O Areal, Carruceiro, O Cirrio, A Cuqueira, A
  Garduñeira, Ponte do Val, Sistís, O Souto do Río e O Val (parroquia de
  Arrabaldo-Santa Cruz), no concello de Ourense.
range: Edicto
url: 'https://www.xunta.gal/dog/Publicados/2002/20020611/AnuncioB7CA_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, en sesión celebrada en data 26 de setembro de 2001, inicia-lo expediente de clasificación como veciñal en man común a favor dos veciños de Alén, O Areal, Carruceiro, O Cirrio, A Cuqueira, A Garduñeira, Ponte do Val, Sistís, O Souto do Río e O Val (parroquia de Arrabaldo-Santa Cruz), do monte denominado Comunal de Couto, no concello de Ourense e coas características que de seguido se relacionan, nomeándose instructores do expediente a Miguel Ángel González Trigás e Miriam Areal López.</p>
<p>Publícase de acordo co establecido no artigo 23.2º do Decreto 260/1992, do 4 de setembro, (DOG nº 186, do 23 de setembro), polo que se aproba o regu</p>
<p>lamento para a execución da Lei 13/1989, do 10 de outubro, de montes veciñais en man común.</p>
<p>Concello: Ourense.</p>
<p>Denominación do monte: Comunal de Coto do Couto.</p>
<p>Comunidade propietaria: veciños dos lugares de Alén, O Areal, Carruceiro, O Cirrio, A Cuqueira, A Garduñeira, Ponte do Val, Sistís, O Souto do Río e O Val (parroquia de Arrabaldo-Santa Cruz).</p>
<p>Superficie: 21 ha 12 a, aproximadamente.</p>
<p>Estremas.</p>
<p>Norte: propiedade particular de Isaac Conde.</p>
<p>Sur: regato de Pedraza, e vía férrea.</p>
<p>Leste: propiedades particulares: herdeiros Sacundino Sotelo, herdeiros Manuel Rodríguez, herdeiros Vicente Fernández, Manuel Sotelo e Isaac Conde.</p>
<p>Oeste: vía férrea, propiedades particulares: herdeiros de Emilio Muñoz, Manuel Novoa, Cándido Pérez; Carballeira, herdeiros de Amador Fernández, Manuel Novoa e Abran Gil.</p>
<p>Iníciase a apertura do período dun mes para a práctica de alegacións a partir do día seguinte da publicación do edicto no Diario Oficial de Galicia.</p>
<p>Ourense, 27 de marzo de 2002.</p>
<p>Miriam Areal López</p>
<p>Secretaria do Xurado Provincial de Clasificación</p>
<p>de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación</p>
<p>de Montes Veciñais en Man Común de Ourense</p>

