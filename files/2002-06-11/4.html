---
date: '2002-06-11'
id: B732
page: 8
number: 111
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 198/2002, do 23 de maio, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto modificado número 2 das obras de alargamento e mellora da estrada
  LU-120. Vilalba-Meira, treito Vilalba-cruzamento de Arneiro. (Clave:
  LU/00/49.1).
range: Decreto
url: 'https://www.xunta.gal/dog/Publicados/2002/20020611/AnuncioB732_gl.html'
---
<p>Con data do 25 de abril de 2002 o director xeral de Obras Públicas, por delegación do conselleiro</p>
<p>de Política Territorial, Obras Públicas e Vivenda aprobou o proxecto modificado nº 2 das obras de alargamento e mellora da estrada LU-120. Vilalba-Meira. Treito: Vilalba-cruzamento Arneiro. Clave: LU/00/49.1.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo 2 do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada na referida declaración pola súa incidencia na seguridade vial.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día vintetrés de maio de dous mil dous,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído para efectos de expropiación no proxecto modificado nº 2 da obras de alargamento e mellora da estrada LU-120. Vilalba-Meira. Treito: Vilalba-cruzamento Arneiro. Clave: LU/00/49.1.</p>
<p>Santiago de Compostela, vintetrés de maio de dous mil dous.</p>
<p>Manuel Fraga Iribarne</p>
<p>Presidente</p>
<p>José Cuiña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

