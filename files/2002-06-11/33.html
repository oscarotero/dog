---
date: '2002-06-11'
id: B7B2
page: 8
number: 111
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de maio de 2002, da Delegación Provincial da Coruña, pola que
  se anuncia o levantamento das actas previas á ocupación de bens e dereitos
  afectados pola instalación eléctrica que se cita. (Expediente 15/1998).
range: Resolución
url: 'https://www.xunta.gal/dog/Publicados/2002/20020611/AnuncioB7B2_gl.html'
---
<p>Outorgada a declaración de utilidade pública, que leva implícita a urxente ocupación dos bens e dereitos afectados polas instalacións do parque eólico Serra da Panda (expediente nº 15/1998), por resolución da Consellería de Industria e Comercio do 13 de maio de 2002 a favor da entidade beneficiaria Sistemas Energéticos Serra da Panda, con domicilio na avda. do Cruceiro da Coruña, 201A; 15705 Santiago de Compostela.</p>
<p>Esta delegación acorda sinala-los días 27 e 28 de xuño de 2002 para o levantamento das actas previas á ocupación, de conformidade cos artigos 52 da Lei de expropiación forzosa, do 16 de decembro</p>
<p>de 1954, e 56 do seu regulamento, do 26 de abril de 1957, nas que se describirán os bens ou dereitos expropiables e de imposición de servidume de paso, contidos na relación de predios que se expón xunto con esta resolución no taboleiro de edictos do Concello de Mañón, deducida da que se someteu a información pública no Diario Oficial de Galicia do 24 de agosto de 2001; acto ó que deberán concorre-los propietarios propostos dos predios afectados, ós que se lles practicará notificación individual, sinalándoselle-los horarios para a súa comparecencia ó levantamento efectivo das actas, nas oficinas da Casa do Concello de Mañón ou local que se designe para o efecto, sen prexuízo de desprazarse ós predios.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así, dirixirlle ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 30 de maio de 2002.</p>
<p>Jesús Espada Martínez</p>
<p>Delegado provincial da Coruña</p>

