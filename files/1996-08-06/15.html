---
date: '1996-08-06'
id: '8E92'
page: 7523
number: 153
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 30 de xullo de 1996, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso público aberto, da subministración e instalación de bodega e
  material diverso para a Subestación Enolóxica das Rías Baixas-Ribadumia,
  dependente da Estación de Viticultura e Enoloxía de Galicia-Leiro (IAS-311).
range: Resolución
url: 'https://www.xunta.gal/dog/Publicados/1996/19960806/Anuncio8E92_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso público aberto:</p>
<p>Obxecto: contratación da subministración e instalación de bodega e material diverso para a Subestación Enolóxica das Rías Baixas-Ribadumia, dependente da Estación de Viticultura e Enoloxía de Galicia-Leiro (IAS-311), de acordo cos proxectos e pregos aprobados para iso.</p>
<p>Orzamento de licitación: dezaseis millóns setecentas setenta e tres mil pesetas (16.773.000 ptas.).</p>
<p>Fianza provisional: trescentas trinta e cinco mil catrocentas sesenta pesetas (335.460 ptas.).</p>
<p>Fianza definitiva: seiscentas setenta mil novecentas vinte pesetas (670.920 ptas.).</p>
<p>Exposición dos pregos: o prego de claúsulas administrativas particulares así como o de prescricións técnicas estarán á disposición dos licitadores para o seu exame durante o prazo de presentación de ofertas, os días e horas hábiles de oficina, na Dirección Xeral de Estructuras e Desenvolvemento Rural da Consellería de Agricultura, Gandería e Montes (edificio administrativo, s/n, San Caetano, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de claúsulas administrativas particulares.</p>
<p>Presentación e apertura de proposicións: as ofertas deberán presentarse no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 6 de setembro de 1996.</p>
<p>A apertura de proposicións terá lugar en acto público nos locais da Secretaría Xeral da Consellería de Agricultura, Gandería e Montes (San Caetano, Santiago de Compostela), ás 13 horas do día 13 de setembro de 1996.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 30 de xullo de 1996.</p>
<p>P.D. (Orde 13-12-1993, DOG nº 239, 14-12)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>9605889</p>

