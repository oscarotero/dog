---
date: '2010-05-07'
page: 8
number: 86
agency: CONSELLERÍA DO MAR
section: II. AUTORIDADES E PERSOAL
title: >-
  Orde do 26 de abril de 2010 pola que se dispón o cesamento dun vogal en
  representación da Xunta de Galicia no Consello de Administración da Autoridade
  Portuaria de Marín e ría de Pontevedra.
range: Orde
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, no seu artigo 40 atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que se deberán facer necesariamente por proposta das administracións públicas e dos organismos e entidades que aqueles representen.</p>
<p>O acordo do Consello da Xunta de Galicia do 10 de xaneiro de 2002, modificado polo do 6 de xuño de 2002, faculta o titular da consellería competente en materia de portos para o exercicio das ditas competencias.</p>
<p>Polo exposto, en exercicio da facultade atribuída,</p>
<p>DISPOÑO:</p>
<p>O cesamento por petición propia, e en representación da Xunta de Galicia, de José Manuel Álvarez-Campana Gallo como vogal do Consello de Administración da Autoridade Portuaria de Marín e ría de Pontevedra, agradecéndolle os servizos prestados.</p>
<p>Santiago de Compostela, 26 de abril de 2010.</p>
<p>Rosa María Quintana Carballo</p>
<p>Conselleira do Mar</p>
<p>b) NOMEAMENTOS CONSELLERÍA DO MAR</p>

