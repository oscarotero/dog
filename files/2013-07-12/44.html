---
date: '2013-07-12'
id: G0165-010713-0003
page: 27985
number: 132
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 26 de xuño de 2013, da Xefatura Territorial da Coruña, pola que
  se anuncia a aprobación do acordo da zona de concentración parcelaria de
  Val-Meirás-Lago II (Narón-Valdoviño-A Coruña).
range: Resolución
url: >-
  https://www.xunta.gal/dog/Publicados/2013/20130712/AnuncioG0165-010713-0003_gl.html
---
<p>Ponse en coñecemento de todos os interesados na concentración parcelaria da zona de Val-Meirás-Lago II (Narón-Valdoviño-A Coruña), declarada de utilidade pública e urxente execución polo Decreto 381/1991, do 7 de novembro (DOG núm. 211, do 14 de novembro), o seguinte:</p>
    <p>Primeiro. O 18 de xuño de 2013, o director xeral de Desenvolvemento Rural aprobou o acordo de concentración parcelaria da devandita zona logo de introducir no proxecto as modificacións oportunas á vista do resultado da enquisa deste último.</p>
    <p>Segundo. O acordo de concentración será notificado individualmente a cada un dos afectados e estará exposto ao público nos concellos de Narón e Valdoviño e na zona. Os documentos que se poden examinar nos citados concellos refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro. Contra o acordo os interesados poderán interpoñer recurso de alzada ante a persoa titular da Consellería do Medio Rural e do Mar dentro do prazo de trinta días, que contarán desde a notificación persoal ou publicación substitutiva. Os recursos poderán presentarse nesta xefatura territorial (Edificio Administrativo Monelos, praza Luís Seoane, s/n, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias a que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>A Coruña, 26 de xuño de 2013</p>
    <footer><p>Antonio Manuel Aguión Fernández<br>Xefe territorial da Coruña</p></footer>

