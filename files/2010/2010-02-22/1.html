---
date: '2010-02-22'
page: 2
number: 35
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 29 de xaneiro de 2010 pola que se fai pública a composición do
  Consello Reitor do Consorcio Oncolóxico de Galicia.
range: Orde
---
<p>O Consorcio Oncolóxico de Galicia está concibido como un instrumento executivo que ten como obxectivo a realización dun aproveitamento eficiente dos recursos sanitarios existentes en materia de oncoloxía, proporcionando asistencia integral e de calidade aos pacientes que o precisen.</p>
<p>A constitución do Consorcio Oncolóxico de Galicia e a aprobación dos seus estatutos foi realizada polo Decreto 14/2008, do 19 de xullo, e está formado pola Administración da Comunidade Autónoma de Galicia, representada pola Consellería de Sanidade, o Servizo Galego de Saúde, a Fundación Centro Oncolóxico Rexional José Antonio Quiroga y Piñeyro e o Concello da Coruña.</p>
<p>De conformidade co establecido no artigo 10 dos estatutos do Consorcio, o seu Consello Reitor estará integrado por sete membros, que serán designados da seguinte forma: dous pola Consellería de Sanidade, dous polo Servizo Galego de Saúde, dous pola Fundación Centro Oncolóxico Rexional José Antonio Quiroga y Piñeyro e un polo Concello da Coruña.</p>
<p>En consecuencia, e unha vez que os integrantes do Consorcio realizaron a designación dos representantes que lles corresponden, en virtude das facultades conferidas polo artigo 38 da Lei 1/1983, do 22 de febreiro, reguladora da Xunta e da súa Presidencia, e de conformidade co establecido no Decreto 141/2008, do 19 de xuño, por proposta da xerencia do Servizo Galego de Saúde,</p>
<p>DISPOÑO:</p>
<p>Artigo único.-O Consello Reitor do Consorcio Oncolóxico de Galicia estará formado polas seguintes persoas:</p>
<p>Alfredo García Iglesias, xerente do Complexo Hospitalario Universitario A Coruña, pola Consellería de Sanidade.</p>
<p>María Jesús Rodríguez Abellón, xerente de Atención Primaria da Coruña, pola Consellería de Sanidade.</p>
<p>José Manuel Vázquez Rodríguez, director de Organización e Xestión Clínica do Complexo Hospitalario A Coruña, polo Servizo Galego de Saúde.</p>
<p>Francisco José Vilanova Fraga, xerente do Complexo Hospitalario Xeral-Calde de Lugo, polo Servizo Galego de Saúde.</p>
<p>José Antonio Quiroga y Piñeiro, pola Fundación Centro Oncolóxico Rexional.</p>
<p>Fernando Miguel Cachafeiro Villaverde, pola Fundación Centro Oncolóxico Rexional.</p>
<p>Eudoxia María Neira Fernández, polo Concello da Coruña.</p>
<p>Santiago de Compostela, 29 de xaneiro de 2010.</p>
<p>María del Pilar Farjas Abadía</p>
<p>Conselleira de Sanidade</p>

