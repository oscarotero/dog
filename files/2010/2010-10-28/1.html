---
date: '2010-10-28'
page: 17
number: 208
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Orde do 18 de outubro de 2010 pola que se establecen os centros e postos
  cualificados de especial dificultade na Comunidade Autónoma de Galicia.
range: Orde
---
<p>Por Orde do 24 de outubro de 1990 establecéronse os centros e postos de difícil desempeño na Comunidade Autónoma de Galicia. Desde o ano 1990 as condicións de desempeño dos postos de traballo víronse substancialmente modificadas, polo que é necesario proceder a unha nova regulación dos postos de traballo que poidan considerarse de especial dificultade para os efectos de puntuación nos concursos de traslados entre funcionarios docentes que impartan as ensinanzas reguladas na Lei orgánica de educación.</p>
<p>En consecuencia, esta Consellería de Educación e Ordenación Universitaria</p>
<p>DISPÓN:</p>
<p>Primeiro.-Defínense como postos de especial dificultade, para os efectos establecidos na normativa que regula os concursos de traslados entre os funcionarios docentes que imparten as ensinanzas reguladas na Lei orgánica de educación, os desempeñados nos centros de educación permanente de adultos nas institucións penitenciarias, nos centros de educación especial, nas aulas específicas de educación especial nos centros ordinarios e nas escolas unitarias.</p>
<p>Segundo.-Os centros definidos como de especial dificultade publícanse como anexos a esta orde.</p>
<p>Disposición transitoria</p>
<p>O profesorado destinado na actualidade nos centros relacionados no anexo da Orde do 24 de outubro de 1990, pola que se establecen os centros e postos de difícil desempeño na Comunidade Autónoma de Galicia, que non estean incluídos nos anexos desta orde, mentres concursen desde o mencionado centro manterán a puntuación que lles corresponda polos anos e meses de servizo prestados no centro de difícil desempeño ata o 31 de agosto de 2010.</p>
<p>Disposición derrogatoria</p>
<p>Queda derroga a Orde do 24 de outubro de 1990 pola que se establecen os centros e postos de difícil desempeño na Comunidade Autónoma de Galicia.</p>
<p>Disposición derradeira</p>
<p>Esta orde terá efectos desde o día 1 de setembro de 2010.</p>
<p>Santiago de Compostela, 18 de outubro de 2010.</p>
<p>Jesús Vázquez Abad</p>
<p>Conselleiro de Educación e Ordenación</p>
<p>Universitaria</p>
<p>Ver referencia pdf "20800D001P006.PDF"</p>
<p>Ver referencia pdf "20800D003P008.PDF"</p>

