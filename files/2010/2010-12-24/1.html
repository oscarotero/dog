---
date: '2010-12-24'
page: 20
number: 246
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 206/2010, do 23 de decembro, polo que se modifica o Decreto 83/2009,
  do 21 de abril, polo que se fixa a estrutura orgánica dos departamentos da
  Xunta de Galicia.
range: Decreto
---
<p>O artigo 7º alínea a) do Decreto 83/2009, do 21 de abril, establece a estrutura e denominación dos órganos superiores da Consellería de Cultura e Turismo, entre os cales se encontra a Dirección Xeral de Promoción e Difusión da Cultura.</p>
<p>Co obxecto de adaptar a denominación do citado órgano superior á importancia crecente do sector do libro, despois da celebración do Ano do Libro e da Lectura de Galicia, considérase conveniente facer o correspondente cambio na denominación do centro directivo competente en materia do libro e bibliotecas.</p>
<p>Na súa virtude, e segundo o disposto no artigo 4º.15 da Lei 1/1983, do 22 de febreiro, de normas reguladoras da Xunta e da súa Presidencia, por iniciativa do conselleiro de Cultura e Turismo, por proposta do conselleiro de Presidencia, Administracións Públicas e Xustiza, e logo da deliberación do Consello da Xunta de Galicia na súa reunión do día vinte e tres de decembro de dous mil dez,</p>
<p>DISPOÑO:</p>
<p>Artigo único.-Modificación do artigo 7º do Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia.</p>
<p>Modifícase o artigo 7º do Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia, que queda redactado como segue:</p>
<p>«Artigo 7º</p>
<p>a) A Consellería de Cultura e Turismo estrutúrase nos seguintes órganos superiores:</p>
<p>1. Secretaría Xeral.</p>
<p>2. Secretaría Xeral para o Turismo.</p>
<p>3. Dirección Xeral do Patrimonio Cultural.</p>
<p>4. Dirección Xeral do Libro, Bibliotecas e Arquivos.</p>
<p>b) Queda adscrita a esta consellería a axencia pública Axencia Galega das Industrias Culturais».</p>
<p>Disposición adicional</p>
<p>As alusións contidas en normas de igual ou inferior rango á Dirección Xeral de Promoción e Difusión da Cultura entenderanse realizadas no sucesivo á Dirección Xeral do Libro, Bibliotecas e Arquivos.</p>
<p>Disposición transitoria</p>
<p>As unidades administrativas dependentes dos centros directivos afectados polo disposto neste decreto manterán a súa estrutura e funcións ata que se proceda ao desenvolvemento da estrutura orgánica da consellería.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinte e tres de decembro de dous mil dez.</p>
<p>Alberto Núñez Feijóo</p>
<p>Presidente</p>
<p>Alfonso Rueda Valenzuela</p>
<p>Conselleiro de Presidencia, Administracións Públicas e Xustiza</p>

