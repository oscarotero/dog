---
date: '2010-06-18'
page: 11
number: 115
agency: CONSELLERÍA DE CULTURA E TURISMO
section: I. DISPOSICIÓNS XERAIS
title: >-
  Decreto 92/2010, do 3 de xuño, polo que se derroga o Decreto 342/2009, do 18
  de xuño, polo que se crea o Rexistro Administrativo de Librarías de Galicia e
  se regula a súa organización e funcionamento.
range: Decreto
---
<p>A Lei 17/2006, do 27 de decembro, do libro e da lectura de Galicia, prevía no artigo 11.5º a creación dun rexistro de librarías en que se deberían inscribir todas as librarías de Galicia.</p>
<p>En cumprimento do disposto no devandito artigo, o Decreto 342/2009, do 18 de xuño, creou o Rexistro Administrativo de Librarías, co obxecto da inscrición e anotación dos datos relativos ás librarías e libreiros/as radicados no ámbito territorial da Comunidade Autónoma de Galicia, e regulou a súa organización e funcionamento.</p>
<p>A Lei 1/2010, do 11 de febreiro, de modificación de diversas leis de Galicia para a súa adaptación á Directiva 2006/123/CE do Parlamento Europeo e do Consello, do 12 de decembro de 2006, relativa aos servizos no mercado interior, no artigo 19 suprime o citado artigo 11.5º da Lei 17/2006 co fin de eliminar trabas innecesarias á liberdade de establecemento de prestadores e á libre circulación de servizos.</p>
<p>Na súa virtude, por proposta do conselleiro de Cultura e Turismo, de acordo co ditame do Consello Consultivo e logo da deliberación do Consello da Xunta de Galicia na súa reunión do día tres de xuño de dous mil dez,</p>
<p>DISPOÑO:</p>
<p>Artigo único.</p>
<p>Queda derrogado o Decreto 342/2009, do 18 de xuño, polo que se crea o Rexistro Administrativo de Librarías de Galicia e se regula a súa organización e funcionamento.</p>
<p>Disposición transitoria</p>
<p>Os procedementos xa iniciados antes da entrada en vigor deste decreto quedan sen efecto logo da correspondente resolución do titular da Dirección Xeral de Promoción e Difusión da Cultura.</p>
<p>Disposicións derradeiras</p>
<p>Primeira.-Facúltase o conselleiro de Cultura e Turismo para ditar as disposicións necesarias para a execución deste decreto.</p>
<p>Segunda.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, tres de xuño de dous mil dez.</p>
<p>Alberto Núñez Feijóo</p>
<p>Presidente</p>
<p>Roberto Varela Fariña</p>
<p>Conselleiro de Cultura e Turismo</p>
<p>a) CESAMENTOS CONSELLERÍA DO MAR</p>

