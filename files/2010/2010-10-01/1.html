---
date: '2010-10-01'
page: 16
number: 190
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de setembro de 2010 pola que se resolve a convocatoria da Orde do
  30 de abril de 2010, e se fai pública a concesión de bolsas de colaboración en
  departamentos das universidades do sistema universitario de Galicia destinadas
  ao alumnado de excelencia académica para o curso académico 2010-2011.
range: Orde
---
<p>A Consellería de Educación e Ordenación Universitaria convocou por Orde do 30 de abril de 2010 (DOG do 7 de maio), bolsas de colaboración en departamentos das universidades do sistema universitario de Galicia destinadas ao alumnado de excelencia académica para o curso académico 2010-2011.</p>
<p>De acordo co establecido no artigo 7º das bases da convocatoria, desde o día 5 de xullo ao 16 de xullo de 2010, ambos os dous incluídos, expuxéronse as listas provisionais das solicitudes admitidas e excluídas, podendo durante ese mesmo prazo os interesados formular as reclamacións para emendar erros e faltas de documentos ante a Secretaría Xeral de Universidades.</p>
<p>Rematado este prazo, as solicitudes admitidas foron estudadas pola comisión avaliadora nomeada na propia orde de convocatoria.</p>
<p>En consecuencia, de acordo co establecido nas bases da convocatoria e atendendo a proposta elevada pola citada comisión avaliadora a través da Secretaría Xeral de Universidades, esta consellería</p>
<p>RESOLVE:</p>
<p>Artigo 1º</p>
<p>Facer pública a relación de candidatos que obtiveron bolsa e que se relacionan no anexo I desta orde e na contía que se especifica.</p>
<p>Artigo 2º</p>
<p>No suposto de producirse algunha renuncia e tendo en conta o remanente de crédito previsto na orde de convocatoria, procederase a adxudicar a bolsa ás persoas que figuran na listaxe de seleccionados como suplentes, anexo II, e pola orde que nela figuran.</p>
<p>Artigo 3º</p>
<p>Os solicitantes que figuran no anexo III deberán considerar desestimada a súa solicitude, polas causas que nel se especifican.</p>
<p>Artigo 4º</p>
<p>Os beneficiarios están obrigados a cumprir as normas establecidas na orde da convocatoria, e a súa concesión queda, así mesmo, condicionada ao cumprimento dos requisitos establecidos nela.</p>
<p>Artigo 5º</p>
<p>O aboamento das bolsas efectuarase trimestralmente e por mensualidades completas unha vez presentada, antes do 30 de outubro de 2010, a documentación a que fai referencia o artigo 13º das bases da convocatoria.</p>
<p>Artigo 6º</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes a partir do día seguinte ao da súa publicación no DOG, segundo o disposto nos artigos 116 e 117 da Lei 30/1992, de réxime xurídico das administracións públicas e do procedemento administrativo común, ou ben directamente recurso contencioso-administrativo no prazo de dous meses perante o Tribunal Superior de Xustiza de Galicia, de conformidade co artigo 46 de Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 22 de setembro de 2010.</p>
<p>Jesús Vázquez Abad</p>
<p>Conselleiro de Educación e Ordenación Universitaria</p>
<p>Ver referencia pdf "19000D001P006.PDF"</p>

