---
date: '2023-02-13'
id: O900-070223-0011
page: 13656
number: 30
agency: Parlamento de Galicia
section: III. Outras disposicións.
title: >-
  RESOLUCIÓN do 7 de febreiro de 2023 pola que se anuncian a convocatoria e as
  bases para a concesión de diversas bolsas para a formación práctica.
range: Resolución
url: >-
  https://www.xunta.gal/dog/Publicados/2023/20230213/AnuncioO900-070223-0011_gl.html
---
<p>A Mesa do Parlamento de Galicia, na sesión do 6 de febreiro de 2023, acordou aprobar as bases da convocatoria para a concesión das seguintes bolsas relacionadas coa actividade da institución:</p>
    <p>1) Oito bolsas individuais para contribuír á formación en prácticas de persoas con titulación universitaria, nas seguintes modalidades:</p>
    <p>a) 2 bolsas de formación en arquivo, biblioteca e documentación.</p>
    <p>b) 2 bolsas de formación en comunicación institucional.</p>
    <p>c) 2 bolsas de formación en publicacións.</p>
    <p>d) 1 bolsa de formación en recursos humanos e contratación.</p>
    <p>e) 1 bolsa de formación en xestión parlamentaria.</p>
    <p>2) Unha bolsa destinada a persoas con discapacidade intelectual igual ou superior ao 33 %, con titulación universitaria ou formación profesional, para contribuír á súa formación nas áreas de asistencia xeral e administrativas.</p>
    <p>As bases estarán dispoñibles no <em>Boletín Oficial do Parlamento de Galicia</em> e na páxina web do Parlamento de Galicia (www.parlamentodegalicia.gal).</p>
    <p>As solicitudes poderán presentarse no prazo de vinte días hábiles, contados desde o seguinte ao da publicación desta convocatoria no <em>Diario Oficial de Galicia</em>.</p>
    <p>Santiago de Compostela, 7 de febreiro de 2023</p>
    <footer><p>Miguel Ángel Santalices Vieira<br>Presidente do Parlamento de Galicia</p></footer>

