---
date: '1998-03-31'
id: AA06
page: 3
number: 61
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de febreiro de 1998, da Xerencia do Hospital da Costa de
  Burela, pola que se anuncia a contratación, polo sistema de concurso público e
  procedemento aberto, do servicio de mantemento preventivo e correctivo dos
  ascensores do Hospital da Costa (C.P. 1/1998).
range: Resolución
url: 'https://www.xunta.gal/dog/Publicados/1998/19980331/AnuncioAA06_gl.html'
---
<p>A Dirección Xerencia do Hospital da Costa de Burela, en virtude das atribucións que lle foron delegadas conforme o establecido no artigo 7 da Orde do 22 de maio de 1996 (Diario Oficial de Galicia nº 111, do 6 de xuño), convoca expediente de contratación polo sistema de concurso público e procedemento aberto:</p>
<p>* C.P. 1/1998, servicio de mantemento preventivo e correctivo dos ascensores do Hospital da Costa. Orzamento: 5.300.000 (cinco millóns trescentas mil ptas.), IVE incluído.</p>
<p>I. Prazo de execución: desde o asinamento do contrato ata o 31-12-1998 con posibilidade de prórroga por anos naturais.</p>
<p>II. Documentos de interese para os licitadores: o prego de cláusulas administrativas particulares e demais documentación complementaria poden ser solicitados no Servicio de Subministracións do Hospital da Costa, teléfono (982) 58 98 57 e Fax (982) 58 98 58, durante o prazo de admisión de proposicións.</p>
<p>III. Admisión de variantes: consideraranse as proposicións que respectando o obxecto do contrato e</p>
<p>o orzamento máximo autorizado, melloren as esixencias técnicas previas.</p>
<p>IV. Solvencia económica e financeira: acreditarase mediante o previsto no artigo 16 da Lei 13/1995, do 18 de maio.</p>
<p>V. Solvencia técnica: acreditarase mediante o previsto no artigo 19 da Lei 13/1995, do 18 de maio.</p>
<p>VI. Criterios de adxudicación:</p>
<p>Valoración económica: ata 5 puntos.</p>
<p>Servicio técnico: ata 5 puntos.</p>
<p>Melloras adicionais: ata 2 puntos.</p>
<p>VII. Fianzas: deberá consignarse unha fianza provisional do 2% do orzamento de licitación. A dita fianza constituirase segundo o disposto no artigo 36 da Lei 13/1995, do 18 de maio, de contratos das administracións públicas.</p>
<p>VIII. Clasificación: non se esixe.</p>
<p>IX. Presentación das proposicións: as proposicións deberán presentarse en man, en sobres pechados e asinados polo licitador ou persoa que o represente, no rexistro do Hospital da Costa de Burela antes das 14 horas do vixésimo sexto día natural contado a partir do seguinte ó da publicación no Diario Oficial de Galicia. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Hospital da Costa a remisión da oferta mediante télex ou telegrama no mesmo día.</p>
<p>X. Apertura de proposicións: a apertura de proposicións admitidas será realizada pola mesa de contratación, reunida en acto público na sala de xuntas do Hospital da Costa ás 11 horas do undécimo día natural contado a partir do seguinte a aquel en que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>XI. Documentación que deberán presenta-los licitadores: os documentos sinalados no prego de cláusulas administrativas particulares.</p>
<p>XII. Anuncios: o pagamento dos anuncios do presente concurso público será por conta dos adxudicatarios do contrato.</p>
<p>Burela, 27 de febreiro de 1998.</p>
<p>Fernando Varela Noreña</p>
<p>Director xerente do Hospital da Costa de Burela</p>
<p>2282</p>

