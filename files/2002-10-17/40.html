---
date: '2002-10-17'
id: 14E9E
page: 14
number: 201
agency: CONCELLO DE ARZÚA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20021017/Anuncio14E9E_gl.html'
---
<p>Publicado no Diario Oficial de Galicia nº 183, do 23 de setembro de 2002, o anuncio polo que se somete a información pública o prego de cláusulas administrativas particulares, que rexerá a adxudicación -en réxime de concesión administrativa do uso privativo da edificación situada no lugar onde encontran as instalacións da piscina municipal climatizada, para ser destinada a montaxe e explotación dun bar cafetería.</p>
<p>E resultando:</p>
<p>-Que na cláusula segunda do dito prego de condicións (referido á duración da concesión) figura: «Comprenderá un ano, con carácter improrrogable, contado a partir da posta en funcionamento da actividade para a prestación do servicio; o cal deberá efectuarse no prazo dos dez días seguintes a aquel en sexa practicada a notificación do acordo de adxudicación», cando debería figura-lo seguinte: «Será dun ano, contado a partir da posta en funcionamento da actividade para a prestación do servicio; o cal</p>
<p>deberá efectuarse no prazo dos dez días seguintes a aquel en que sexa practicada a notificación do acordo de adxudicación.</p>
<p>Coa previsión de que se -tres meses antes de acabar aquel prazo- ningunha das partes manifestase á outra o seu propósito de rescindi-lo contrato, entenderíase prorrogado por outra anualidade, sen que o total de prórrogas anuais poida exceder de tres; sendo en consecuencia catro anos o período de duración máxima do contrato».</p>
<p>-Que na cláusula oitava do mesmo prego, (ó recolle-lo modelo de proposición) figura: «2º. Que propón como canon ou prezo, o de..... euros polo ano de duración do contrato, que fará efectivo en doce mensualidades sucesivas por igual importe cada unha delas», cando debería de figurar: «2º. Que propón como canon ou prezo, o de..... euros por cada ano de duración do contrato, que fará efectivo en doce mensualidades sucesivas por igual importe cada unha delas».</p>
<p>A través do presente anuncio, procédese a modificar aquel que foi publicado no DOG nº 183, no sentido apuntado, en canto ás dúas cláusulas que quedaron indicadas; de maneira que os prazos previstos no prego de cláusulas administrativas particulares empezarán a rexer a partir do día seguinte ó da publicación deste novo anuncio no Diario Oficial de Galicia, permanecendo inalterables as demais condicións previstas no prego publicado naquel DOG do día 23 de setembro de 2002.</p>
<p>En Arzúa, dous de outubro de dous mil dous.</p>
<p>Manuel Moscoso López</p>
<p>Alcalde</p>

