---
date: '2018-04-13'
id: C141-100418-0001
page: 20446
number: 72
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 9 de abril de 2018 pola que se modifica a Resolución do 15 de
  marzo de 2018 que, pola súa vez, modifica a Resolución do 2 de febreiro de
  2018 pola que se anuncia a licitación, mediante procedemento aberto e sistema
  multicriterio, tramitación ordinaria e documentalmente simplificada, do
  contrato de servizo de limpeza e de recollida e transporte de residuos dos
  portos dependentes da zona centro deste organismo, suxeito a regulación
  harmonizada (expediente 2/2018/CNTSE).
range: Resolución
url: >-
  https://www.xunta.gal/dog/Publicados/2018/20180413/AnuncioC141-100418-0001_gl.html
---
<p>Na Resolución do 15 de marzo de 2018, publicada no <em>Diario Oficial de Galicia</em> núm. 57, do 21 de marzo, pola que se modifica a Resolución do 2 de febreiro de 2018 pola que se anuncia a licitación, mediante procedemento aberto e sistema multicriterio, tramitación ordinaria e documentalmente simplificada, do contrato de servizo de limpeza e de recollida e transporte de residuos dos portos dependentes da Zona Centro da entidade pública Portos de Galicia, suxeito a regulación harmonizada, publicada no <em>Diario Oficial de Galicia</em> núm. 28, do 8 de febreiro de 2018, disponse que o prego de prescricións técnicas particulares (PPT) que mediante a dita resolución se modifica e que deixa sen efecto o PPT publicado no perfil do contratante o 2 de febreiro de 2018, poderase obter no devandito perfil do contratante, no seguinte enderezo da internet: http://www.contratosdegalicia.es/resultado.jsp?N=251585.</p>
    <p>Advertido novo erro na cláusula 2.5 do PPT que rexerá a devandita licitación, relativa ao servizo de limpeza da lámina de auga, resulta necesario efectuar a corrección dos datos erróneos recollidos na devandita cláusula.</p>
    <p>Mediante a presente resolución dáse publicidade á modificación do contido da referida cláusula do PPT, consistente en substituír a referencia que aparece no seu segundo parágrafo un «máximo de 100 limpezas anuais» pola de «un máximo de 200 limpezas anuais», en concordancia coa información recollida, para o efecto, na última folla do anexo II do PPT, publícase novamente no perfil do contratante o PPT debidamente corrixido e déixase sen efecto o PPT publicado o 15 de marzo de 2018 no perfil di contratante.</p>
    <p>– Obtención de información e da documentación corrixida:</p>
    <p>1/ Entidade: División de Contratación de Portos de Galicia. Teléfono: 881 99 52 70.</p>
    <p>2/ Enderezo na internet: http://www.contratosdegalicia.es/resultado.jsp?N=251585.</p>
    <p>– Prazo de presentación de proposicións: </p>
    <p>Á vista do anterior, amplíase en vinte (20) días naturais o prazo de presentación de ofertas previsto para participar na licitación convocada para adxudicar o contrato de servizos de referencia que, tras a modificación publicada no DOG núm. 57, remataba o 10 de abril de 2018 e que, tras a devandita ampliación, finalizará ás catorce (14.00) horas do día 30 de abril de 2018. </p>
    <p>– Data de apertura de ofertas: a apertura pública das ofertas técnicas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte.</p>
    <p>– Data de envío do anuncio de modificación ao <em>Diario Oficial de la Unión Europea</em>: 9 de abril de 2018.</p>
    <p>Santiago de Compostela, 9 de abril de 2018</p>
    <footer><p> José Juan Durán Hermida<br>Presidente de Portos de Galicia</p></footer>

