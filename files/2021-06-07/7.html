---
date: '2021-06-07'
id: G0598-270521-0002
page: 28130
number: 106
agency: 'Consellería de Cultura, Educación e Universidade'
section: III. Outras disposicións.
title: >-
  RESOLUCIÓN do 25 de maio de 2021, da Secretaría Xeral de Cultura, pola que se
  aproba e se fai pública a modificación do formulario normalizado para a
  elaboración dos estudos de identificación e avaliación de series documentais.
range: Resolución
url: >-
  https://www.xunta.gal/dog/Publicados/2021/20210607/AnuncioG0598-270521-0002_gl.html
---
<p>Mediante a Resolución do 18 de abril de 2017, da Secretaría Xeral de Cultura, aprobáronse e fixéronse públicos os criterios de avaliación para a selección, transferencia da custodia e acceso aos documentos, así como o formulario normalizado para a elaboración dos estudos de identificación e avaliación de series documentais propostos polo Consello de Avaliación Documental de Galicia na sesión do 15 de marzo de 2017, tendo en conta a regulación contida na Lei 7/2014, do 26 de setembro, de arquivos e documentos de Galicia, así como o Decreto 15/2016, do 14 de xaneiro, polo que se regula a composición e o funcionamento do Consello de Avaliación Documental de Galicia e o procedemento de avaliación e selección de documentos.</p>
    <p>Aínda que os criterios aprobados manteñen a súa vixencia, cómpre revisar certos aspectos formais do formulario normalizado que permitan incorporar a información relativa aos estudos de identificación e valoración dun modo máis ordenado e completo, de tal xeito que se facilite, tanto a elaboración do estudo como o seu ditame polo Consello de Avaliación Documental de Galicia.</p>
    <p>Por todo o exposto,</p>
    <h2>RESOLVO:</h2>
    <p>Aprobar e facer pública a modificación do formulario normalizado para a elaboración dos estudos de identificación e avaliación de series documentais, logo de dar conta ao Consello de Avaliación Documental de Galicia na sesión do 23 de marzo de 2021.</p>
    <p>Santiago de Compostela, 25 de maio de 2021</p>
    <footer><p>Anxo M. Lorenzo Suárez<br>Secretario xeral de Cultura</p></footer>

