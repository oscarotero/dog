---
date: '2001-03-28'
id: '5422'
page: 3
number: 62
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 19 de febreiro de 2001, da Dirección Xeral de Transportes, pola
  que se somete a información pública o expediente de modificación concesional
  (ampliación de tráficos) do servicio público regular permanente de uso xeral
  de transporte de viaxeiros por estrada V-7023; XG-397.
range: Resolución
url: 'https://www.xunta.gal/dog/Publicados/2001/20010328/Anuncio5422_gl.html'
---
<p>Ó abeiro do establecido na Lei 16/1987, do 30 de xullo, de ordenación dos transportes terrestres, e no seu regulamento de execución, aprobado polo Real decreto 1211/1990, do 28 de setembro, iniciouse expediente de modificación concesional (ampliación de tráficos) da concesión V-7023; XG-397, da titularidade da empresa Transporte La Unión, S.A., consistente na ampliación de itinerario e tráficos ata o aeroporto de Peinador (Vigo).</p>
<p>Os interesados ou afectados no expediente poderán comparecer no procedemento e, tralo exame da documentación pertinente no Servicio Provincial de Transportes de Pontevedra (estación de autobuses), efectua-las alegacións que consideren oportunas no prazo dun mes, contado a partir do día seguinte ó da publicación deste anuncio no Diario Oficial de Galicia.</p>
<p>Santiago de Compostela, 19 de febreiro de 2001.</p>
<p>Juan Carlos Villarino Tejada</p>
<p>Director xeral de Transportes</p>

