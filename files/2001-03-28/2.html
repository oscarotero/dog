---
date: '2001-03-28'
id: 53B6
page: 3
number: 62
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 60/2001, do 15 de marzo, polo que se nomea rector magnífico da
  Universidade da Coruña o profesor doutor José Luis Meilán Gil.
range: Decreto
url: 'https://www.xunta.gal/dog/Publicados/2001/20010328/Anuncio53B6_gl.html'
---
<p>A Lei orgánica 11/1983, do 25 de agosto, de reforma universitaria, no seu artigo 18 dispón que o rector</p>
<p>será elixido polo claustro universitario entre os catedráticos da universidade que presten servicios nela, e nomeado polo órgano correspondente da Comunidade Autónoma.</p>
<p>Do mesmo xeito, os estatutos da Universidade da Coruña, aprobados polo Decreto 253/1992, do 10 de setembro, modificados polos decretos 245/1998, do 30 de xullo, e 41/2000, do 25 de febreiro, dispoñen, no seu artigo 63.1º, que lle corresponde ó claustro universitario a elección do rector, que será nomeado polo órgano competente da Xunta de Galicia.</p>
<p>Recibido na Consellería de Educación e Ordenación Universitaria escrito da Universidade da Coruña polo que se remite a acta da sesión do claustro da devandita universidade do día 15 de febreiro de 2001, na que se fai constar que o profesor doutor José Luis Meilán Gil foi elixido para o cargo de rector por maioría absoluta, cómpre, en cumprimento do disposto legalmente, proceder ó oportuno nomeamento.</p>
<p>Na súa virtude, en uso das atribucións que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, por instancia do claustro universitario da Universidade da Coruña, e por proposta do conselleiro de Educación e Ordenación Universitaria e logo de deliberación do Consello da Xunta de Galicia na súa reunión do día quince de marzo de dous mil un,</p>
<p>DISPOÑO:</p>
<p>Artigo único.-Nomeo rector magnífico da Universidade da Coruña o profesor doutor José Luis Meilán Gil.</p>
<p>Santiago de Compostela, quince de marzo de dous mil un.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>

