---
date: '2001-03-28'
id: '5496'
page: 3
number: 62
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 16 de xaneiro de 2001, da Delegación Provincial de Lugo, de
  notificación de inicio do expediente sancionador 1/2001 a Jesús Pérez Díaz.
range: Cédula
url: 'https://www.xunta.gal/dog/Publicados/2001/20010328/Anuncio5496_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente sancionador 1/2001, seguido en virtude de denuncia formulada por María del Carmen Castiñeira Fraga, contra Jesús Pérez Díaz, finalizando este trámite con acordo de inicio de expediente sancionador por non dedica-la vivenda de promoción pública, da que é titular, a domicilio habitual e permanente.</p>
<p>O citado acordo é do seguinte teor:</p>
<p>Acordo de inicio de expediente sancionador 1/2001.</p>
<p>Vista a denuncia presentada por María del Carmen Castiñeira Fraga, e despois das actuacións previas practicadas, de acordo cos seguintes feitos:</p>
<p>1. Con data do 9 de marzo de 2000 recibiuse escrito, na Delegación Provincial do Instituto Galego da Vivenda e Solo en Lugo, denunciando posibles irregularidades na ocupación da vivenda 1º B da rúa Armórica, 67 de Lugo, da que é titular Jesús Pérez Díaz, correspondentes ó grupo de vivendas de promoción pública, denominadas Fingoy-Blancas, acollidas ó expediente LU-81/010.</p>
<p>2. O 23 de maio de 2000 iniciáronse trámites de información reservada ó existir indicios do incumprimento por parte do titular da obriga de ocupa-la vivenda de forma permanente e habitual. Así, solicitáronse informes socioeconómicos da asistencia social, certificados de convivencia e consumos de auga referidos ó ano 1999. Ó mesmo tempo, solicitouse de Barras Eléctricas Galaico-Asturianas, S.A. certificado de consumo de enerxía eléctrica.</p>
<p>3. Que o Concello de Lugo remite, con datas do 17 e 27 de xuño de 2000, a información solicitada, da que se desprende que o denunciado figura como</p>
<p>empadroado na vivenda de referencia e onde o consumo de auga na dita vivenda é nulo nos últimos 12 meses. Tamén, con data do 30 de maio de 2000, emítese certificación por parte de BEGASA, segundo o cal non aparece ningún contrato de abastecemento de enerxía eléctrica a nome do denunciado.</p>
<p>Fundamentos de dereito:</p>
<p>1. É competente para a resolución deste expediente o delegado provincial da Consellería de Política Territorial, Obras Públicas e Vivenda, de acordo co disposto no artigo 1 do Decreto 134/1997, do 22 de maio (DOG nº 109, do 9 de xuño).</p>
<p>2. Ó amparo do disposto no artigo 3.2º do Regulamento do procedemento para o exercicio da potestade sancionadora, Real decreto 1398/1993, do 4 de agosto, os interesados teñen dereito a formular alegacións e a achegar tódolos documentos que consideren convenientes en calquera momento do procedemento con anterioridade ó trámite de audiencia.</p>
<p>Poderán, así mesmo, recoñecer voluntariamente a súa responsabilidade conforme o establecido no artigo 8 do citado regulamento.</p>
<p>3. En particular, e de conformidade co artigo 16.1º do Regulamento do procedemento, os interesados dispoñen dun prazo de 15 días, contados desde a notificación deste acordo, para achega-los documentos ou informacións que coiden convenientes e propoñer probas, concretando os medios dos que pretendan valerse.</p>
<p>4. Os feitos indicados poden ser constitutivos de infracción administrativa tipificada no artigo 5 c) da Lei 13/1996, do 30 de decembro, de infraccións en materia de vivenda, que sinala que terán a cualificación de infraccións graves: ... c) O non destino das vivendas de protección oficial ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante o prazo superior a tres meses da que aparece como presunto responsable Jesús Martínez Franco, podéndose sancionar con multa de 100.001 ata 500.000 pesetas, sen prexuízo do que resulte da tramitación deste procedemento.</p>
<p>5. De acordo co artigo 153 da Lei 30/1992, do 26 de novembro, de réxime xurídico das administracións públicas e do procedemento administrativo común, o presunto responsable ten dereito a coñecer, entre outros extremos, o instructor do procedemento sancionador, dereito que o artigo 13.1º do Regulamento do procedemento estende ó coñecemento do secretario, sendo o seu réxime de recusación o previsto nos artigos 28 e 29 da mencionada lei.</p>
<p>Vistos os preceptos sinalados e os demais de aplicación xeral, esta delegación provincial</p>
<p>ACORDA:</p>
<p>Primeiro.-Incoa-lo procedemento administrativo sancionador contra Jesús Pérez Díaz, como presunto responsable dos feitos sinalados.</p>
<p>Segundo.-Nomear instructor do expediente a Francisco Centeno Márquez e como secretario a Ángel Negrete Rico.</p>
<p>Terceiro.-Conceder un prazo de quince días para que os interesados acheguen cantas alegacións, documentos e informacións coiden convenientes, e, de se-lo caso, propoñan proba concretando os medios dos que pretendan valerse.</p>
<p>Comuníquese este acordo ó órgano instructor con traslado de tódalas actuacións practicadas, e notifíqueselles ós interesados para os efectos oportunos.</p>
<p>Lugo, 16 de xaneiro de 2001.</p>
<p>Antonio Boné Pina</p>
<p>Delegado provincial de Lugo</p>

