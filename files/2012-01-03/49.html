---
date: '2012-01-03'
id: L171-141211-9762
page: 412
number: 2
agency: Concello de Porto do Son
section: VI. Anuncios. b) Administración local.
title: >-
  ANUNCIO da aprobación definitiva do Plan especial de infraestruturas e
  dotacións para un tanatorio en Tarela.
range: Anuncio
url: >-
  https://www.xunta.gal/dog/Publicados/2012/20120103/AnuncioL171-141211-9762_gl.html
---
<p>Por Acordo do Pleno corporativo adoptado na sesión extraordinaria do 18.11.2011, aprobouse definitivamente o Plan especial de infraestruturas e dotacións para un tanatorio no lugar de Tarela (Porto do Son), o que se publica pra os efectos do artigo 92.2 da Lei 9/2002, do 30 de decembro, de ordenación urbanística e protección do Medio Rural de Galicia:</p>
    <p>«O Pleno corporativo, órgano competente para a adopción deste acto administrativo, polo artigo 22.2.c) e 47.2 da Lei 7/1985, do 2 de abril, reguladora das bases do réxime local, así como o artigo 86 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Visto o Plan especial de infraestruturas e dotacións para un tanatorio no lugar de Tarela (Porto do Son), promovido de oficio polo Concello de Porto do Son e redactado pola empresa Consultora Galega, S.L.</p>
    <p>Visto que con rexistro de saída n.º 1618 do 12.5.2010 se remitiu á Secretaría Xeral de Calidade e Avaliación Ambiental o documento para a decisión sobre a necesidade do procedemento de avaliación ambiental estratéxica do plan especial, para o sometemento del á avaliación ambiental estratéxica, de conformidade co previsto na Lei 9/2006, do 28 de abril, sobre avaliación dos efectos de determinados plans e programas no ambiente e na Lei 6/2007, do 11 de maio, de medidas urxentes en materia de ordenación do territorio e do litoral de Galicia.</p>
    <p>Visto que con rexistro de entrada n.º 4223 do 25.6.2010 se presenta no concello comunicación da Secretaría Xeral de Calidade e Avaliación Ambiental na cal se dá coñecemento da Decisión do 16 de xuño de 2010 onde se resolve declarar a non necesidade de someter a avaliación ambiental estratéxica o Plan especial de infraestruturas e dotacións para un tanatorio no lugar de Tarela (Porto do Son).</p>
    <p>Visto o informe da arquitecta municipal do 25.6.2010; así como o informe da Secretaría Xeral n.º 22/2010, do 25.6.2010.</p>
    <p>Visto o acordo adoptado pola Xunta de Goberno local, na sesión extraordinaria e urxente, do 29.6.2010, no cal se aproba inicialmente o plan especial e se somete o expediente a información pública polo prazo dun mes, mediante a inserción de anuncio no DOG, BOP, no taboleiro de edictos e nos xornais <em>La Voz de Galicia </em>e <em>El Correo Gallego</em>.</p>
    <p>Visto o certificado da Secretaría Xeral do concello, do 29.9.2010, onde en relación ao período de información pública acredita que se publicou o anuncio en:</p>
    <p>Taboleiro de edictos do Concello de Porto do Son. Publicado o día 2.7.2010 e retirado o día 29.9.2010.</p>
    <p>Xornal <em>El Correo Gallego</em>. Publicado o día 10.7.2010.</p>
    <p>Xornal <em>La Voz de Galicia</em>. Publicado o día 6.7.2010.</p>
    <p>BOP. Publicado no BOP n.º 130, do 12.7.2010.</p>
    <p>DOG. Publicado no DOG n.º 152, do 10.8.2010.</p>
    <p>Así como que non consta a presentación de ningún tipo de alegación durante o dito período.</p>
    <p>Visto o informe conxunto da secretaria e arquitecta municipal previo á aprobación provisional do PEID do 29.9.2010 (IS 40/2010).</p>
    <p>Visto o acordo adoptado pola Xunta de Goberno local, na sesión extraordinaria e urxente, do 29.9.2010, na que se aproba provisionalmente o PEID para instalación dun tanatorio en Tarela (Porto do Son).</p>
    <p>Visto que con data do 11.10.2010 se remite o plan especial ao Servizo de Urbanismo da CMATI para a emisión de informe previo á aprobación definitiva.</p>
    <p>Visto que o 11.2.2011 con rexistro de entrada n.º 1056 o subdirector xeral de Urbanismo remite informe previo á aprobación definitiva do plan especial, sinalando que é preciso corrixir deficiencias e volver a solicitar novo informe á consellería con carácter previo á aprobación definitiva do plan especial.</p>
    <p>Con data do 28.2.2011, a arquitecta municipal emite informe sobre as correccións introducidas no plan especial a requirimento da CMATI, considerando que non é unha modificación substancial e, por tanto, non é preciso volver a realizar o trámite da información pública.</p>
    <p>Visto o acordo adoptado pola Xunta de Goberno local, na sesión ordinaria do 10.3.2011, na cal se aproba provisionalmente o plan especial para instalación dun tanatorio en Tarela, coas modificacións introducidas a requirimento da CMATI.</p>
    <p>Visto que con data do 22.3.2011 e rexistro de saída n.º 1537 e 1538 remítese o plan especial á Dirección Xeral de Sostibilidade e Paisaxe e á Secretaría Xeral de Ordenación do Territorio e Urbanismo.</p>
    <p>Visto o informe da Dirección Xeral de Sostibilidade e Paisaxe relativo ao plan especial que tivo entrada no Concello de Porto do Son o día 19.5.2011, con rexistro de entrada n.º 3633.</p>
    <p>Visto o Informe previo á aprobación definitiva emitido pola Secretaría Xeral de Ordenación do Territorio e Urbanismo, que tivo entrada no Concello de Porto do Son o día 27.7.2011 con rexistro de entrada n.º 5545, no cal se emite informe favorable previo á aprobación definitiva do Plan especial de infraestruturas e dotacións para a instalación dun tanatorio no lugar de Tarela.</p>
    <p>Visto o informe da arquitecta municipal, do 6.9.2011, n.º 244/2011, no cal conclúe que o plan especial se axusta ao ordenamento urbanístico vixente.</p>
    <p>Visto o informe da Secretaría Municipal, do 14.11.2011, IS 36/2011, que establece: «Cumpridos os trámites sinalados nos puntos anteriores tal e como se sinalan nos antecedentes administrativos deste informe, sobre todo coa emisión do informe preceptivo por parte da consellería competente en materia de urbanismo (CMATI) do 27.7.2011, de xeito favorable, o Concello pode proceder á aprobación definitiva do plan especial».</p>
    <p>Considerando o establecido no artigo 86 e 92 da Lei 9/2002, do 30 de decembro, de ordenación urbanística e protección do medio rural de Galicia.</p>
    <footer><p>ACORDA:</p></footer>
    <p>Primeiro. Aprobar definitivamente o Plan especial de infraestruturas e dotacións para un tanatorio no lugar de Tarela (Porto do Son), promovido de oficio polo Concello de Porto do Son e redactado por Consultora Galega, S.L., de data de febreiro de 2011, aprobado provisionalmente na sesión ordinaria da Xunta de Goberno Local do 10.3.2011.</p>
    <p>Segundo. O plan especial, en virtude do artigo 92 da Louga, terá vixencia indefinida, sen prexuízo da súa modificación e revisión. </p>
    <p>Terceiro. Este acordo de aprobación definitiva será publicado, no prazo dun mes desde a súa adopción, no Diario Oficial de Galicia, e o documento que conteña a normativa e as ordenanzas será publicado no<em> Boletín Oficial</em> da provincia. No anuncio de aprobación definitiva farase contar a remisión da documentación á consellería, tal e como se establece no punto cuarto deste acordo.</p>
    <p>Cuarto. Como a competencia para a aprobación definitiva do plan especial corresponde ao Concello de Porto do Son, a aprobación definitiva será comunicada á consellería competente en materia de urbanismo e ordenación do territorio, á vez que se lle dará traslado dunha copia autenticada de dous exemplares do instrumento aprobado definitivamente con todos os planos e documentos que integran o plan especial, debidamente dilixenciados pola secretaria do Concello, facendo constar a dita circunstancia.</p>
    <p>Quinto. A eficacia do acto de aprobación definitiva e a entrada en vigor do plan quedan condicionadas ao cumprimento do disposto no artigo 92 da Louga e ao que dispoña para o efecto a lexislación reguladora da Administración actuante. Neste senso, o artigo 70 da Lei 7/1985, do 2 de abril, reguladora das bases de réxime local, sinala que o articulado das normas dos plans urbanísticos, así como os acordos correspondentes aos ditos plans urbanísticos cuxa aprobación definitiva sexa competencia dos entes locais, serán publicados no BOP e non entrarán en vigor ata que se teña publicado completamente o seu texto e transcorrese o prazo previsto no artigo 65.2 da propia lei (quince días hábiles)».</p>
    <p>De conformidade co artigo 92.3 da Lei 9/2002, de ordenación urbanística e protección do medio rural de Galicia, faise constar neste anuncio a remisión da documentación do Plan especial de infraestruturas e dotacións para un tanatorio no lugar de Tarela (Porto do Son), á Consellería de Medio Ambiente, Territorio e Infraestruturas.</p>
    <p>Contra este acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ao da publicación deste anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa, todo iso sen prexuízo de que os interesados poidan interpor calquera outro recurso que consideren máis conveniente ao seu dereito.</p>
    <p>Porto do Son, 29 de novembro de 2011.</p>
    <footer><p>José Luis Oujo Pouso<br>Alcalde presidente</p></footer>

