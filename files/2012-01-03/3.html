---
date: '2012-01-03'
id: CA01-231211-10319
page: 315
number: 2
agency: Consellería de Facenda
section: III. Outras disposicións.
title: >-
  ORDE do 19 de decembro de 2011 pola que se aproba a conta xeral de liquidación
  e se distribúen os bens hereditarios remanentes da herdanza intestada de
  Florencio López Díaz.
range: Orde
url: >-
  https://www.xunta.gal/dog/Publicados/2012/20120103/AnuncioCA01-231211-10319_gl.html
---
<p>Antecedentes.</p>
    <p>Por comunicación do Xulgado de Primeira Instancia e Instrución número 2 de Vilagarcía de Arousa, do 29 de abril de 2008, iniciouse procedemento para o recoñecemento da Comunidade Autónoma de Galicia como herdeira <em>ab intestato</em> de Florencio López Díaz, con DNI 33104933K, de acordo co disposto nos artigos 267 e seguintes da Lei 2/2006, do 14 de xuño, de dereito civil de Galicia, que regulan a sucesión intestada a favor da Comunidade Autónoma de Galicia, norma de aplicación neste caso dada a data de finamento do causante, 28 de outubro de 2007, no lugar das Sinas, en Vilanova de Arousa.</p>
    <p>Por Auto do 14 de outubro de 2008, do Xulgado de Primeira Instancia e Instrución número 2 de Vilagarcía de Arousa, declarouse á Comunidade Autónoma de Galicia única herdeira ab intestato do causante.</p>
    <p>O 21 de outubro de 2009 publicouse no Diario Oficial de Galicia o anuncio polo que se lle daba publicidade á apertura do prazo de información pública do expediente de sucesión intestada, sen que conste que se presentasen solicitudes por parte de beneficiarios da herdanza.</p>
    <p>Fundamentos xurídicos.</p>
    <p>Lei 2/2006, do 14 de xuño, de dereito civil de Galicia, artigos 267 e seguintes.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 3/1985, do 12 de abril, do patrimonio da Comunidade Autónoma galega.</p>
    <p>Decreto 50/1989, do 9 marzo, polo que se aproba o regulamento que executa a Lei 3/1985.</p>
    <p>Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Código civil.</p>
    <p>Adoptadas pola Secretaría Xeral Técnica e do Patrimonio as oportunas medidas de conservación e administración, presentada a conta xeral de liquidación da herdanza e feitas as correspondentes propostas de distribución do caudal hereditario,</p>
    <h2>RESOLVO:</h2>
    <p>Primeiro. Estimar conforme a seguinte conta xeral de liquidación da herdanza de Florencio López Díaz:</p>
    <p>a) Bens e dereitos.</p>
    <p>– Tesouraría.</p>
    <p>Caixa Galicia número c/c: 20910376233000025886: 0,00 euros.</p>
    <p>Banco Pastor número c/c: 00720453580000202077: 2.410,92 euros.</p>
    <p>Total de bens e dereitos: 2.410,92 euros.</p>
    <p>b) Obrigas e débedas.</p>
    <p>– Non constan.</p>
    <p>Total obrigas e débedas: 0,00 euros.</p>
    <p>Total líquido (bens e dereitos-obrigas e débedas): 2.410,92 euros.</p>
    <p>Segundo. Acordar a disposición dos bens remanentes, 2.410,92 euros, para a súa aplicación a establecementos de asistencia social ou institucións culturais, preferentemente e nesta orde, radicados no lugar da derradeira residencia do causante, no municipio de Vilanova de Arousa, na súa comarca e, en todo caso, en territorio da Comunidade Autónoma de Galicia.</p>
    <p>Terceiro. Esta resolución pon fin á vía administrativa e contra ela poderase interpoñer recurso potestativo de reposición no prazo dun mes, contado desde o día seguinte ao da súa publicación, ante este órgano administrativo de conformidade cos artigos 107, 109 e 116 da Lei 30/1992, de réxime xurídico das administracións públicas e do procedemento administrativo común; ou ben presentar directamente recurso contencioso-administrativo no prazo de dous meses, contados a partir do día seguinte ao da súa publicación, perante a Sala do Contencioso-Administrativo do Tribunal Superior de Xustiza de Galicia, conforme o disposto nos artigos 46, 10 e 14 da Lei 29/1998, reguladora da xurisdición contencioso-administrativa, sen prexuízo de que o interesado considere exercer calquera outro recurso que considere oportuno.</p>
    <p>Santiago de Compostela, 19 de decembro de 2011.</p>
    <footer><p>P.D. (Orde 27.4.2009)<br>Rosa M.ª Pedrosa Pedrosa<br>Secretaria xeral técnica e do Patrimonio da Consellería de Facenda</p></footer>

