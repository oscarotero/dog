---
date: '2012-01-03'
id: C3K1-141211-9780
page: 328
number: 2
agency: Consellería de Sanidade
section: III. Outras disposicións.
title: >-
  RESOLUCIÓN do 28 de novembro de 2011, da Dirección Xeral de Innovación e
  Xestión da Saúde Pública, pola que se fai pública a realización dun curso
  homologado de nivel básico para a obtención do carné de aplicador/manipulador
  de biocidas.
range: Resolución
url: >-
  https://www.xunta.gal/dog/Publicados/2012/20120103/AnuncioC3K1-141211-9780_gl.html
---
<p>A Orde do 30 de xullo de 1997, conxunta das consellerías de Agricultura, Gandaría e Montes e de Sanidade e Servizos Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes produtos, establece, no seu artigo 8.6, que os ministerios de Agricultura, Pesca e Alimentación e de Sanidade e Consumo comunicarán aos organismos responsables na comunidade autónoma a homologación dos ditos cursos e, no seu artigo 9, a obrigatoriedade de que o organismo oficial responsable publique no <em>Diario Oficial de Galicia</em> a información correspondente a cada curso que se vai a realizar.</p>
    <p>En consecuencia, anúnciase a realización dun curso de aplicador/manipulador de biocidas, nivel básico, homologado polas direccións xerais de Saúde Pública do Ministerio de Sanidade e Política Social e de Agricultura do Ministerio de Medio Ambiente, Medio Rural e Mariño, solicitado pola entidade Biocontrol e Calidade Alimentaria, S.L.U., de acordo coas seguintes bases:</p>
    <p>1. Denominación do curso: curso para a capacitación de aplicadores/manipuladores de produtos biocidas. Nivel básico.</p>
    <p>2. Entidade organizadora: Biocontrol e Calidade Alimentaria, S.L.U.</p>
    <p>3. Data: do 13 ao 16 de febreiro de 2012.</p>
    <p>4. Lugar de realización: instalacións de Biocontrol, avda. Primo de Rivera n.º 4, 2.º local 6-7,15006 A Coruña.</p>
    <p>5. Número de prazas: máximo 20 alumnos.</p>
    <p>6. Dirixido a: todo o persoal auxiliar das empresas que apliquen e/ou manipulen produtos biocidas de uso ambiental e na industria alimentaria, non clasificados como moi tóxicos, e persoal de establecementos.</p>
    <p>7. Criterios de selección: por rigorosa orde de recepción de inscrición.</p>
    <p>8. Presentación de solicitudes: solicitude segundo modelo anexo.</p>
    <p>9. Programa.</p>
    <table>
     <tbody>
      <tr>
       <td>Día 13.2.2012</td>
       <td></td>
      </tr>
      <tr>
       <td>16.00-21.15 h.</td>
       <td>Biocidas. Historia. Descrición e xeneralidades. Lexislación I.
        Riscos para o home derivados do uso dos biocidas. Lexislación II.
        Hixiene e seguridade no manexo e aplicación de biocidas.
        Exercicios prácticos: fichas de datos de seguridade.
        Exercicios prácticos: interpretación de pictogramas e etiquetas de biocidas.</td>
      </tr>
      <tr>
       <td colspan="2">Día 14.2.2012</td>
      </tr>
      <tr>
       <td>16.00-21.15 h.</td>
       <td>Xeneralidades sobre pragas ambientais e na industria alimentaria.
        Historia ecolóxica das pragas. Clasificación e características.
        Pragas urbanas. Bioloxía das pragas urbanas. Pragas de interese en saúde pública.</td>
      </tr>
      <tr>
       <td colspan="2">Día 15.2.2012</td>
      </tr>
      <tr>
       <td>16.00-21.15 h.</td>
       <td>Métodos de loita antivectorial. Técnicas de aplicación.
        Exercicios prácticos: preparación e cálculo de disolucións. Uso adecuado dos medios de protección persoal.
        Prevención, diagnóstico e primeiros auxilios na intoxicación por biocidas.
        Prácticas de primeiros auxilios.</td>
      </tr>
      <tr>
       <td colspan="2">Día 16.2.2012</td>
      </tr>
      <tr>
       <td>16.00-21.15 h.</td>
       <td>Biocidas e ambiente. Problemas. Destrución de envases.
        Residuos de biocidas e contaminación.
        Medidas preventivas da contaminación do ambiente. Alteracións do equilibrio ecolóxico. Xestión de residuos.</td>
      </tr>
      <tr>
       <td>21.15-22.15 h.</td>
       <td>Avaliación tipo test.</td>
      </tr>
     </tbody>
    </table>
    <p>10. Certificado de superación do curso: é obrigatoria a asistencia a todas as sesións do curso. Finalizado este, a entidade organizadora realizará as probas pertinentes que avalíen os coñecementos adquiridos polos alumnos e en caso de superalas expedirá o certificado correspondente con que poderá solicitar á Dirección Xeral de Innovación e Xestión da Saúde Pública da Consellería de Sanidade, o carné de aplicador/manipulador de biocidas, nivel básico.</p>
    <p>Santiago de Compostela, 28 de novembro de 2011.</p>
    <footer><p>Manuel Antonio Varela Rey<br>Director xeral de Innovación e Xestión da Saúde Pública</p></footer>
    <h2>ANEXO<br>Ficha de solicitude de inscrición<br>Curso para a capacitación de aplicadores/manipuladores de produtos biocidas. Nivel básico</h2>
    <p>Entidade organizadora: Biocontrol e Calidade Alimentaria. S.L.U.</p>
    <p>Datas: do 13 ao 16 de febreiro de 2012.</p>
    <p>Lugar de realización do curso: instalacións de Biocontrol, avda. Primo de Rivera n.º 4, 2.º local 6-7, 15006 A Coruña.</p>
    <p>Duración: 20 horas teórico/prácticas e 1 hora de avaliación.</p>
    <p>Horario: do 13 ao 15 de febreiro de 16.00-21.15 horas, o día 16 de febreiro de 16.00-22.15 horas.</p>
    <p>N.º de prazas: 20 alumnos.</p>
    <p>Presentación de solicitudes: enviarase a ficha de inscrición xunto cunha copia do DNI, fotografía tamaño carné e xustificante de pagamento a Biocontrol e Calidade Alimentaria, S.L.U., avda. Primo de Rivera n.º 4, 2.º local 6-7, 15006 (A Coruña). Tel.: 981 24 54 18-fax: 981 16 81 59, correo electrónico: biocontrol@biocontrolbcl.com</p>
    <p>Criterio de selección: por rigorosa orde de recepción da solicitude</p>
    <p class="basic-paragraph">Empresa: CIF: </p>
    <p class="basic-paragraph">Enderezo: CP: </p>
    <p class="basic-paragraph">Localidade: Provincia: </p>
    <p class="basic-paragraph">Teléfono: Fax: </p>
    <p class="basic-paragraph">Correo electrónico: </p>
    <table>
     <tbody>
      <tr>
       <td>Apelidos, nome</td>
       <td>NIF</td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
     </tbody>
    </table>

