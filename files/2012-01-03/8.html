---
date: '2012-01-03'
id: CA06-201211-10038
page: 338
number: 2
agency: Consellería do Mar
section: III. Outras disposicións.
title: >-
  ORDE do 14 de decembro de 2011 pola que se acorda a cesión en propiedade dun
  vehículo, propiedade da Comunidade Autónoma de Galicia, ao Concello de
  Ribadeo.
range: Orde
url: >-
  https://www.xunta.gal/dog/Publicados/2012/20120103/AnuncioCA06-201211-10038_gl.html
---
<p>A Lei 3/1985, do 12 de abril, de patrimonio da Comunidade Autónoma de Galicia, permite a cesión de bens mobles da comunidade autónoma sempre que se dediquen a fins de utilidade pública ou interese social, e o Decreto 50/1989, polo que se aproba o regulamento da citada Lei 3/1985 exixe que a orde de cesión exprese a finalidade concreta a que a entidade beneficiaria debe destinar os bens, así como as súas condicións.</p>
    <p>Con data do 13 de outubro de 2011, o Concello de Ribadeo solicitou a cesión en propiedade do vehículo:</p>
    <p>Marca: Ford.</p>
    <p>Modelo: Transit, tipo C-842 2.5D.</p>
    <p>Matrícula: C-2049-BB.</p>
    <p>Ano de matriculación: 1992.</p>
    <p>En consecuencia, e no uso das facultades que me confire a Lei 1/1983, do 22 de febreiro, de normas reguladoras da Xunta e da súa Presidencia, </p>
    <p class="dog-centrado-sin-cursiva-c-a">DISPOÑO:</p>
    <p>Artigo 1. </p>
    <p>Acórdase a cesión en propiedade ao Concello de Ribadeo do seguinte vehículo:</p>
    <p>Marca: Ford.</p>
    <p>Modelo: Transit, tipo C-842 2.5D.</p>
    <p>Matrícula: C-2049-BB.</p>
    <p>Ano de matriculación: 1992.</p>
    <p>Artigo 2. </p>
    <p>A cesión sinalada no artigo anterior queda sometida ás seguintes cláusulas:</p>
    <p>a) De conformidade co establecido nos artigos 35 bis da Lei 3/1985, do patrimonio da Comunidade Autónoma de Galicia, e 96 bis do Decreto 50/1989, polo que se aproba o seu regulamento, o concello cesionario destinará o ben cedido a labores propios da súa concellaría de Medio Ambiente. </p>
    <p>b) Coa cesión outórgaselle ao Concello de Ribadeo a propiedade do ben moble cedido. </p>
    <p>c) Tanto se o ben cedido non se aplicase aos fins sinalados, como se se descoidase ou utilizase con grave quebrantamento, ou se incumprisen as condicións do acordo, considerarase resolta a cesión e o ben reverterá á Comunidade Autónoma de Galicia, que terá dereito a percibir, logo da taxación pericial, o valor do detrimento ou deterioración que sufrise.</p>
    <p>Artigo 3. </p>
    <p>A dita cesión formalizarase mediante acta subscrita polo secretario xeral técnico desta consellería ou funcionario en quen delegue, debendo constar nela o acordo de cesión e a aceptación do cesionario.</p>
    <p>Disposición derradeira primeira.</p>
    <p>A Consellería do Mar, a través da Secretaría Xeral Técnica, realizará os trámites necesarios para a efectividade desta orde.</p>
    <p>Disposición derradeira segunda.</p>
    <p>Esta orde producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 14 de decembro de 2011.</p>
    <footer><p>Rosa M.ª Quintana Carballo<br>Conselleira do Mar</p></footer>

