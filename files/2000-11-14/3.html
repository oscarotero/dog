---
date: '2000-11-14'
id: 13D62
page: 15
number: 220
agency: CONSELLERÍA DE MEDIO AMBIENTE
section: II. AUTORIDADES E PERSOAL
title: >-
  Orde do 6 de novembro de 2000 pola que se nomean vocais compoñentes do
  Consello Galego de Medio Ambiente.
range: Orde
url: 'https://www.xunta.gal/dog/Publicados/2000/20001114/Anuncio13D62_gl.html'
---
<p>O Decreto 155/1995, do 3 de xuño, establece a regulación do Consello Galego de Medio Ambiente,</p>
<p>determinando que serán nomeados como vocais os representantes das organizacións, institucións e departamentos autonómicos relacionados no seu artigo 3, todos eles con especial vinculación coa protección do ambiente.</p>
<p>Por otra banda, o Regulamento de organización e funcionamento do Consello Galego de Medio Ambiente, aprobado no Pleno o 12 de abril de 1996, establece a posibilidade de dispoñe-lo cesamento dos seus membros por proposta das organizacións, institucións ou autoridades que promoveron o seu nomeamento, debendo presenta-la oportuna proposta de novo nomeamento ó presidente do consello, polo que solicitado, pola Confederación de Empresarios de Galicia e pola Dirección Xeral de Montes e Medio Ambiente Natural da Consellería de Medio Ambiente, o cesamento dos vocais designados, procede acordalo e nomea-los novos representantes propostos.</p>
<p>Por todo isto, en uso da atribución outorgada polo artigo 4 do Decreto 155/1995, do 3 de xuño, polo que se regula o Consello Galego de Medio Ambiente, e tendo en conta que o citado órgano consultivo foi adscrito á Consellería de Medio Ambiente en virtude do Decreto 482/1997, do 26 de decembro, polo que se establece a estructura orgánica da Consellería de Medio Ambiente,</p>
<p>DISPOÑO:</p>
<p>Artigo 1º</p>
<p>Que cesen como vocais do Consello Galego de Medio Ambiente, en representación das entidades que se citan, agradecéndolles os servicios prestados:</p>
<p>Antonio Fontenla Ramil, como vocal titular en representación da Confederación de Empresarios.</p>
<p>José Benito Reza Rodríguez como vocal suplente en representación da Dirección Xeral de Montes e Medio Ambiente Natural da Consellería de Medio Ambiente.</p>
<p>Artigo 2º</p>
<p>Designar como vocal suplente como experto/a pola área ambiental de ambiente natural do Consello Galego de Medio Ambiente, por proposta da Dirección Xeral de Montes e Medio Ambiente Natural da Consellería de Medio Ambiente e en substitución do que causa baixa pola presente orde, a persoa que estaba nomeada como titular e que é a que a continuación se relaciona:</p>
<p>Susana Torres Brabo, como vocal suplente.</p>
<p>Artigo 3º</p>
<p>Designar como vocais titulares do Consello Galego de Medio Ambiente, en representación das entidades que se citan, en substitución dos que causan baixa pola presente orde, as persoas que a continuación se relacionan:</p>
<p>Antón Arias Díaz-Eimil, como vocal titular, en representación da Confederación de Empresarios de Galicia.</p>
<p>Carmen Juliani Aguado, como vocal titular, en representación da Dirección Xeral de Montes e Medio Ambiente Natural da Consellería de Medio Ambiente.</p>
<p>Artigo 4º</p>
<p>Despois dos ditos cesamentos e nomeamentos, os vocais do Consello Galego de Medio Ambiente por</p>
<p>proposta e en representación das entidades que se citan, son os seguintes:</p>
<p>* Pola Confederación de Empresarios de Galicia:</p>
<p>-Como titulares: Antón Arias Díaz-Eimil, Francisco Rodríguez García e Marcelino García-Junco Quintana.</p>
<p>-Como suplentes: Carlos Pérez Mosteiro, Fausto Santamarina Fernández e Severino González Álvarez.</p>
<p>* Como expertos/as designados/as polos órganos autonómicos sectoriais, pola área ambiental de ambiente natural:</p>
<p>-Como titular: Carmen Juliani Aguado.</p>
<p>-Como suplente: Susana Torres Brabo.</p>
<p>Santiago de Compostela, 6 de novembro de 2000.</p>
<p>Carlos del Álamo Jiménez</p>
<p>Conselleiro de Medio Ambiente</p>

