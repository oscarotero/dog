---
date: '2000-11-14'
id: 13D7E
page: 15
number: 220
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 6 de novembro de 2000 pola que se modifica o prazo de xustificacións
  dos programas aprobados ó amparo da Orde do 1 de setembro de 2000 que regula
  as axudas para a mellora estructural e adaptación dos procesos productivos de
  sementes e plantas de viveiro de calidade.
range: Orde
url: 'https://www.xunta.gal/dog/Publicados/2000/20001114/Anuncio13D7E_gl.html'
---
<p>Por Orde do 1 de setembro de 2000 (DOG nº 128) abríuse unha segunda convocatoria de solicitudes pola que se regulan axudas para a mellora estructural e adaptación dos procesos productivos de sementes</p>
<p>e plantas de viveiro de calidade. Esta orde remitía, para o seu cumprimento, ás disposicións reguladoras establecidas na Orde do 19 de xuño de 2000.</p>
<p>Unha destas disposicións fai referencia as xustificacións dos programas (artigo 9), fixando o 31 de outubro como data derradeira para a finalización dos programas aprobados.</p>
<p>Ó ter aberto un segundo prazo de solicitudes esta data deberá axustarse á realidade do seu procedemento administrativo.</p>
<p>En consecuencia, de acordo co disposto no artigo 30.1º.3 do Estatuto de autonomía de Galicia e en uso das competencias que me confire a Lei 1/1983 reguladora da Xunta e do seu presidente.</p>
<p>DISPOÑO:</p>
<p>Artigo único.</p>
<p>As actuacións previstas nos programas aprobados ó amparo da Orde do 1 de setembro de 2000, pola que se abre unha segunda convocatoria de solicitudes para a mellora estrtuctural e adaptación dos procesos productivos de sementes e plantas de viveiro de calidade, deberán finalizar antes do 1 de decembro de 2000.</p>
<p>Os programas que se aproben para a súa execución no ano 2001 deberán estar rematados antes do 30 de xuño do mesmo ano.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria para dicta-las disposicións que considere oportunas para o desenvolvemento desta orde.</p>
<p>Segunda.-A presente orde entrará en vigor o día da súa publicación no Diario Oficial de Galicia.</p>
<p>Santiago de Compostela, 6 de novembro de 2000.</p>
<p>Castor Gágo Álvarez</p>
<p>Conselleiro de Agricultura, Gandería</p>
<p>e Política Agroalimentaria</p>

