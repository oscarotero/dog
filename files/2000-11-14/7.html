---
date: '2000-11-14'
id: 13D76
page: 15
number: 220
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 269/2000, do 2 de novembro, polo que se crean os institutos de
  educación secundaria de Cotobade e número 2 de Vilanova de Arousa na provincia
  de Pon-
range: Decreto
url: 'https://www.xunta.gal/dog/Publicados/2000/20001114/Anuncio13D76_gl.html'
---
<p>tevedra.</p>
<p>O Estatuto de autonomía de Galicia, no seu artigo 31 e o artigo 1 do Decreto 213/1998, do 23 de xullo, establece que lle corresponde á Consellería de Educación e Ordenación Universitaria a competencia en materia de educación.</p>
<p>Promulgada a Lei orgánica 1/1990, do 3 de outubro, de ordenación xeral do sistema educativo, de acordo co Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitarios e o Real decreto 173/1998, do 16 de febreiro, polo que se modifica e completa o Real decreto 986/1991, do 14 de xuño, polo que se aproba o calendario de aplicación da nova ordenación do sistema educativo, e dada a demanda de postos escolares, faise preciso a creación destes dous institutos de educación secundaria, tendo en conta as necesidades existentes, a racional distribución das ensinanzas e as características de cada zona.</p>
<p>Na súa virtude, por proposta do conselleiro de Educación e Ordenación Universitaria, ó abeiro do artigo 17 da Lei orgánica 8/1985, do 3 de xullo, reguladora do dereito á educación e o artigo 1.3 do Regulamento orgánico dos institutos de educación secundaria, aprobado polo Decreto 324/1996, do 26 de xullo e logo de deliberación do Consello da Xunta de Galicia na súa reunión do día dous de novembro de dous mil,</p>
<p>DISPOÑO:</p>
<p>Artigo 1º</p>
<p>Créanse os institutos de educación secundaria de Cotobade (código 36024197) con capacidade para 8 unidades de educación secundaria obrigatoria e nº 2 de Vilanova de Arousa (código 36024203) con capacidade para 8 unidades de educación secundaria obrigatoria.</p>
<p>Artigo 2º</p>
<p>A Consellería de Educación e Ordenación Universitaria adoptará as medidas necesarias para o mellor cumprimento do anteriormente sinalado e determinará as ensinanzas que se impartan e o cadro de persoal docente, administrativo e subalterno necesario para o máis eficaz desenvolvemento das actividades docentes.</p>
<p>Disposición derradeira</p>
<p>Única.-O presente decreto entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, dous de novembro de dous mil.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>

