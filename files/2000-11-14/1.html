---
date: '2000-11-14'
id: 13D5A
page: 15
number: 220
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 25 de outubro de 2000 pola que se dispoñen os cesamentos de vocais en
  representación dos concellos de Marín e Pontevedra no Consello de
  Administración da Autoridade Portuaria de Marín-Pontevedra.
range: Orde
url: 'https://www.xunta.gal/dog/Publicados/2000/20001114/Anuncio13D5A_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>Os acordos do Consello da Xunta de Galicia do 5 e 6 de marzo de 1998 facultan o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 da Lei de portos do Estado e a mariña mercante, texto reformado pola Lei 62/1997, do 26 de decembro, disponse que a separación dos vocais do Consello de Administración será acordada polo órgano competente da Comunidade Autónoma, polo que, expirado o período de dous anos durante o que a representación maioritaria no Consello de Administración da Autoridade Portuaria de Marín-Pontevedra lle correspondeu ó Concello de Marín, e para dar cumprimento á alternancia requirida polos acordos do Consello de Goberno da Xunta de Galicia do 5 e 26 de marzo de 1998, e en canto órgano competente,</p>
<p>DISPOÑO:</p>
<p>O cesamento de Alfonso Servando Sola Limia como vocal do Consello de Administración da Autoridade Portuaria de Marín-Pontevedra, en representación do Concello de Marín, agradecéndolle os servicios prestados.</p>
<p>O cesamento de Francisco Antonio Santiago Fernández, como vocal do Consello de Administración da Autoridade Portuaria de Marín-Pontevedra, en representación do Concello de Marín, agradecéndolle os servicios prestados.</p>
<p>O cesamento de Miguel Ángel Fernández Lores, como vocal do Consello de Administración da Autoridade Portuaria de Marín-Pontevedra, en representación do Concello de Pontevedra, agradecéndolle os servicios prestados.</p>
<p>Santiago de Compostela, 25 de outubro de 2000.</p>
<p>José Cuíña Crespo</p>
<p>Conselleiro de Política Territorial,</p>
<p>Obras Públicas e Vivenda</p>

