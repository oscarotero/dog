---
date: '2000-11-14'
id: 13D7A
page: 15
number: 220
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 7 de novembro de 2000 pola que se amplía o prazo de realización e
  xustificación dos investimentos executados ó abeiro da Orde do 30 de maio de
  2000 pola que se convoca e regula o réxime de concesión de axudas para o
  fomento da innovación empresarial e prestación de servicios no sector da
  minería na Comunidade Autónoma galega para o ano 2000.
range: Orde
url: 'https://www.xunta.gal/dog/Publicados/2000/20001114/Anuncio13D7A_gl.html'
---
<p>A antedita Orde do 30 de maio do 2000, que se publicou no Diario Oficial de Galicia nº 11, do 8 de xuño, establece no seu artigo 12 como requisito para o libramento das axudas concedidas, a presentación da documentación xustificativa de ter realizado e pagado o investimento antes do 15 de novembro.</p>
<p>Tendo en conta o atraso producido na resolución de concesión destas axudas, motivado pola demora con que se publicou a orde reguladora, considérase necesario amplia-lo prazo de realización e xustificación dos investimentos correspondentes ó presente ano, razón pola que</p>
<p>DISPOÑO:</p>
<p>Artigo único.-Amplia-lo prazo de realización e xustificación dos investimentos ou actuacións correspondentes ó presente ano, que foron subvenciadas o abeiro da orde da Consellería de Industria e Comercio do 30 de maio de 2000, ata o 27 de novembro.</p>
<p>Santiago de Compostela, 7 de novembro de 2000.</p>
<p>Juan Rodríguez Yuste</p>
<p>Conselleiro de Industria e Comercio</p>

