---
date: '2017-12-22'
id: G0424-041017-0010
page: 58092
number: 242
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de outubro de 2017, da Dirección Xeral de Enerxía e Minas,
  pola que se somete a información pública a solicitude de autorización para
  transformar a gas natural a rede de GLP canalizado de Caranza, Ferrol, e a
  solicitude de autorización administrativa de peche da planta de GLP na
  urbanización de Caranza, Ferrol, promovido pola empresa Gas Galicia SDG, S.A.
  (expedientes IN627A 2017/21-0 e IN627A 2017/25-0).
range: Resolución
url: >-
  https://www.xunta.gal/dog/Publicados/2017/20171222/AnuncioG0424-041017-0010_gl.html
---
<p>Para os efectos previstos no artigo 46.bis.8 da Lei 34/1998, do 7 de outubro, do sector de hidrocarburos, sométese a información pública o seguinte proxecto de autorización administrativa: </p>
    <p>Peticionaria: Gas Galicia SDG, S.A., con CIF nº A15383284 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Obxecto da petición:</p>
    <p>O obxecto da petición é a autorización para transformar a gas natural a rede de GLP canalizado de Caranza, Ferrol (A Coruña) e a autorización administrativa de peche da planta de GLP na urbanización de Caranza, Ferrol (A Coruña).</p>
    <p>Descrición das instalacións: </p>
    <p>Rede:</p>
    <p>A rede de GLP existente pasará a subministrarse a través dunha conexión á rede de distribución de gas natural existente en Ferrol, que alimentará a rede de gas natural MOP 3,5 bar.</p>
    <p>No cambio de gas propano a gas natural aproveitarase toda a rede de GLP xa que as novas condicións de distribución de gas natural, neste caso MOP 3,5 bar, serán soportadas pola rede existente de GLP.</p>
    <p>Realizarase a adaptación das instalacións interiores ao regulamento de distribución e utilización de gases combustibles e as adecuacións necesarias dos aparellos de utilización.</p>
    <p>Desmantelamento da planta de GLP:</p>
    <p>A instalación que se vai desmantelar está formada por tres depósitos de propano de 115 m3 de capacidade unitaria, para o almacenamento de ata 114.900 kg de combustible (grao máximo de enchedura ao 85 %), en instalación aérea, con número de identificación 50020921.</p>
    <p>Termo municipal: as solicitudes afectan o termo municipal de Ferrol, na provincia da Coruña.</p>
    <p>Orzamento: </p>
    <p>Rede: vinte mil oitocentos corenta euros con doce céntimos (20.840,12 €).</p>
    <p>Desmantelamento da planta de GLP: vinte e catro mil trescentos sesenta e sete euros con vinte e sete céntimos (24.367,27 €).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 20 días a partir da data de publicación deste anuncio; poderán examinar o correspondente proxecto na Dirección Xeral de Enerxía e Minas, Edificio Administrativo San Caetano, bloque 5, andar 4ª, 15781 Santiago de Compostela, así como na Xefatura Territorial da Coruña da Consellería de Economía, Emprego e Industria, rúa Vicente Ferrer, 2, 15071 A Coruña.</p>
    <p>Santiago de Compostela, 3 de outubro de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

