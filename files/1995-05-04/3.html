---
date: '1995-05-04'
id: D4FE
page: 3
number: 85
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 5 de abril de 1995 pola que se liberalizan as tarifas para o
  transporte de leite.
range: Orde
url: 'https://www.xunta.gal/dog/Publicados/1995/19950504/AnuncioD4FE_gl.html'
---
<p>A Orde do 14 de setembro de 1984, da Consellería de Ordenación do Territorio, Obras Públicas e Vivenda, regulou as tarifas para o transporte de leite con carácter de obrigatorias, establecendo unhas tarifas mínimas e máximas para o devandito transporte por estrada dentro da Comunidade Autónoma de Galicia.</p>
<p>A progresiva tendencia actual á apertura dun proceso de liberalización do séctor dos transportes de conformidade co establecido no dereito comunitario e a defensa constitucional dos principios de autonomía de vontade das partes e liberdade de empresa no marco da economía de mercado, xunto coa inexistencia das razóns que xustificaron no seu día o establecemento das ditas tarifas desde a perspectiva da ordenación do transporte e a vonveniente adecuación da estructura tarifaria traen como consecuencia a modificación da citada orde co obxecto de lograr unha adecuada asimilación do proceso en curso de</p>
<p>liberalización do transporte por estrada debido ó cambio dos aspectos do noso contorno social, xurídico e político consecuencia da incorporación de Españá á Comunidade Económica Europea.</p>
<p>Na súa virtude e oído o Consello Galego de Transportes,</p>
<p>DISPOÑO:</p>
<p>Artigo único.-Quedan liberalizadas as tarifas para o transporte de leite por estrada, dentro da Comunidade Autónoma de Galicia.</p>
<p>Disposición derrogatoria</p>
<p>Quedan derrogadas tódalas disposicións reguladoras das tarifas para o transporte de leite por estrada, de competencia da Xunta de Galicia, de igual ou inferior rango que a presente orde.</p>
<p>Disposición derradeira</p>
<p>A presente orde entrará en vigor o seguinte día da súa publicación.</p>
<p>Santiago de Compostela, 5 de abril de 1995.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

