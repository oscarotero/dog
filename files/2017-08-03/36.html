---
date: '2017-08-03'
id: G0427-130717-0003
page: 36736
number: 147
agency: Consellería do Mar
section: VI. Anuncios. a) Administración autonómica.
title: >-
  ORDE do 11 de xullo de 2017 pola que se autoriza a transmisión mortis causa
  mediante pacto de mellora da concesión administrativa e da batea T.C. II.
range: Orde
url: >-
  https://www.xunta.gal/dog/Publicados/2017/20170803/AnuncioG0427-130717-0003_gl.html
---
<p>Visto o expediente instruído para os efectos de transmisión da batea <em>T.C. II</em> e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 11.7.2017 María del Carmen Míguez Piñeiro solicita autorización para a transmisión <em>mortis causa</em> mediante pacto de mellora da concesión administrativa e da batea <em>T.C. II.</em></p>
    <p>Segundo. A solicitante achega a documentación requirida para a tramitación deste tipo de procedementos.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro).</p>
    <p>Segunda. A Lei 2/2006, do 14 de xuño, de dereito civil de Galicia, nos seus artigos 209 e seguintes, regula os pactos sucesorios como negocios <em>mortis causa</em>, e con forma de pactos de apartación ou de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión <em>mortis causa</em> mediante pacto de mellora a favor de José Antonio Santamaría Piñeiro (52938259X), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: <em>T.C. II</em>.</p>
    <p>Localización:</p>
    <p>Cuadrícula nº: 122. </p>
    <p>Polígono: H. </p>
    <p>Distrito: Caramiñal (A Coruña).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título habilitante: concesión de actividade.</p>
    <p>Orde de outorgamento: 29.2.1964.</p>
    <p>Remate da vixencia: 15.12.2019.</p>
    <p>Actual titular: María del Carmen Piñeiro Míguez (76493498Y) 100 % privativa.</p>
    <p>Novo titular: José Antonio Santamaría Piñeiro (52938259X) 100 % privativa.</p>
    <p>O novo titular da concesión administrativa subrógase nos dereitos e obrigas da anterior. </p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 11 de xullo de 2017</p>
    <footer><p>A conselleira do Mar<br>Por delegación de sinatura (Resolución do 5.6.2017)<br>Juan Carlos Barreiro González<br>Xefe territorial da Coruña</p></footer>

