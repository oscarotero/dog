---
date: '2002-03-18'
id: 4E8E
page: 3
number: 55
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 6 de marzo de 2002, da Dirección Xeral da Función Pública, pola
  que se aproban e se fan públicas as relacións definitivas de aspirantes
  admitidos ás probas selectivas para o ingreso no corpo superior da
  Administración da Xunta de Galicia (grupo A), escala superior de estatísticos.
range: Resolución
url: 'https://www.xunta.gal/dog/Publicados/2002/20020318/Anuncio4E8E_gl.html'
---
<p>Por Resolución do 6 de febreiro de 2002, da Dirección Xeral da Función Pública, publicada no Diario Oficial de Galicia nº 33, do 14 de febreiro, apróbanse as relacións de aspirantes admitidos ás probas selectivas para o ingreso no corpo superior da Administración da Xunta de Galicia (grupo A), escala superior de estatísticos.</p>
<p>Transcorrido o prazo regulamentario para a presentación de emendas relativas ás citadas relacións de admitidos, de conformidade co establecido no artigo 12 do Regulamento de selección de persoal da Administración da Comunidade Autónoma de Galicia e na base I.4.2 das que rexen as probas selectivas convocadas pola Orde do 12 de decembro de 2001, publicada no Diario Oficial de Galicia nº 245, do 20 de decembro, esta dirección xeral</p>
<p>RESOLVE:</p>
<p>Aproba-las listas definitivas de admitidos ás probas selectivas para o ingreso no corpo superior da Administración da Xunta de Galicia (grupo A), escala superior de estatísticos.</p>
<p>As listas definitivas de aspirantes admitidos estarán expostas nos taboleiros de anuncios da Consellería da Presidencia, Relacións Institucionais e Administración Pública, e nos das súas delegacións provinciais, no da Delegación Territorial da Consellería de Pesca e Asuntos Marítimos en Vigo, e nas oficinas comarcais da Xunta de Galicia.</p>
<p>Para efectos de información, o teléfono de contacto é o 902 12 00 12 en horarios das 9 ás 19 horas de luns a venres e das 9 ás 14 horas os sábados.</p>
<p>Contra esta resolución poderase interpoñer recurso potestativo de reposición ante a Consellería da Presidencia, Relacións Institucionais e Administración Pública, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde a mesma data, de conformidade co disposto no artigo 8.2º da Lei 29/1998, do 13 de xullo, en relación co artigo 10.1º do mesmo texto legal.</p>
<p>Santiago de Compostela, 6 de marzo de 2002.</p>
<p>Joaquín López-Rúa Soler</p>
<p>Director xeral da Función Pública</p>

