---
date: '2018-11-26'
id: G0426-201118-0001
page: 50148
number: 225
agency: Consellería do Medio Rural
section: III. Outras disposicións.
title: >-
  ORDE do 20 de novembro de 2018 pola que se modifica a Orde do 23 de xuño de
  2017 pola que se aproba o Regulamento das indicacións xeográficas protexidas
  Ternera Gallega e Vaca e Boi de Galicia/Vaca y Buey de Galicia e do seu
  consello regulador común e se nomea o consello regulador provisorio.
range: Orde
url: >-
  https://www.xunta.gal/dog/Publicados/2018/20181126/AnuncioG0426-201118-0001_gl.html
---
<p>Mediante a Orde da Consellería do Medio Rural do 23 de xuño de 2017 aprobouse o Regulamento das indicacións xeográficas protexidas Ternera Gallega e Vaca e Boi de Galicia/Vaca y Buey de Galicia e do seu consello regulador común e nomeouse un consello regulador provisorio.</p>
    <p>A dita orde contén, por unha parte, o Regulamento destas indicacións xeográficas e do seu consello regulador común, que vai como anexo dela, e, por outra, recolle a composición do consello regulador provisorio, nomeado de acordo coa proposta que fixo daquela o sector. Este consello regulador provisorio manterase ata que se nomee outro con carácter definitivo, que resultará do correspondente proceso electoral, que se celebrará conforme dispón o Decreto 4/2007, do 18 de xaneiro, polo que se regulan as denominacións xeográficas de calidade do sector alimentario e os seus consellos reguladores.</p>
    <p>Logo da publicación da dita orde, unha das persoas xurídicas que foi designada para constituír o citado consello regulador provisorio deixou de ter actividade, o que motivou que o pleno deste organismo propuxese á consellería a súa substitución por outra empresa do sector que conta con actividade.</p>
    <p>De acordo co anterior e tendo en conta o disposto no artigo 4 do citado Decreto 4/2007, do 18 de xaneiro, polo que se regulan as denominacións xeográficas de calidade do sector alimentario e os seus consellos reguladores,</p>
    <h2>DISPOÑO:</h2>
    <p>Artigo único</p>
    <p>Modifícase o punto 2 do artigo 2 da Orde do 23 de xuño de 2017, da Consellería do Medio Rural, pola que se aproba o Regulamento das indicacións xeográficas protexidas Ternera Gallega e Vaca e Boi de Galicia/Vaca y Buey de Galicia e do seu consello regulador común e se nomea o consello regulador provisorio, que queda da seguinte forma:</p>
    <p>«2. Noméanse os membros do Consello Regulador das indicacións xeográficas protexidas de Carne de Vacún de Galicia, con carácter provisorio ata que se celebren eleccións na forma determinada pola normativa vixente.</p>
    <p>Por proposta do sector interesado, queda formado da seguinte maneira:</p>
    <p>Presidente: Jesús González Vázquez.</p>
    <p>Vogais polo sector produtor:</p>
    <p>– Reisanto, S.C. (vicepresidencia polo sector produtor).</p>
    <p>– Hermanos González Rodríguez, S.C.</p>
    <p>– Refol, S.C.</p>
    <p>– Manuel Fernández Gallego.</p>
    <p>– Coop. Agrogandeira de Sarreaus, S.C.G.</p>
    <p>– Finca Idreira, S.L.</p>
    <p>– Las Traviesas, S.L.</p>
    <p>– Feiraco, S.C.G.</p>
    <p>Vogais polo sector industrial:</p>
    <p>– Industrias Cárnicas J. Taboada, S.A. (vicepresidencia polo sector industrial).</p>
    <p>– Novafrigsa, S.A.</p>
    <p>– Carniceros de La Coruña, S.A.</p>
    <p>– Frigoríficos del Lea, S.L.</p>
    <p>– Industrias Cárnicas Milucho, S.L.</p>
    <p>– Suministros Medina, S.L.</p>
    <p>– Vego Supermercados, S.A.U.</p>
    <p>– Frigoríficos Bandeira, S.L.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 20 de novembro de 2018</p>
    <footer><p>José González Vázquez<br>Conselleiro do Medio Rural</p></footer>

