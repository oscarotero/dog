---
date: '2023-01-13'
id: V0654-281222-0002
page: 4018
number: 9
agency: 'Vicepresidencia Segunda e Consellería de Presidencia, Xustiza e Deportes'
section: III. Outras disposicións.
title: >-
  EXTRACTO da Orde do 27 de decembro de 2022 pola que se establecen as bases
  reguladoras para a concesión de subvencións, en réxime de concorrencia non
  competitiva, a clubs deportivos, sociedades anónimas deportivas, seccións
  deportivas e núcleos de adestramento deportivo especializado de Galicia para o
  desenvolvemento de actividades deportivas, e se procede á súa convocatoria
  para o ano 2023 (código de procedemento PR945C).
range: Orde
url: >-
  https://www.xunta.gal/dog/Publicados/2023/20230113/AnuncioV0654-281222-0002_gl.html
---
<p>BDNS (Identif.): 669258.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Poderán ser entidades beneficiarias das axudas concedidas ao abeiro desta orde os clubs deportivos, sociedades anónimas deportivas, seccións deportivas e núcleos de adestramento deportivo especializado de Galicia, inscritas no Rexistro de Entidades Deportivas de Galicia.</p>
    <p>Segundo. Obxecto</p>
    <p>Esta orde ten por obxecto aprobar a convocatoria do ano 2023 de subvencións da Vicepresidencia Segunda e Consellería de Presidencia, Xustiza e Deportes, en réxime de concorrencia non competitiva, para o desenvolvemento de actividades deportivas (código de procedemento PR945C).</p>
    <p>Terceiro. Bases reguladoras</p>
    <p>As bases reguladoras polas cales se rexerá a convocatoria de subvencións son as aprobadas a través da Orde do 27 de decembro de 2022, da Vicepresidencia Segunda e Consellería de Presidencia Xustiza e Deportes, pola que se establecen as bases reguladoras para a concesión de subvencións, en réxime de concorrencia non competitiva, a clubs deportivos, sociedades anónimas deportivas, seccións deportivas e núcleos de adestramento deportivo especializado de Galicia para o desenvolvemento de actividades deportivas, e se procede á súa convocatoria para o ano 2023 (código de procedemento PR945C).</p>
    <p>Cuarto. Importe</p>
    <p>Para conceder estas subvencións destinaranse 2.000.000 € con cargo á aplicación orzamentaria 06.02.441A.481.0, dos orzamentos xerais da Comunidade Autónoma de Galicia para o ano 2023.</p>
    <p>Quinto. Prazo para presentar as solicitudes</p>
    <p>O prazo de presentación de solicitudes será dun mes, contado a partir do día seguinte ao da publicación desta resolución no <em>Diario Oficial de Galicia</em>. </p>
    <p>Santiago de Compostela, 27 de decembro de 2022</p>
    <footer><p>Diego Calvo Pouso<br>Vicepresidente Segundo e conselleiro de Presidencia, <br>Xustiza e Deportes</p></footer>

