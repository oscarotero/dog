---
date: '2019-05-13'
id: L257-220419-0003
page: 23006
number: 90
agency: Concello de Vigo
section: VI. Anuncios. b) Administración local.
title: >-
  ANUNCIO do 12 de abril de 2019, da Xerencia Municipal de Urbanismo, de
  convenio urbanístico entre este concello e a mercantil Alvariño Inversiones,
  S.L. para a obra de urbanización na rúa Barxa do Covelo.
range: Anuncio
url: >-
  https://www.xunta.gal/dog/Publicados/2019/20190513/AnuncioL257-220419-0003_gl.html
---
<p>Convenio urbanístico de execución de planeamento que se subscribirá entre o Concello de Vigo e a mercantil Alvariño Inversiones, S.L. para a realización de obra de urbanización (prolongación da rúa) na rúa Barxa do Covelo (conexión da rúa Barxa do Covelo coa rúa do Gandarón) (expte. 325/403).</p>
    <p>A Xunta de Goberno Local do Concello de Vigo, na sesión ordinaria do 22 de marzo de 2019, acordou:</p>
    <p>«Primeiro. Aprobar o texto inicial (achégase como anexo) do convenio urbanístico de execución do planeamento que se subscribirá entre o Concello de Vigo e a mercantil Alvariño Inversiones, S.L. para a realización de obra de urbanización (prolongación da rúa) na rúa Barxa do Covelo (conexión da rúa Barxa do Covelo coa rúa do Gandarón), en que o Concello de Vigo achegará -tras a súa recepción- o importe máximo de 150.000 euros con cargo ao seu orzamento de 2020.</p>
    <p>Segunda. Notificar este acordo á mercantil Inversiones Alvariño, S.L. co obxecto de que no prazo dos quince días seguintes ao da súa notificación compareza na Xerencia Municipal de Urbanismo para a sinatura do texto inicial aprobado. Transcorrido este prazo sen que o convenio sexa asinado, quedará sen efecto.</p>
    <p>Terceiro. Facultar a concelleira delegada de Urbanismo e vicepresidenta da Xerencia Municipal de Urbanismo para a sinatura do convenio; da súa subscrición darase conta individualizada ao Consello da Xerencia Municipal de Urbanismo e á Xunta de Goberno Local.</p>
    <p>Cuarto. Unha vez asinado o convenio, someterase ao trámite de información pública, mediante anuncio publicado no <em>Diario Oficial de Galicia</em> e nun dos xornais de maior difusión da provincia, por un período dun mes. O anuncio indicará o lugar ou punto de acceso electrónico a un enderezo en que se poida consultar o seu contido íntegro e no anuncio constará a identidade das partes.</p>
    <p>Quinto. Tras a información pública, de non se presentaren alegacións, o texto inicial aprobado e o documento administrativo asinado entenderase definitivo sen necesidade de nova sinatura nin da súa ratificación pola Xunta de Goberno Local, e esta aprobación e a formalización acadada producirán plenos efectos xurídicos. Calquera das partes poderá solicitar a elevación do documento administrativo a escritura pública. O texto íntegro do convenio publicarase no <em>Diario Oficial de Galicia</em>, anotarase no Rexistro de Convenios e remitirase copia ao Arquivo de Convenios».</p>
    <p>Durante o período de información pública, o expediente estará á disposición do público en xeral na páxina web do Concello de Vigo http://hoxe.vigo.org/movemonos/urbanismo_infra.php?lang=gal#/, no Portal de transparencia, así como no Departamento Municipal de Urbanización e Infraestruturas da Xerencia de Urbanismo (sito na planta segunda do Edificio da Xerencia de Urbanismo, na praza do Rei, s/n), das 9.00 ás 13.30 horas, para a súa consulta e a presentación de cantos documentos ou escritos de alegacións xulguen convenientes.</p>
    <p>Vigo, 12 de abril de 2019 </p>
    <footer><p>O presidente da Xerencia Municipal de Urbanismo<br>P.D. (Resolución do 6.7.2015)<br>María José Caride Estévez<br>Vicepresidenta da Xerencia Municipal de Urbanismo</p></footer>

