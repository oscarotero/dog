---
date: '2019-05-13'
id: G0426-260419-0009
page: 22983
number: 90
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 25 de abril de 2019, da Xefatura Territorial de Pontevedra, polo
  que se  dá publicidade á Resolución do 12 de marzo de 2019, da Dirección Xeral
  de Desenvolvemento Rural, pola que se modifica o acordo de concentración
  parcelaria da zona de Oroso (A Cañiza).
range: Anuncio
url: >-
  https://www.xunta.gal/dog/Publicados/2019/20190513/AnuncioG0426-260419-0009_gl.html
---
<p>O director xeral de Desenvolvemento Rural, con data do 12 de marzo de 2019, ditou a resolución que se transcribe a seguir:</p>
    <p>«O acordo da zona de concentración parcelaria de Oroso (A Cañiza-Pontevedra) foi aprobado pola dirección xeral competente na materia con data do 6 de agosto de 2001, e na actualidade encóntrase pendente de declaración de firmeza.</p>
    <p>Con posterioridade a estes actos, o Concello da Cañiza solicitou a cesión da titularidade do predio núm. 102 do Fondo de terras da zona para aparcadoiro no contorno da igrexa parroquial.</p>
    <p>Vista a proposta da xunta local da zona; a Lei de reforma e desenvolvemento agrario, do 12 de xaneiro de 1973; a disposición transitoria primeira da Lei 4/2015, do 17 de xuño, de mellora da estrutura territorial agraria de Galicia; a Lei 10/85, do 14 de agosto, de concentración parcelaria para Galicia, modificada pola Lei 12/2001, do 10 de setembro; a Lei 39/2015, do 1 de outubro, do procedemento administrativo común das administracións públicas, e demais disposicións vixentes de aplicación ao caso.</p>
    <p>Dado o destino para o que se solicita o referido predio, e respecto do que se entende que é perfectamente subsumible no suposto recollido no artigo 32 da antedita lei galega, esta dirección xeral resolve: </p>
    <p>1. Modificar o acordo de concentración parcelaria da zona de Oroso (A Cañiza-Pontevedra) e adxudicar ao Concello da Cañiza a titularidade do predio núm. 102, que causa baixa no Fondo de terras da zona para ser destinado a aparcadoiro no contorno da igrexa parroquial.</p>
    <p>Transcorridos cinco anos desde a cesión das propiedades sen que o predio sexa destinado ao fin para o que é adxudicado, a titularidade do referido predio reverterá sobre o Fondo de terras da zona, o patrimonio da Comunidade Autónoma, a Axencia Galega de Desenvolvemento Rural (Agader) ou outra entidade que corresponda, segundo o caso.</p>
    <p>2. Ordenar que á presente resolución se lle dea a oportuna publicidade, sen prexuízo da súa notificación ao Concello da Cañiza».</p>
    <p>Contra esta resolución, que non pon fin á vía administrativa, poderase interpor recurso de alzada ante a persoa titular da Consellería do Medio Rural, no prazo dun mes que contará desde o día seguinte ao da publicación deste anuncio.</p>
    <p>Pontevedra, 25 de abril de 2019</p>
    <footer><p>Antonio Crespo Iglesias<br>Xefe territorial de Pontevedra</p></footer>

