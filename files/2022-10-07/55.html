---
date: '2022-10-07'
id: G1558-031022-0001
page: 53866
number: 192
agency: Fundación Deporte Galego
section: VI. Anuncios. c) Outros anuncios.
title: >-
  ANUNCIO da convocatoria de axudas a deportistas galegos e galegas de alto
  nivel (axudas DGAN 2022).
range: Anuncio
url: >-
  https://www.xunta.gal/dog/Publicados/2022/20221007/AnuncioG1558-031022-0001_gl.html
---
<p>A Fundación Deporte Galego, tendo en conta que o seu obxecto social prevé o fomento do deporte de alta competición, convoca as axudas a deportistas galegos e galegas de alto nivel (axudas DGAN 2022).</p>
    <p>As persoas deportistas solicitantes interesadas presentarán a solicitude (anexo I) preferentemente por medios electrónicos a través do formulario normalizado dispoñible na sede electrónica da Xunta de Galicia, https://sede.xunta.gal. Opcionalmente, poderanse presentar as solicitudes presencialmente en formato papel orixinal no Rexistro da Fundación Deporte Galego (r/ Madrid, 2-4, 2º (Fontiñas), 15781 Santiago de Compostela) ou en calquera rexistro oficial previsto no artigo 16 da Lei 39/2015, do 1 de outubro, do procedemento administrativo común das administracións públicas. </p>
    <p>Para presentar as solicitudes de forma electrónica poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365), e habilitarase unha ligazón na Guía de procedementos e servizos co código PR961A.</p>
    <p>O prazo de presentación de solicitudes será de 10 días hábiles contados desde o día seguinte ao da publicación do anuncio da convocatoria no <em>Diario Oficial de Galicia</em>. Se o último día de prazo for inhábil, entenderase prorrogado ao primeiro día hábil seguinte. Se no mes de vencemento non houber día equivalente a aquel en que comeza o cómputo, entenderase que o prazo finaliza o derradeiro día do mes.</p>
    <p>As bases poderanse consultar na sede da Fundación Deporte Galego, no enderezo sinalado anteriormente ou na web https://deporte.xunta.gal/, teléfono 881 99 63 73.</p>
    <p>Santiago de Compostela, 29 de setembro de 2022</p>
    <footer><p>José Ramón Lete Lasa<br>Presidente da Fundación Deporte Galego</p></footer>

