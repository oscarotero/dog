---
date: '2022-10-07'
id: G0532-031022-0005
page: 53660
number: 192
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 3 de outubro de 2022 pola que se modifica a Orde do 28 de abril de
  2022 pola que se establecen as bases reguladoras para a concesión de axudas a
  entidades locais de Galicia para o financiamento de actuacións en materia de
  recollida de residuos especiais de competencia municipal, cofinanciadas polo
  fondo europeo relativo ao Mecanismo de recuperación e resiliencia da UE no
  marco do Plan de recuperación, transformación e resiliencia financiado pola
  Unión Europea-NextGenerationEU, e se procede á súa convocatoria en réxime de
  concorrencia competitiva para o ano 2022 (código de procedemento MT975M).
range: Orde
url: >-
  https://www.xunta.gal/dog/Publicados/2022/20221007/AnuncioG0532-031022-0005_gl.html
---
<p>O 5 de maio de 2022 (DOG núm. 87) a Consellería de Medio Ambiente, Territorio e Vivenda publicou a Orde do 28 de abril de 2022 pola que se establecen as bases reguladoras para a concesión de axudas a entidades locais de Galicia para o financiamento de actuacións en materia de recollida de residuos especiais de competencia municipal, cofinanciadas polo fondo europeo relativo ao Mecanismo de recuperación e resiliencia da UE no marco do Plan de recuperación, transformación e resiliencia financiado pola Unión Europea-NextGenerationEU, e se procede á súa convocatoria en réxime de concorrencia competitiva para o ano 2022 (código de procedemento MT975M).</p>
    <p>O artigo 5 da dita Orde do 28 de abril de 2022, relativo ao crédito e contía das axudas, detalla a aplicación orzamentaria, o importe previsto e a súa distribución por anualidades. A dita convocatoria de axudas encádrase dentro do compoñente 12 do Mecanismo de recuperación e resiliencia da Unión Europea.</p>
    <p>Para o financiamento das axudas convocadas, en virtude da citada orde, foi necesario asignar importes a cada unha das anualidades. Unha vez valoradas as solicitudes presentadas dentro desta convocatoria de axudas, as actuacións que se poderían desenvolver para o cumprimento do obxectivo do compoñente 12 do Mecanismo de recuperación e resiliencia da UE, tendo en conta o crédito total convocado para a execución dun maior número de proxectos, exixen a redistribución dos importes iniciais entre as anualidades das axudas que financia esta convocatoria de subvencións. Esta redistribución redundará, así, en beneficio dos colectivos destinatarios, sen prexuízo de terceiros e en beneficio do interese xeral.</p>
    <p>En consecuencia, facendo uso das facultades que me confire o artigo 34 da Lei 1/1983, do 22 de febreiro, reguladora da Xunta e da súa Presidencia, e demais disposicións de xeral aplicación,</p>
    <h2>DISPOÑO:</h2>
    <p>Artigo 1. Modificación da Orde do 28 de abril de 2022 pola que se establecen as bases reguladoras para a concesión de axudas a entidades locais de Galicia para o financiamento de actuacións en materia de recollida de residuos especiais de competencia municipal, cofinanciadas polo fondo europeo relativo ao Mecanismo de recuperación e resiliencia da UE no marco do Plan de recuperación, transformación e resiliencia financiado pola Unión Europea-NextGenerationEU, e se procede á súa convocatoria en réxime de concorrencia competitiva para o ano 2022 (código de procedemento MT975M)</p>
    <p>Modifícase o parágrafo 1 do artigo 5, que queda redactado como segue:</p>
    <p>«1. As axudas convocadas ao abeiro desta orde financiaranse con cargo ao Mecanismo de recuperación e resiliencia da UE no marco do Plan de recuperación, transformación e resiliencia financiado pola Unión Europea-NextGenerationEU, segundo se indica a seguir:</p>
    <p>a) Con cargo á aplicación orzamentaria 08.02.541D.760.1 (código de proxecto 2022 00037), correspondente aos orzamentos xerais da Comunidade Autónoma de Galicia para o ano 2022, ata un máximo de cincocentos oitenta e catro mil novecentos trinta e nove euros con setenta e nove céntimos (584.939,79 €), procedentes do Mecanismo de recuperación e resiliencia da UE no marco do Plan de recuperación, transformación e resiliencia, financiado pola Unión Europea-NextGenerationEU, coa seguinte distribución:</p>
    <p>1º. Importe para a liña 1. Novos puntos limpos: proxectos de construción de instalacións municipais para a recollida separada dos distintos fluxos de residuos, puntos limpos: 376.707,34 €.</p>
    <p>2º. Importe para a liña 2. Melloras nos puntos limpos existentes: proxectos de mellora das condicións das instalacións municipais para a recollida separada dos distintos fluxos de residuos, puntos limpos: 208.232,45 €.</p>
    <p>b) Con cargo á aplicación orzamentaria 08.02.541D.760.1 (código de proxecto 2022 00037), correspondente aos orzamentos xerais da Comunidade Autónoma de Galicia para o ano 2023: ata un máximo de un millón cincocentos catro mil cento sesenta e cinco euros con corenta e nove céntimos (1.504.165,49 €), procedentes do Mecanismo de recuperación e resiliencia da UE no marco do Plan de recuperación, transformación e resiliencia, financiado pola Unión Europea-NextGenerationEU, coa seguinte distribución:</p>
    <p>1º. Importe para a liña 1. Novos puntos limpos: proxectos de construción de instalacións municipais para a recollida separada dos distintos fluxos de residuos, puntos limpos: 1.037.099,79 €.</p>
    <p>2º. Importe para a liña 2. Melloras nos puntos limpos existentes: proxectos de mellora das condicións das instalacións municipais para a recollida separada dos distintos fluxos de residuos, puntos limpos: 467.065,70 €.</p>
    <p>c) Con cargo á aplicación orzamentaria 08.02.541D.760.1 (código de proxecto 2022 00037), correspondente aos orzamentos xerais da Comunidade Autónoma de Galicia para o ano 2024: ata un máximo de novecentos cinco mil douscentos sesenta e sete euros con oitenta e nove céntimos (905.267,89 €), procedentes do Mecanismo de recuperación e resiliencia da UE no marco do Plan de recuperación, transformación e resiliencia, financiado pola Unión Europea-NextGenerationEU, coa seguinte distribución:</p>
    <p>1º. Importe para a liña 1. Novos puntos limpos: proxectos de construción de instalacións municipais para a recollida separada dos distintos fluxos de residuos, puntos limpos: 552.533,45 €.</p>
    <p>2º. Importe para a liña 2. Melloras nos puntos limpos existentes: proxectos de mellora das condicións das instalacións municipais para a recollida separada dos distintos fluxos de residuos, puntos limpos: 352.734,44 €.</p>
    <p>d) Con cargo á aplicación orzamentaria 08.02.541D.760.1 (código de proxecto 2022 00037), correspondente aos orzamentos xerais da Comunidade Autónoma de Galicia para o ano 2025: ata un máximo de catrocentos cincuenta e sete mil catrocentos vinte e un euros con setenta e nove céntimos (457.421,79 euros), procedentes do Mecanismo de recuperación e resiliencia da UE no marco do Plan de recuperación, transformación e resiliencia, financiado pola Unión Europea-NextGenerationEU, coa seguinte distribución:</p>
    <p>1º. Importe para a liña 1. Novos puntos limpos: proxectos de construción de instalacións municipais para a recollida separada dos distintos fluxos de residuos, puntos limpos: 300.506,87 €.</p>
    <p>2º. Importe para a liña 2. Melloras nos puntos limpos existentes: proxectos de mellora das condicións das instalacións municipais para a recollida separada dos distintos fluxos de residuos, puntos limpos: 156.914,92 €».</p>
    <p>As modificacións obxecto da presente resolución non implican a apertura dun novo prazo para presentar solicitudes.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 3 de outubro de 2022</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

