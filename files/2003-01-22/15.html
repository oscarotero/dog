---
date: '2003-01-22'
id: '2E42'
page: 774
number: 14
agency: XULGADO DE PRIMEIRA INSTANCIA E INSTRUCCIÓN NÚMERO TRES DE CAMBADOS
section: V. ADMINISTRACIÓN DE XUSTIZA
title: Edicto (252/2001).
range: Edicto
url: 'https://www.xunta.gal/dog/Publicados/2003/20030122/Anuncio2E42_gl.html'
---
<p>No xuízo referenciado dictouse a resolución que no seu texto literal é o seguinte (no seu encabezamento e parte dispositiva):</p>
<p>En virtude do acordado nos autos de referencia, de conformidade co disposto nos artigos 156.4º e 164.</p>
<p>Xuízo verbal (adopción de medidas paterno filiais e económicas) 252/2001.</p>
<p>Sentencia número 80/2002.</p>
<p>En Cambados, 27 de setembro de 2002.</p>
<p>Vistos por min, María Sol López Martínez, xuíza do Xulgado de Primeira Instancia e Instrucción número tres de Cambados e o seu partido os presentes autos de demanda de adopción de medidas paterno filiais e económicas derivadas de cesamento de convivencia de unión paramatrimonial, seguidos perante este xulgado co número 252/2001, por instancia de Enrique Méndez Gandón, representado polo procurador sr. Botana Castro e asistido do letrado Manuel Barros Barros, contra Sandra Günther, en situación procesual de rebeldía, con intervención do Ministerio Fiscal.</p>
<p>Decido que, estimando parcialmente a demanda interposta polo procurador sr. Botana Castro, en nome e representación de Enrique Méndez Gandón, contra Sandra Günther, en situación de rebeldía procesual, debo acordar e acordo a adopción das seguintes medidas paterno filiais e económicas derivadas de cesamento de convivencia de unión paramatrimonial:</p>
<p>1. Que a garda e custodia do fillo menor de idade a teña o pai, mantendo ámbolos proxenitores a patria potestade compartida.</p>
<p>2. Outórgase o uso e desfrute do domicilio familiar a Enrique Méndez Gandón.</p>
<p>3. Non procede asignar pensión de alimentos ó fillo, nin sinalar réxime de visitas, polas causas expostas nos fundamentos de dereito cuarto e quinto desta sentencia.</p>
<p>Todo isto sen expresa declaración en canto ás custas causadas.</p>
<p>Estas medidas poderán ser modificadas cando se alteren substancialmente as circunstancias.</p>
<p>Notifíquese esta resolución ás partes facéndolles saber que non é firme e que contra ela poden interpoñer recurso de apelación perante este mesmo xulgado e nun prazo de cinco días a partir da súa notificación e que, se é o caso, coñecerá a audiencia provincial.</p>
<p>Dada a situación de rebeldía procesual e o descoñecido paradoiro da demandada Sandra Günther, notifíqueselle a sentencia por medio de edictos que serán publicados no taboleiro de anuncios deste xulgado e no Diario Oficial de Galicia, por conta da parte demandante, de acordo co establecido no artigo 497.2º da LAC.</p>
<p>Así por esta miña sentencia, María Sol López Martínez, xuíza do Xulgado de Primeira Instancia e Instrucción número tres de Cambados e o seu partido, da que se levará testemuño ós autos da súa razón, pronúncioo, mándoo e asínoo.</p>
<p>En conformidade co establecido no artigo 497.2º da Lei 1/2000, de axuizamento civil, por este edicto notifícaselle a Sandra Günther.</p>
<p>Cambados, 11 de novembro de 2002.</p>
<p>O secretario xudicial</p>
<p>Rubricado</p>

