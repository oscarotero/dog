---
date: '2021-01-12'
id: G0596-221220-0001
page: 1229
number: 6
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  RESOLUCIÓN do 22 de decembro de 2020, da Dirección Xeral de Comercio e
  Consumo, pola que se dá publicidade do Acordo de colaboración entre a
  Vicepresidencia Segunda e Consellería de Economía, Empresa e Innovación e a
  entidade pública instrumental Axencia Galega de Infraestruturas para a
  realización das actuacións precisas para a ampliación das instalacións do
  Instituto Feiral de Vigo (Ifevi).
range: Resolución
url: >-
  https://www.xunta.gal/dog/Publicados/2021/20210112/AnuncioG0596-221220-0001_gl.html
---
<p>De conformidade co previsto no artigo 8.4 da Lei 16/2010, de 17 de decembro, de organización e funcionamento da Administración xeral e do sector público autonómico de Galicia, dáse publicidade do acordo de colaboración do 4 de decembro de 2020 entre a Vicepresidencia Segunda e Consellería de Economía, Empresa e Innovación e a entidade pública instrumental Axencia Galega de Infraestruturas para a realización das actuacións precisas para a ampliación das instalacións do Instituto Feiral de Vigo (Ifevi).</p>
    <p>– Actividade: a execución do proxecto de ampliación das instalacións do Instituto Feiral de Vigo (Ifevi).</p>
    <p>– Natureza e alcance do acordo de colaboración: a encarga ten natureza intersubxectiva, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: a eficacia do acordo para a xestión das actuacións precisas para realizar a ampliación das instalacións do Instituto Feiral de Vigo (Ifevi) estenderase ata o 31 de decembro de 2021.</p>
    <p>Santiago de Compostela, 22 de decembro de 2020</p>
    <footer><p>Manuel Heredia Pérez<br>Director xeral de Comercio e Consumo</p></footer>

