---
date: '2021-01-12'
id: G0192-291220-0001
page: 1457
number: 6
agency: Instituto de Estudos do Territorio
section: VI. Anuncios. a) Administración autonómica.
title: >-
  ANUNCIO do 28 de decembro de 2020 polo que se acorda someter a información
  pública o proxecto do Plan galego de cartografía e información xeográfica.
range: Anuncio
url: >-
  https://www.xunta.gal/dog/Publicados/2021/20210112/AnuncioG0192-291220-0001_gl.html
---
<p>O artigo 14 do Decreto 14/2017, do 26 de xaneiro, polo que se aproba o Regulamento de ordenación da información xeográfica e da actividade cartográfica de Galicia, regula o procedemento de elaboración e aprobación do Plan galego de cartografía e información xeográfica.</p>
    <p>Tras o acordo do Consello da Xunta de Galicia de autorizar o inicio da súa tramitación na reunión do 20 de abril de 2017, a Comisión de Coordinación de Sistemas de Información Xeográfica e Cartografía aprobou, o 18 de novembro de 2019, a redacción da proposta inicial do Plan galego de cartografía e información xeográfica, que xa foi sometida á fase de consulta.</p>
    <p>Continuando coa súa tramitación, de conformidade co disposto no Regulamento de ordenación da información xeográfica e da actividade cartográfica de Galicia, a Lei 4/2006, do 30 de xuño, de transparencia e boas prácticas na Administración pública galega e a Lei 27/2006, do 18 de xullo, pola que se regulan os dereitos de acceso á información, de participación pública e de acceso á xustiza en materia de ambiente, co fin de garantir unha maior participación da cidadanía neste trámite administrativo,</p>
    <h2>ACORDO:</h2>
    <p>Primeiro. Someter a información pública, durante un prazo de dous meses contados desde o día seguinte ao da publicación deste anuncio no <em>Diario Oficial de Galicia</em> o proxecto do Plan galego de cartografía e información xeográfica.</p>
    <p>Segundo. O texto do proxecto poderá consultarse no portal de transparencia da Xunta de Galicia https://transparencia.xunta.gal/tema/informacion-de-relevancia-xuridica/procedementos-de-informacion-publica.</p>
    <p>Terceiro. As persoas físicas e xurídicas interesadas e a cidadanía en xeral poderán presentar as alegacións que consideren oportunas a este proxecto:</p>
    <p>• Preferentemente, mediante correo electrónico ao seguinte enderezo:</p>
    <p>departamento.xuridico.iet@xunta.gal.</p>
    <p>• Alternativamente, mediante a presentación dun escrito dirixido ao Instituto de Estudos do Territorio, San Lázaro, s/n, 15781 Santiago de Compostela, en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 28 de decembro de 2020.</p>
    <footer><p>Francisco Barea Paz<br>Director do Instituto de Estudos do Territorio</p></footer>

