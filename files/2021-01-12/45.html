---
date: '2021-01-12'
id: G0426-181220-0007
page: 1433
number: 6
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 16 de decembro de 2020, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  15 de decembro de 2020, relativa á revisión parcial do esbozo do monte veciñal
  en man común Acevedo, Porriño, Conchada, Bidueiros e Feal, pertencente á
  comunidade de montes vecinais en man común  de Moreiras e Trelle, no concello
  de Toén.
range: Edicto
url: >-
  https://www.xunta.gal/dog/Publicados/2021/20210112/AnuncioG0426-181220-0007_gl.html
---
<p>O Xurado Provincial de Clasificación de Montes Veciñais en Man Común de Ourense adoptou o seguinte acordo, baseándose nos feitos e consideracións legais que a seguir se expoñen:</p>
    <p>Feitos:</p>
    <p>Primeiro. Con data do 11 de xuño de 2019 a CMVMC de Moreiras e Trelle presentou un escrito no rexistro electrónico da Xunta de Galicia (nº 2019/1286057) dirixido á Xefatura Territorial de Ourense. Nel solicita ao Xurado Provincial de Clasificación de Montes Veciñais en Man Común que inicie o procedemento para a revisión do esbozo do MVMC Acevedo, Porriño, Conchada, Bidueiros e Feal, no concello de Toén.</p>
    <p>Segundo. O día 20 de novembro de 2020 a CMVMC de Moreiras e Trelle presentou dous novos escritos no rexistro electrónico da Xunta de Galicia (nº 2020/2257270 e nº 2020/2257403). Neles solicita a revisión de esbozo no referente á parcela denominada A Conchada, pertencente ao MVMC Acevedo, Porriño, Conchada, Bidueiros e Feal.</p>
    <p>Coa solicitude achegou a seguinte documentación: certificado da asemblea, documentación da revisión parcial do esbozo, arquivos tipo shp e arquivos shx.</p>
    <p>Terceiro. Por último, o 23 de novembro de 2020 a CMCMV interesada presentou un novo escrito de modificación da solicitude no rexistro electrónico da Xunta de Galicia (nº 2020/rx 2277189). Co mesmo achegou un informe de validación gráfica positivo de catastro coa nova reparcelación.</p>
    <p>Cuarto. O Servizo de Montes elaborou unha proposta de revisión con data do 25 de novembro de 2020.</p>
    <p>Consideracións legais e técnicas:</p>
    <p>Único. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común.</p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión axustándose e completándose con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>O informe do Servizo de Montes do 25 de novembro de 2020 realiza as seguintes consideracións:</p>
    <p>A revisión de esbozo realízase soamente dunha parte do MVMC Acecedo, Porriño, Conchada, Bidueiros e Feal, concretamente do predio que ten a denominación Conchada. As parcelas afectadas pola revisión teñen as seguintes referencias catastrais: 32082A07600265, 32082A07001000 (unha parte), DD0206000NG88D, DH0206000NG88D, 32082A07000071, 32082A07000074, 32082A07000048, 32082A07000047 (unha parte), 32082A07000046 (unha parte) e 32082A07009003 (unha parte).</p>
    <p>A revisión do esbozo proposta polo Servizo de Montes é coincidente coa que figura na solicitude remitida pola CMVMC relativa á revisión da parcela denominada Conchada.</p>
    <p>Coa revisión parcial do esbozo do MVMC Acevedo, Porriño, Conchada, Bidueiros e Feal as estremas xerais que constan na carpeta-ficha a que fai referencia o acordo de clasificación non varían e, tendo en conta as características dos planos de clasificación, non se considera que varíe a súa superficie total mentres non se realice a revisión e/ou deslindamento da totalidade do perímetro do MVMC.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común, de acordo coa proposta do Servizo de Montes do 25 de novembro de 2020, acordou por unanimidade o día 25 de novembro de 2020:</p>
    <p>Aprobar a proposta de revisión do esbozo do monte veciñal en man común Acevedo, Porriño, Conchada, Bidueiros e Feal, pertencente á CMVMC de Moreiras e Trelle, no concello de Toén.</p>
    <p>Ourense, 16 de decembro de 2020</p>
    <footer><p>Yago Borrajo Sánchez <br>Presidente do Xurado Provincial de Clasificación<br>de Montes Veciñais en Man Común de Ourense </p></footer>

