---
date: '1996-08-12'
id: 90FE
page: 7
number: 157
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 19 de xullo de 1996 pola que se anuncia concurso polo
  procedemento aberto para a contratación da asistencia técnica para a
  realización de diversos traballos na Dirección Xeral de Política Financeira e
  Tesouro.
range: Resolución
url: 'https://www.xunta.gal/dog/Publicados/1996/19960812/Anuncio90FE_gl.html'
---
<p>A Consellería de Economía e Facenda anuncia o concurso polo procedemento aberto para a contratación da asistencia técnica para a realización de diversos traballos na Dirección Xeral de Política Financeira e Tesouro. As características básicas da contratación son as seguintes:</p>
<p>Entidade adxudicadora: Consellería de Economía e Facenda, Secretaría Xeral e do Patrimonio. Expediente 14/96.</p>
<p>Obxecto do contrato: prestación dos servicios de asistencia técnica para a realización de procesos manuais e informáticos que leven consigo a xestión recadatoria en vía voluntaria e executiva dos ingresos de dereito público da Comunidade Autónoma, encomendada á Dirección Xeral de Política Financeira e Tesouro.</p>
<p>O prazo de execución será de catro meses e medio.</p>
<p>Tramitación, procedemento e forma de adxudicación: ordinaria, concurso polo procedemento aberto.</p>
<p>Orzamento base de licitación: tres millóns catrocentas cuarenta e cinco mil duascentas pesetas (3.445.200 ptas.) IVE incluído.</p>
<p>Garantía provisional: sesenta e oito mil novecentas catro pesetas (68.904 ptas.).</p>
<p>Obtención de documentación e información: nas dependencias da Secretaría Xeral e do Patrimonio da Consellería de Economía e Facenda. Edificio administrativo San Caetano, s/n, C.P. 15703 Santiago de Compostela, Teléfono: 54 41 34, Telefax: 54 41 25.</p>
<p>A data límite de obtención de documentación e información será a da duración do prazo de presentación de proposicións.</p>
<p>Presentación de ofertas: as proposicións presentaranse antes das 14 horas do vixésimo sexto día seguinte ó da publicación do anuncio no Diario Oficial de Galicia e elaboraranse segundo o modelo que figura no prego de cláusulas administrativas particulares. Tódolos documentos esixidos no prego de cláusulas administrativas particulares deberanse presentar en man no rexistro xeral da Consellería</p>
<p>de Economía e Facenda, ou por correo na forma establecida no artigo 100 do Regulamento xeral de contratación do Estado, dirixidos á Consellería de Economía e Facenda, Secretaría Xeral e do Patrimonio, edificio administrativo San Caetano, s/n, C.P 15703 Santiago de Compostela.</p>
<p>Non se admitirán variantes no presente concurso.</p>
<p>Apertura das ofertas: a mesa de contratación procederá á apertura das proposicións económicas en acto público, ó que poderán asisti-los licitadores e os seus representantes, nas dependencias da Secretaría Xeral e do Patrimonio da Consellería de Economía e Facenda, en San Caetano, (Santiago de Compostela), ás 11 horas do cuarto día , que non coincida en sábado, seguinte ó da finalización do prazo de presentación das proposicións.</p>
<p>O importe do anuncio de licitación correrá a cargo do adxudicatario.</p>
<p>Santiago de Compostela, 19 de xullo de 1996.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería de Econoía e Facenda</p>
<p>5884</p>

