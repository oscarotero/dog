---
date: '1996-08-12'
id: 913E
page: 7
number: 157
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 25 de xuño de 1996, da Dirección Xerencia do Complexo
  Hospitalario Juan Canalejo-Marítimo de Oza, pola que se anuncia concurso
  aberto para a contratación da instalación e prestación do servicio de
  televisión e telefonía nas habitacións dos pacientes de distintos centros
  (C.E. 1/96).
range: Resolución
url: 'https://www.xunta.gal/dog/Publicados/1996/19960812/Anuncio913E_gl.html'
---
<p>O director-xerente do Complexo Hospitalario Juan Canalejo-Marítimo de Oza, en virtude das atribucións que lle foron delegadas por orde comunicada do presidente do Sergas do 24 de maio de 1996, sobre delegación da tramitación e resolución da presente contratación, e unha vez cumpridos os trámites administrativos correspondentes, resolve anuncia-la licitación que a seguir se cita:</p>
<p>Obxecto: instalación e prestación do servicio de televisión e telefonía nas habitacións dos pacientes dos distintos centros do Complexo Hospitalario Juan Canalejo-Marítimo Oza (contrato administrativo</p>
<p>especial do artigo 5.2 b) da LCAP), que se desglosa nos dous lotes seguintes:</p>
<p>-Lote 1: Hospital Juan Canalejo e hotel de pacientes (situado no edificio da Escola Universitaria de Enfermería).</p>
<p>-Lote 2: Hospital Teresa Herrera e novo Hospital Marítimo de Oza, ampliable ó hospital militar.</p>
<p>Orzamento: de acordo cos pregos, a contratación non supón gasto para a Administración, correspondendo tódolos custos ó adxudicatario.</p>
<p>Garantía provisional: 100.000 pesetas.</p>
<p>Forma de adxudicación: concurso, polo procedemento aberto.</p>
<p>Prazo de vixencia: 5 anos, contados a partir da data de formalización do contrato.</p>
<p>Admisión de variantes: autorízase a presentación de variantes.</p>
<p>Solvencia económica e financeira: acreditarase polos medios que se describen no prego de cláusulas administrativas particulares.</p>
<p>Solvencia técnica ou profesional: acreditarase polos medios que se describen no prego de cláusulas administrativas particulares.</p>
<p>Criterios de adxudicación: ve-lo número 10.1 do prego de cláusulas administrativas particulares.</p>
<p>Documentos de interese para os licitadores: o prego de cláusulas administrativas particulares e demais documentación complementaria poden ser solicitados na Dirección de Xestión-Sección de Investimentos (edificio da Escola de Enfermería, soto, anexo ó Hospital Juan Canalejo), As Xubias de Arriba, 84, 15006, A Coruña, en días laborables desde as 9 ata as 14 horas. Teléfono: (981) 17 80 73. Fax: (981) 17 80 71.</p>
<p>Presentación de proposicións: as proposicións deberanse presentar en man, en sobres pechados e asinadas polo licitador ou persoa que o represente, no rexistro xeral do Complexo Hospitalario Juan Canalejo, antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou enviadas por correo, dentro do prazo sinalado. Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax: (981) 17 80 71 ou telegrama no mesmo día.</p>
<p>Apertura das proposicións: terá lugar na sala de xuntas de Xerencia do Complexo Hospitalario Juan Canalejo, a partir das 10 horas do décimo primeiro día natural contado desde o seguinte a aquel no que termine o prazo da presentación de ofertas. No caso de que o dito día coincida en sábado ou festivo, a apertura de proposicións terá lugar o día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso serán por conta do adxudicatario do contrato.</p>
<p>A Coruña, 25 de xuño de 1996.</p>
<p>Josep Santacreu Bonjoch</p>
<p>Director xerente do Complexo Hospitalario Juan Canalejo-Marítimo de Oza</p>
<p>6059</p>

