---
date: '2000-08-08'
id: FF8A
page: 11
number: 153
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 26 de xullo de 2000, da Dirección Xeral de Urbanismo, pola que
  se somete a información pública a relación de propietarios e titulares de bens
  e dereitos que se precisan ocupar para a execución do proxecto sectorial do
  observatorio astronómico de monte Faro.
range: Resolución
url: 'https://www.xunta.gal/dog/Publicados/2000/20000808/AnuncioFF8A_gl.html'
---
<p>O Consello da Xunta de Galicia, na súa reunión con data do 21 de xullo de 2000, adoptou, entroutros o seguinte acordo:</p>
<p>1. Declara-lo proxecto sectorial do observatorio astronómico en monte Faro como de incidencia supramunicipal para os efectos previstos na Lei 10/1995, do 23 de novembro de ordenación do territorio de Galicia.</p>
<p>2. Determinar que lle corresponderá á Consellería de Política Territorial, Obras Públicas e Vivenda o impulso e tramitación do citado proxecto sectorial, coa que deberán colabora-las demais consellerías que teñan competencias con incidencia sobre o proxecto.</p>
<p>3. De acordo co establecido no artigo 13.2º do Decreto 80/2000, do 23 de marzo, o proxecto sectorial someterase por un prazo mínimo dun mes ó trámite de información pública mediante anuncio no Diario Oficial de Galicia nun dos xornais dos de maior circulación na Comunidade Autónoma, e audiencia ás entidades locais afectadas.</p>
<p>4. Acorda-la aplicación ó procedemento da tramitación de urxencia, pola que se reducirán á metade os prazos establecidos para o procedemento ordinario.</p>
<p>5. Ordenar que se publique a relación de bens e dereitos que se necesitan ocupar para a execución do proxecto sectorial, para os efectos de expropiación forzosa.</p>
<p>En cumprimento do disposto no punto quinto do dito acordo e vistos o artigo 25.3º e disposición adicional primeira da Lei 10/1995, de ordenación do territorio de Galicia; o artigo 11.2º do Decreto 80/2000, polo que se regulan os plans e proxectos sectoriais de incidencia supramunicipal; e os artigos 18 e 19 da Lei de expropiación forzosa do 16 de decembro de 1954, sométese a información pública, polo prazo dun mes, o expediente de expropiación forzosa dos bens e dereitos que se precisan ocupar para a execución do proxecto sectorial do observatorio astronómico en Monte Faro.</p>
<p>O expediente estará exposto nas dependencias da Dirección Xeral de Urbanismo, sitas nos edificios</p>
<p>administrativos de San Caetano, en Santiago de Compostela, durante o prazo dun mes, contado a partir da publicación desta resolución no Diario Oficial de Galicia.</p>
<p>Durante o dito prazo, todas aquelas persoas ou entidades que se consideren afectadas poderán presenta-las alegacións que estimen oportunas por triplicado exemplar no rexistro da Consellería de Política Territorial, Obras Públicas e Vivenda.</p>
<p>* Descrición do predio que se expropia.</p>
<p>Termo municipal de Rodeiro (Pontevedra), parroquia de Camba (Santa Baia), nas proximidades do vértice xeodésico do monte Faro. Predio de 25.980 m de superficie, linda:</p>
<p>Norte: resto do monte Faro (datos catastrais, polígono 120 parcela 1.113).</p>
<p>Sur: devasa e camiño.</p>
<p>Leste: camiño e resto do monte Faro (datos catastrais, polígono 120 parcela 1.113)</p>
<p>Oeste: devasa.</p>
<p>* Propietario: descoñecido.</p>
<p>* Valoración.</p>
<p>Valoración do solo: 2.010.852 pesetas.</p>
<p>Valoración das plantacións: 519.600 pesetas.</p>
<p>Santiago de Compostela, 26 de xullo de 2000.</p>
<p>José Jesús Cudeiro Mazaira</p>
<p>Director xeral de Urbanismo</p>

