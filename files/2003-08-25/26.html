---
date: '2003-08-25'
id: '19366'
page: 10
number: 163
agency: MINISTERIO DE FOMENTO
section: VI. ANUNCIOS
title: Nota-anuncio.
range: Nota-anuncio.
url: 'https://www.xunta.gal/dog/Publicados/2003/20030825/Anuncio19366_gl.html'
---
<p>Con data do 21 de xullo de 2003, a Secretaría de Estado de Infraestructuras resolveu aprobar tecnicamente o estudio informativo do Eixe Atlántico de alta velocidade. Tramo A Coruña-Ferrol (A Coruña).</p>
<p>En virtude da dita resolución e conforme o disposto no artigo 228.2º do vixente regulamento da Lei de ordenación dos transportes terrestres, sométese a información pública o dito estudio informativo, por un período de trinta días (30) hábiles, contados a partir da data de publicación do presente anuncio no BOE para ser examinado polas persoas que o desexen, que poderán formular observacións que deberán versar sobre circunstancias que xustifiquen a declaración de interese xeral da liña e sobre a concepción global do seu trazado.</p>
<p>A información pública éo tamén para os efectos medioambientais indicados no procedemento de avaliación de impacto ambiental regulado polo Real decreto lexislativo 1302/1986 e o seu regulamento de aplicación (artigo 15).</p>
<p>O estudio informativo estará exposto ó público en días e horas hábiles de oficina, nos locais da Delegación do Goberno en Galicia (praza de Ourense s/n, 15701 A Coruña), e na Dirección Xeral de Ferrocarrís do Ministerio de Fomento (praza dos Sagrados Corazóns, número 7, planta baixa, 28071 Madrid).</p>
<p>Así mesmo, nos concellos da Coruña, Culleredo, Oleiros, Cambre, Abegondo, Bergondo, Betanzos, Paderne, Miño, Pontedeume, Cabanas, Fene, Neda, Narón e Ferrol (A Coruña) estará á disposición dos interesados unha separata-extracto do estudio informativo no que afecta ós ditos municipios.</p>
<p>As alegacións que se formulen irán dirixidas á Subdirección Xeral de Plans e Proxectos de Infraestructuras Ferroviarias, praza dos Sagrados Corazóns, número 7, 28701 Madrid, indicando como referencia: información pública do estudio informativo do Eixe Atlántico de alta velocidade, tramo A Coruña, Ferrol (A Coruña).</p>
<p>Madrid, 21 de xullo de 2003.</p>
<p>Eduardo Molina Soto</p>
<p>Subdirector xeral de Plans e Proxectos</p>
<p>de Infraestructuras Ferroviarias</p>

