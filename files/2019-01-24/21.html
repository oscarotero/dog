---
date: '2019-01-24'
id: G2119-020119-0001
page: 4578
number: 17
agency: Xulgado de Primeira Instancia número 1 de Lugo
section: V. Administración de xustiza.
title: EDICTO (629/2017).
range: Edicto
url: >-
  https://www.xunta.gal/dog/Publicados/2019/20190124/AnuncioG2119-020119-0001_gl.html
---
<p>Ana Rodríguez Puga, letrada da Administración de xustiza do Xulgado de Primeira Instancia número 1 de Lugo, por este edicto, anuncio que neste xulgado se ditou sentenza, cuxo encabezamento e decisión é o seguinte:</p>
    <p>«Lugo, 14 de marzo de 2018</p>
    <p>Vistos por min, Alberto Benéitez Antón, maxistrado xuíz do Xulgado de Primeira Instancia número 1 dos de Lugo, os autos de procedemento matrimonial contencioso número 629/2017, sobre divorcio, promovidos por María Luisa Núñez Cansino, representada pola procuradora Sra. Fernández Varela-Villamor e asistida polo letrado Sr. Balado Teijeiro, contra Ramón Pérez Muíña, en rebeldía procesual, en virtude das funcións conferidas pola Constitución e en nome do Rey dito esta sentenza:</p>
    <p>Decido.</p>
    <p>Que debendo estimar e estimando parcialmente a demanda interposta por María Luisa Núñez Cansino contra Ramón Pérez Muiña:</p>
    <p>1º. Decreto a disolución por causa de divorcio do matrimonio contraído polas partes o día 7.12.2003, cos efectos xerais legalmente previstos, indicados no fundamento xurídico segundo, parágrafo 1º, desta sentenza.</p>
    <p>2º. Así mesmo, e como medidas reguladoras das consecuencias familiares do divorcio decretado, aprobo as seguintes:</p>
    <p>– Primeira.</p>
    <p>Atribúese a Luisa a garda e custodia das fillas menores de idade do matrimonio, sen prexuízo da titularidade conxunta da patria potestade por ambos os proxenitores.</p>
    <p>– Segunda.</p>
    <p>a) Ramón visitará e terá na súa compañía as fillas o sábado e o domingo de fins de semana alternas, das 10.00 ás 20.00 horas de cada xornada, e comezará polo segundo seguinte á notificación desta sentenza a ambas as partes.</p>
    <p>b) As entregas e restitucións das menores ao comezo e final de cada visita diaria efectuaranse á hora correspondente no domicilio das menores.</p>
    <p>c) Tales visitas non terán lugar, en canto nestes períodos medien fins de semana, durante unha das metades de cada período de vacacións escolares de Nadal e Semana Santa, computadas na súa totalidade desde o primeiro ata o último día non lectivo, ambos inclusive, nin durante un dos meses completos das vacacións estivais, xullo ou agosto, e producirase tal suspensión, en defecto de acordo entre os proxenitores, nas primeiras metades de Nadal e Semana Santa e mes de xullo das vacacións estivais finais dos cursos académicos iniciados en ano impar, e nas segundas metades e mes de agosto dos comezados en ano par.</p>
    <p>– Terceira.</p>
    <p> Atribúo o uso da vivenda familiar, sita en r/ Xoana de Castro, número 1, piso 2º-A, desta cidade de Lugo, e do seu enxoval, a Ramón.</p>
    <p>– Cuarta.</p>
    <p>Como contribución aos alimentos das fillas en común, Ramón aboará os seguintes conceptos e cantidades:</p>
    <p>a) Douscentos euros (200 €) mensuais para cada unha delas en concepto de achega ás súas necesidades alimenticias ordinarias.</p>
    <p>b) Un corenta por cento (40 %) do importe dos seus gastos alimenticios extraordinarios, segundo a definición destes que se indica no fundamento xurídico terceiro, alínea c), último parágrafo, desta sentenza.</p>
    <p>As pensións sinaladas no punto A faranse efectivas nos cinco primeiros días da mensualidade correspondente e o seu importe actualizarase con efectos a cada mes de marzo, inclusive, conforme a variación experimentada polo IPC nacional ao longo dos doce meses anteriores. Tanto estas como as achegas do punto B faranse efectivas na conta bancaria que designe para o efecto Luisa nos cinco días seguintes a que se lle notifique a ela esta sentenza.</p>
    <p>– Quinta.</p>
    <p>Non se establece ninguna pensión compensatoria a favor de ningún dos divorciados.</p>
    <p>3º. Declaro non haber lugar a facer especial imposición das costas procesuais a ningunha das partes.</p>
    <p>Firme que sexa esta resolución, de ser o caso, comuníquese aos rexistros civís correspondentes para os efectos rexistrales oportunos.</p>
    <p>Modo de impugnación. Mediante recurso de apelación ante a Audiencia Provincial de Lugo, no tempo e forma previstos no artigo 458 Lei de axuizamento civil (LAC). </p>
    <p>Así por esta a miña sentenza pronúncioa, mándoa e asínoa». </p>
    <p>E atopándose o devandito demandado, Ramón Pérez Muíña, en paradoiro descoñecido, expídese este edicto a fin de que sirva de notificación en forma, mediante a súa publicación no Diario Oficial de Galicia.</p>
    <p>Lugo, 2 de xaneiro de 2018</p>
    <footer><p>A letrada da Administración de xustiza</p></footer>

