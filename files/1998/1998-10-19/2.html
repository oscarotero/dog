---
date: '1998-10-19'
id: 4B12
page: 11
number: 202
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 2 de outubro de 1998 pola que se clasifica como de interese cultural a
  Fundación Dr. Francisco Comesaña.
range: Orde
url: 'https://www.xunta.gal/dog/Publicados/1998/19981019/Anuncio4B12_gl.html'
---
<p>Visto o expediente de clasificación da Fundación Dr. Francisco Comesaña, con domicilio en Tui.</p>
<p>Supostos de feito.</p>
<p>1. Ana Francisca Comesaña Kotrialkaia, na súa calidade de secretaria do padroado da fundación,</p>
<p>en escrito do 6 de agosto de 1998, formulou solicitude de clasificación para efectos da sua inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Madrid, o día 26 de xullo de 1998, ante o notario Eduardo García-Duarte Acha, co número tres mil catrocentos setenta e dous do seu protocolo, por Francisco Comesaña Concheiro, Ana Francisca Comesaña Kotrialkaia e Irina Felicita Comesaña Kotrialkaia, que interveñen no seu propio nome e dereito.</p>
<p>3. Segundo consta no artigo 2 dos seus estatutos, o obxecto da fundación é a organización e desenvolvemento de actos culturais na cidade de Tui, en especial un festival e curso anual de música de cámara.</p>
<p>4. O padroado da fundación estará constituído por Francisco Comesaña Kotrialkaia como presidente, Ana Francisca Comesaña Kotrialkaia como secretaria e Irina Felicita Kotrialkaia Kishner e Ángel García Jermann como vocais.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como de interese cultural da Fundación Dr. Francisco Comesaña, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese cultural e a súa adscrición á Consellería de Cultura, Comunicación Social e Turismo.</p>
<p>Fundamentos de dereito:</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola comisión de secretarios xerais na súa reunión do día 28 de setembro de 1998.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril), a Lei 7/1983, do 22 de xuño, e a Lei 11/1991, do 8 de novembro de reforma da anterior, de réxime das fundacións de interese galego, así como as demais normas de desenvolvemento e de xeral aplicación,</p>
<p>Na súa virtude</p>
<p>DISPOÑO:</p>
<p>Clasificar como de interese cultural a Fundación Dr. Francisco Comesaña e adscribila á Consellería de Cultura, Comunicación Social e Turismo que exercerá plenamente o protectorado sobre ela.</p>
<p>Santiago de Compostela, 2 de outubro de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>
<p>9364</p>

