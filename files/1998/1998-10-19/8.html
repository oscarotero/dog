---
date: '1998-10-19'
id: 4B2E
page: 11
number: 202
agency: 'CONSELLERÍA DE PESCA, MARISQUEO E ACUICULTURA'
section: IV. OPOSICIÓNS E CONCURSOS
title: >-
  Orde do 25 de setembro de 1998 pola que se resolve a convocatoria para a
  provisión, polo sistema de libre designación, de varios postos de traballo
  vacantes na Consellería de Pesca, Marisqueo e Acuicultura.
range: Orde
url: 'https://www.xunta.gal/dog/Publicados/1998/19981019/Anuncio4B2E_gl.html'
---
<p>Convocada a provisión, polo sistema de libre designación, de varios postos de traballo vacantes na Consellería de Pesca, Marisqueo e Acuicultura pola Orde do 26 de maio de 1998 (DOG nº 114, do 16 de xuño), esta consellería, no uso das facultades e atribucións conferidas pola Lei 4/1988, da función pública de Galicia, e os artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna</p>
<p>RESOLVE:</p>
<p>Primeiro.-Adxudicarlles destino no posto de traballo que se indica ós funcionarios que se expresan no anexo desta orde.</p>
<p>Segundo.-O cesamento no actual destino dos funcionarios que obtiveron praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>Se na data na que debe cesar no seu destino, o funcionario desfruta dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido nos artigos 14 e 16 do Decreto 93/1991, do 20 de marzo (DOG nº 58, do 25 de marzo).</p>
<p>Terceiro.-A xefatura de persoal do centro no que cause baixa o funcionario, así como a daquel no que obteña praza, efectuarán, dentro do prazo sinalado no apartado anterior, as dilixencias de cesamento e toma de posesión, respectivamente; acto seguido realizaranse os trámites necesarios para a súa alta na nómina.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso contencioso-administrativo perante o Tribunal Superior de Xustiza de Galicia, no prazo de dous meses a partir do día seguinte ó da súa publicación no Diario Oficial de Galicia, logo de comunicarlle a esta consellería a vontade de interpoñelo, segundo o prevido no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 25 de setembro de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>ANEXO</p>
<p>Apelidos e nome: López Sieiro, Miguel Ángel.</p>
<p>Número de rexistro persoal: 3530918524 A2060.</p>
<p>Grupo: A.</p>
<p>Posto de traballo: subdirector xeral de Relacións, Planificación e Sistemas de Información.</p>
<p>Código do posto: PE.C02.00.009.15770.001.</p>
<p>Nivel: 30.</p>
<p>Dependencia: Secretaría Xeral.</p>
<p>Localidade: Santiago de Compostela.</p>
<p>Apelidos e nome: Ramos Lage, Marta.</p>
<p>Número de rexistro persoal: 7640549335 A2051.</p>
<p>Grupo: B.</p>
<p>Posto de traballo: xefa do Servicio de Persoal.</p>
<p>Código do posto: PE.C02.00.001.15770.036.</p>
<p>Nivel: 28.</p>
<p>Dependencia: Secretaría Xeral.</p>
<p>Localidade: Santiago de Compostela.</p>
<p>8891</p>

