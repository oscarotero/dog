---
date: '1998-10-19'
id: 4BF2
page: 11
number: 202
agency: CONCELLO DE RIBADEO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1998/19981019/Anuncio4BF2_gl.html'
---
<p>En cumprimento do acordo plenario con data do 6-10-1998 e do disposto nos artigos 79 da Lei 13/1995, do 18 de maio, de contratos das administracións públicas, e 326 da Lei 7/1997, do 22 de xullo, da Administración local de Galicia, faise pública a licitación do seguinte contrato de consultoría e asistencia.</p>
<p>1. Obxecto: redacción do Plan Xeral de Ordenación Municipal de Ribadeo.</p>
<p>2. Tramitación: urxente.</p>
<p>3. Procedemento: aberto.</p>
<p>4. Sistema de adxudicación: concurso.</p>
<p>5. Prezo e financiamento: 25.000.000 de ptas., IVE incluído, con cargo á partida 98/432.627.</p>
<p>6. Prazo de execución: 2 meses para presentar avance, 3 meses para presentar documentación para</p>
<p>aprobación inicial e definitiva, 1 mes para documento final, nas condicións do prego de cláusulas administrativas.</p>
<p>7. Período de garantía:</p>
<p>8. Fianza provisional: 500.000 ptas.</p>
<p>9. Fianza definitiva: 4% do orzamento do contrato.</p>
<p>10. Clasificación: como empresa consultora, grupo 1, subgrupo 1, categoría a), non imprescindible.</p>
<p>11. Presentación de ofertas: durante os 13 días naturais seguintes ó da publicación deste anuncio no Diario Oficial de Galicia, cos requisitos do artigo 8 do prego de condicións, presentándoas no rexistro do concello ou remitíndoas por correo, comunicándoo, neste caso, mediante telegrama ou fax.</p>
<p>O prego de condicións económico-administrativas particulares está á disposición de tódolos contratistas interesados nas oficinas xerais do Concello de Ribadeo, Pza. de España nº 1, 27700 Ribadeo-Lugo. Tfno.: 982 12 86 50, fax: 982 13 09 75, horario de atención ó público das 9 ás 14 horas de luns a venres.</p>
<p>12. Modelo de proposición: «Don/Dna....., maior de idade, veciño de....., con domicilio en..... e co DNI/NIF nº..... actuando en nome propio (ou en representación de..... o que acredito con poder declarado bastante) tendo coñecemento do concurso aberto tramitado por ese concello para a adxudicación do contrato de asistencia e consultoría, consistente na redacción do Plan Xeral de Ordenación Municipal de Ribadeo.</p>
<p>Manifesta que tendo coñecemento e estando conforme cos pregos de condicións económico-administrativas particulares e prego de prescricións técnicas que rexerán este, se compromete a executa-lo contrato polo prezo de..... (en letra e número) IVE incluído, nas condicións e cos méritos da memoria adxunta (cláusula 8.2)».</p>
<p>13. Apertura de proposicións: será realizada pola mesa de contratación en acto público, segundo a cláusula 11 do prego, dentro dos 10 días seguintes ó do remate de presentación de ofertas e logo de convocatoria ós licitadores.</p>
<p>Ribadeo, 7 de outubro de 1998.</p>
<p>José Carlos Rodríguez Andina</p>
<p>Alcalde</p>
<p>9333</p>

