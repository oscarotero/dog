---
date: '1998-10-19'
id: 4B1A
page: 11
number: 202
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Resolución do 14 de outubro de 1998, da Secretaría Xeral e do Patrimonio da
  Consellería de Economía e Facenda, pola que se acorda a práctica da
  demarcación do deslinde parcial do dominio público afecto ás obras do camiño e
  canle de regadío da marxe esquerda do río Ulla, na zona de
  Carreiras-Pontecesures (Pontevedra).
range: Resolución
url: 'https://www.xunta.gal/dog/Publicados/1998/19981019/Anuncio4B1A_gl.html'
---
<p>Antecedentes:</p>
<p>1. Auto do 3 de marzo de 1998, do Xulgado de Primeira Instancia e Instrucción número un de Vilagarcía de Arousa, no xuízo de menor contía nº 491/1987.</p>
<p>2. Resolución do 23 de marzo de 1998, da Secretaría Xeral e do Patrimonio, pola que se acorda o inicio do expediente de deslinde parcial do dominio público da canle de regadío da marxe esquerda do río Ulla, en Pontecesures (Pontevedra).</p>
<p>3. Resolución do 30 de abril de 1998, da Secretaría Xeral e do Patrimonio, pola que se acorda a práctica do deslinde parcial do dominio público afecto ás obras do camiño e canle de regadío da marxe esquerda do río Ulla, na zona de Carreiras-Pontecesures (Pontevedra).</p>
<p>4. Orde da Consellería de Economía e Facenda, do 22 de setembro de 1998, aprobatoria do deslinde parcial do dominio público afecto ás obras do camiño e canle de regadío da marxe esquerda do río Ulla, na zona de Carreiras-Pontecesures.</p>
<p>Fundamentos de dereito</p>
<p>1. Os artigos 7 e 72 da Lei 3/1985, do 12 de abril, do patrimonio da Comunidade Autónoma de Galicia e 7 e 170 e seguintes do Decreto 50/1989, do 9 de marzo, polo que se aproba o regulamento da dita lei, en relación co artigo 4.1º Decreto 13/1997, do 23 de xaneiro, polo que se establece a estructura orgánica da Consellería de Economía e Facenda (DOG nº 22, do 3 de febreiro), e artigo 2. A)1. do Decreto 351/1997, do 10 de decembro, polo que se fixa a estructura orgánica dos departamentos da Xunta de Galicia.</p>
<p>2. Os artigos 3 e 5 parágrafos 2º e 3º, da Lei 3/1985, do patrimonio da Comunidade Autónoma galega, e 2 e 4.1º b) da Lei 8/1993 reguladora da administración hidráulica de Galicia.</p>
<p>3. O artigo 2 da Lei estatal 29/1985, do 2 de agosto, de augas.</p>
<p>Á vista do anteriormente exposto,</p>
<p>RESOLVO:</p>
<p>1º Acorda-la demarcación do deslinde parcial do dominio público afecto ás obras do camiño e canle de regadío da marxe esquerda do río Ulla, na zona</p>
<p>de Carreiras - Pontecesures (Pontevedra), segundo o establecido na orde da Consellería de Economía e Facenda, do 22 de setembro de 1998, aprobatoria do deslinde, publicada no Diario Oficial de Galicia nº 198, do 13 de outubro de 1998.</p>
<p>2º A práctica da demarcación do deslinde dará comezo ás 10 horas do día 30 de outubro de 1998, no lugar de Carreiras, cruzamento do camino de carreiras co camiño do regadío.</p>
<p>Os interesados, pola súa conta, poderán nomear técnico para que asista ó acto.</p>
<p>Santiago de Compostela, 14 de outubro de 1998.</p>
<p>Emilio Álvarez Rey.</p>
<p>Secretario xeral e do Patrimonio</p>
<p>9147</p>

