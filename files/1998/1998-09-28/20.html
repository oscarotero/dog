---
date: '1998-09-28'
id: 63AE
page: 10
number: 188
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de setembro de 1998, da Delegación Provincial da Coruña, pola
  que se anuncia o levantamento das actas previas á ocupación para as
  instalacións dos equipos electrotérmicos do parque eólico San Xoán.
  (Expediente 11/1997).
range: Resolución
url: 'https://www.xunta.gal/dog/Publicados/1998/19980928/Anuncio63AE_gl.html'
---
<p>Vista a solicitude con data do 14-9-1998 (Rexistro de Entrada nº 36792, con data do 14 de setembro de 1998) formulada pola entidade Made Energías Renovables, S.A., con domicilio social en Paseo da Castellana, 95-planta 29ª, 28046 Madrid.</p>
<p>Vista a resolución da Dirección Xeral de Industria da Consellería de Industria e Comercio da Autonomía de Galicia, con data do 27 de agosto de 1998 (DOG do 14 de setembro), pola que se autorizou, se declarou de utilidade pública e se aprobou o proxecto de execución do denominado parque eólico San Xoán, nos termos municipais das Pontes de García Rodríguez (A Coruña) e Muras (Lugo), coa instalación de corenta e oito aeroxeradores de 330 kV sobre torres de 31 m de altura e diámetro do rotor de 30,4 m.</p>
<p>A referida resolución leva implícita a necesidade de ocupación dos bens, a adquisición dos dereitos afectados e a declaración de urxente ocupación, de conformidade co Decreto 205/1995, do 6 de xullo (DOG do 17 de xullo), da Consellería de Industria e Comercio, que regula o aproveitamento da enerxía eólica na Comunidade Autónoma de Galicia.</p>
<p>En consecuencia, fáiselles saber ós titulares propostos dos predios que se conteñen na relación</p>
<p>anexa, ós que se lles practicará notificación para o efecto, que o día 19 de outubro de 1998, a partir das 11 horas, o representante da Administración acompañado dun perito, se presentarán na Casa do Concello das Pontes de García Rodríguez (sen prexuízo de se desprazar con posterioridade ós predios se fose necesario) para o levantamento das actas previas á ocupación, de conformidade cos artigos 52 da Lei de expropiación forzosa do 16 de decembro de 1954, e 56 do seu Regulamento do 26 de abril de 1957, nas que se describirán os bens expropiables e se farán consta-las manifestacións e datos que sexan útiles para determina-los dereitos afectados.</p>
<p>Advírteselles ós interesados que no día e hora sinalados poderán facerse acompañar dos seus peritos e dun notario, pola súa conta, e formular por escrito perante esta delegación ata aquel momento as alegacións, para os únicos efectos de emendar posibles erros padecidos sobre os bens para expropiación forzosa de superficies en solo.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixirlle ó Ministerio Fiscal as dilixencias que se produzan deste, de conformidade co artigo 5 da citada Lei de expropiación forzosa.</p>
<p>A Coruña, 15 de setembro de 1998.</p>
<p>Jesús Espada Martínez</p>
<p>Delegado provincial da Coruña</p>
<p>ANEXO</p>
<p>Expropiación do pleno dominio dos predios afectados</p>
<table><tbody><tr><td></td></tr>
<tr><td>Nº predio</td><td>Propietario e domicilio</td><td>Superficie
afectada (ha)</td><td>Lugar</td><td>Clasificación</td></tr>
<tr><td></td></tr>
</tbody></table>
<table><tbody><tr><td>60</td><td>José Vázquez Suárez, Avda. da Coruña, 20-4º H, Pontedeume (A Coruña)</td><td>0,1500</td><td>As Campas</td><td>Monte baixo</td></tr>
<tr><td>63</td><td>José Vázquez Suárez, Avda. da Coruña, 20-4º H, Pontedeume (A Coruña)</td><td>0,1880</td><td>As Campas</td><td>Monte baixo</td></tr>
<tr><td>64</td><td>José Vázquez Suárez, Avda. da Coruña, 20-4º H, Pontedeume (A Coruña)</td><td>0,1152</td><td>As Campas</td><td>Monte baixo</td></tr>
<tr><td>65</td><td>José Vázquez Suárez, Avda. da Coruña, 20-4º H, Pontedeume (A Coruña)</td><td>3,0466</td><td>Serrón do Lobo</td><td>Monte baixo</td></tr>
<tr><td>67</td><td>Vicente Castro Bellas, r/ Rego do Campo, 42-1º, As Pontes de García Rodríguez (A Coruña)</td><td>0,5500</td><td>Alto de S. Xoán</td><td>Monte baixo</td></tr>
<tr><td>70</td><td>José Vázquez Suárez, Avda. da Coruña, 20-4º H, Pontedeume (A Coruña)</td><td>0,1580</td><td>Alto de S. Xoán</td><td>Monte baixo</td></tr>
<tr><td>71</td><td>Hros. José Seoane Castro, rúa Fene, 22, As Pontes de García Rodríguez. Cándida Sueiro Rodríguez, Sucadio-As Pontes de García Rodríguez. Hros Juan Cabaleiro Prieto, Pbdo. Magdalena, H-6-2º Esqda., As Pontes de García Rodríguez. Hros. José Ramil Prieto, Sucadio-As Pontes de García Rodríguez. José Suárez Vázquez, Avda. da Coruña, 42-4º H, Pontedeume (A Coruña)</td><td>1,4250</td><td>Braña Moura</td><td>Monte baixo</td></tr>
</tbody></table>
<p>8238</p>

