---
date: '1998-01-02'
id: 8C56
page: 6
number: 1
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 22 de decembro de 1997 pola que se convoca para a elección de destino
  ós aspirantes que superaron os procesos selectivos convocados por ordes do 26
  de decembro de 1995 para o acceso ós distintos corpos da Administración xeral
  da Xunta de Galicia.
range: Orde
url: 'https://www.xunta.gal/dog/Publicados/1998/19980102/Anuncio8C56_gl.html'
---
<p>Polas ordes do 26 de decembro de 1995 (DOG nº 8 e 9, do 11 e 12 de xaneiro de 1996), convocáronse procesos selectivos para o acceso ós distintos corpos da Administración xeral da Xunta de Galicia, sendo elevadas a definitivas as propostas de aspirantes que superaron estes mediante as ordes do 30 de outubro de 1997 (DOG nº 219, do 12 de novembro).</p>
<p>Convocado concurso para a provisión de postos de traballo vacantes na Administración da Xunta de Galicia pola Orde do 9 de decembro de 1997 (DOG nº 244, do 18 de decembro) no que se inclúen tódolos postos vacantes da Administración xeral da Xunta de Galicia, en tanto non se resolva este, e para os efectos de que os aspirantes que superaron os devanditos procesos selectivos accedan á condición de funcionarios coa maior brevidade, faise necesario establece-las normas para a asignación de postos de traballo actualmente ofertados no concurso, por todo isto esta consellería,</p>
<p>DISPÓN:</p>
<p>Convoca-los aspirantes que superaron os procesos selectivos para o acceso ós distintos corpos da Administración xeral da Xunta de Galicia para a elección de destino, en único chamamento, no salón de actos da Escola Galega de Administración Pública, sita no polígono das Fontiñas en Santiago de Compostela, o día 15 de xaneiro de 1998 co seguinte horario:</p>
<p>Ás 8.45 horas erán convocados os aspirantes que superaron o proceso selectivo para o ingreso no corpo superior de Administración da Xunta de Galicia (grupo A) para o acto de petición de postos que terá lugar ás 9 horas, podendo elixir, segundo a orde acadada no proceso selectivo, entre os postos que se relacionan no anexo I, sempre que se reúnan as condicións esixidas nel.</p>
<p>Ás 10 horas serán convocados os aspirantes que superaron os procesos selectivos para o ingreso no corpo de xestión da Administración, corpo administrativo e auxiliar da Xunta de Galicia (grupos B, C e D), que elixirán por esta orde, para o acto de petición de postos que terá lugar ás 10.30 horas, podendo elixir segundo a orde acadada nos correspondentes procesos selectivos entre os postos que se relacionan noa nexo II sempre que se reúnan</p>
<p>tódalas condicións esixidas nel e os postos estean abertos para o seu grupo correspondente.</p>
<p>Ás 17 horas serán convocados os aspirantes que superaron o proceso selectivo para o ingreso no corpo subalterno da Xunta de Galicia (grupo E) para o acto de petición que terá lugar ás 17.30 horas, podendo elixir segundo a orde acadada no proceso selectivo entre os postos que se relacionan no anexo III.</p>
<p>En primeiro lugar elixirán dentro de cada corpo os aspirantes que accedan pola quenda de promoción interna e a continuación os de acceso libre.</p>
<p>Os aspirantes que accedan pola quenda de promoción interna poderán optar por continuar na praza que viñesen ocupando con carácter definitivo cando o nivel desta se atope incluído no intervalo de niveis do corpo e grupo ó que acceden ou, se é o caso, senón se cumpren estes requisitos, poderán permanecer no dito posto no grupo ó que pertenecen con anterioridade, logo de declaración da correspondente situación de excedencia voluntaria no novo corpo ó que acceden.</p>
<p>Os aspirantes que accedan pola quenda de promoción interna que non escollan as opcións sinaladas no apartado anterior e os aspirantes que accedan pola quenda de acceso libre ocuparán os postos que elixan con carácter provisional.</p>
<p>Os aspirantes deberán ir provistos de DNI ou outro documento que acredite fidedignamente a personalidade.</p>
<p>Os aspirantes que non comparezan personalmente poderán ser representados por terceiras persoas con poder notarial suficiente.</p>
<p>Ós aspirantes que non comparezan personalmente ou por medio de representantes seranlles adxudicadas en destino provisional as prazas que lles corresponden atendendo á orde de publicación destas e ó número obtido nos procesos selectivos, unha vez concluído o proceso de adxudicación das prazas ós aspirantes presentes ou representados, e entre as que quedaron sen adxudicar.</p>
<p>Os aspirantes que superasen o proceso selectivo para o acceso a varios corpos, ó seren chamados para a elección de destino no grupo máis alto, elixirán destino ou, de non facelo, pasarán á situación</p>
<p>de excedencia voluntaria nese corpo, de acordo co artigo 55.1º da Lei 4/1988, do 26 de maio, da función pública de Galicia. Neste último caso deberán presentarse ó chamamento correspondente e advertilo no seu momento.</p>
<p>Non terán que acudir ó presente chamamento os aspirantes que, ocupando postos de laborais que foron funcionarizados, optasen ata o día 12 de xaneiro de 1998 inclusive, mediante o correspondente escrito, por continuaren desempeñando os ditos postos.</p>
<p>Santiago de Compostela, 22 de decembro de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>Descrición dos códigos</p>
<p>I. Consellerías.</p>
<p>A consellería á que pertence o posto está definida polos dous primeiros caracteres da columna «CÓDIGO DO POSTO» segundo o seguinte criterio:</p>
<p>AG-Agricultura, Gandería e Montes.</p>
<p>CU-Cultura e Comunicación Social.</p>
<p>ED-Educación e Ordenación Universitaria.</p>
<p>EF-Economía e Facenda.</p>
<p>FA-Familia, Muller e Xuventude.</p>
<p>IC-Industria e Comercio.</p>
<p>OT-Política Territorial, Obras Públicas e Vivenda.</p>
<p>PE-Pesca, marisqueo e Acuicultura.</p>
<p>PR-Presidencia e Administración Pública.</p>
<p>SA-Sanidade e Servicios Sociais.</p>
<p>XU-Xustiza, Interior e Relacións Laborais.</p>
<p>II. Requisito indispensable.</p>
<p>2022.-Licenciado en ciencias económicas.</p>
<p>2062.-Licenciado en dereito.</p>
<p>2064.-Licenciado en historia da arte.</p>
<p>3028.-Profesorado de EXB.</p>
<p>5132.-Capataz agrícola.</p>
<p>Observacións.</p>
<p>A23 Xornada de tarde.</p>
<p>A48 Xornada partida.</p>
<p>A53 Horario especial.</p>
<p>B35 Réxime de quendas incluíndo sábados á mañá.</p>
<p>10416</p>

