---
date: '1998-05-18'
id: C422
page: 5
number: 93
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 16 de abril de 1998 pola que se lle outorga a Aquacría Arousa, S.L.,
  permiso de actividade para unha granxa mariña de engorda de rodaballo, en
  Cambados (Pontevedra).
range: Orde
url: 'https://www.xunta.gal/dog/Publicados/1998/19980518/AnuncioC422_gl.html'
---
<p>Visto o expediente iniciado por instancia de Sergio Devesa Regueiro, en representación de Aquacría Arousa, S.L. que, con data 6-11-1997, solicitou permiso de actividade para unha granxa mariña dedicada á engorda de rodaballo en terreos privados situados dos no lugar de Castrelo, municipio de Cambados (Pontevedra).</p>
<p>Considerando que se procedeu á súa tramitación de acordo co disposto na Lei 6/1993, do 11 de maio, de pesca de Galicia, Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre, e demais disposicións concordantes de aplicación a este tipo de establecementos.</p>
<p>Tendo en conta os informes que constan no expediente, así como a proposta da Dirección Xeral de Recursos Mariños, logo do informe do Servicio Técnico Xurídico, esta consellería,</p>
<p>RESOLVE:</p>
<p>Outorgarlle a Aquacría Arousa, S.L. (NIF B-36.296.945), permiso de actividade para a posta en funcionamento e explotación dun establecemento de cultivos mariños coas seguintes características.</p>
<p>Tipo: granxa mariña.</p>
<p>Actividade: engorde de rodaballo (Psetta máxima).</p>
<p>Situación:</p>
<p>Zona: terrestre.</p>
<p>Lugar: Bico da Ran-Castrelo, municipio de Cambados (Pontevedra).</p>
<p>Superficie:</p>
<p>Dominio público: non ten.</p>
<p>Dominio privado: 9.930 m.</p>
<p>* Edificio administración e laboratorio, superficie construída: 321,35 m.</p>
<p>* Edificio producción: nave circular de 49 m  con planta baixa, soto e baixo cuberta.</p>
<p>Superfice cultivo:</p>
<p>1. piscina de engorda circular de 1.213 m e 5 m profundidade.</p>
<p>1. piscina de preengorda, circular de 250 m e 1 m profundidade.</p>
<p>Producción: 500 tm/ano.</p>
<p>Baixo as seguintes condicións:</p>
<p>Primeira.-O permiso de actividade outórgase por un prazo de 10 (dez) anos, contados a partir da publicación da presente orde no DOG, prorrogables por períodos máximos doutros 10 (dez) anos, logo de petición do interesado presentada dentro dos sesenta días anteriores á finalización da súa vixencia.</p>
<p>Segunda.-A localización e estructura das instalacións axustaranse ó disposto no proxecto presentado, que serviu de base para a presente resolución e na que o esquema de planta de distribución figura como anexo á presente orde.</p>
<p>As obras, que poderán dar comezo no momento no que a empresa dispoña de tódolos permisos precisos para a instalación do establecementos, deberán estar finalizadas no prazo máximo de 3 (tres) anos.</p>
<p>O remate das obras deberá serlle comunicado, previamente ó inicio da producción, á Delegación Territorial desta consellería en Pontevedra, para os efectos de inspección e levantamento do correspondente informe.</p>
<p>Terceira.-O establecemento deberá cumpri-lo disposto na Lei 6/1993, de pesca de Galicia e no Decreto 193/1997, do 5 de xuño, anteriormente citados, así como no Real decreto 1437/1992, do 27 de novembro, polo que se fixan as normas sanitarias aplicables</p>
<p>á producción e comercialización dos productos pesqueiros e da acuicultura, e demáís concordantes que lle sexan de aplicación.</p>
<p>Cuarta.-O permiso de actividade extingurase, ademais de polas causas recollidas no artigo 72 da Lei 6/1993, de pesca de Galicia, polas sinaladas no artigo 6 do Decreto 193/1997, de 5 de xuño.</p>
<p>Quinta.-O titular xustificará o pagamento á Facenda Pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito o pagamento dos ditos impostos, feita pola Delegación de Facenda ou oficina liquidadora correspondente.</p>
<p>Sexta.-O outorgamento deste permiso de actividade non exime o seu titular da obriga de obte-las licencias, permisos e autorizacións legalmente procedentes por outros organismos en función das súas competencias.</p>
<p>Contra esta resolución, que esgota a vía administrativa, poderae interpor recurso contencioso administrativo na forma e prazo previstos no artigo 57 e seguintes da Lei reguladora da xurisdicción contencioso-administrativa do 27 de decembro de 1956.</p>
<p>Santiago de Compostela, 16 de abril de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>4057</p>

