---
date: '1998-05-18'
id: C466
page: 5
number: 93
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980518/AnuncioC466_gl.html'
---
<p>O Pleno Municipal, na súa sesión celebrada o día vinteoito de abril de mil novecentos noventa e oito, acordou:</p>
<p>1º.-Suspende-lo outorgamento de licencias de parcelación e edificación nos seguintes ámbitos:</p>
<p>A) Solo urbano das parroquias de Santa María de Rutis, Santiago do Burgo e San Xulián de Almeiras, agás:</p>
<p>a) Unidades de actuación que contan con estudio de detalle definitivamente aprobado agás: U.A.5, U.A. 30 e U.A. 41.</p>
<p>b) Unidades de actuación con estudio de detalle presentado no concello para a súa tramitación agás: U.A. 29 e U.A. 44.</p>
<p>c) Actuacións asistemáticas para as que se aprobou estudio de detalle ou se encontra en tramitación.</p>
<p>d) Ámbito dos plans especiais 1 e 2 da ría do Burgo e da Universidade Laboral.</p>
<p>B) No resto do termo municipal suspéndese o outorgamento de licencias nos seguintes ámbitos:</p>
<p>a) Na franxa de 50 metros de largo a cada lado, medida a partir do eixe dos sistemas xerais da vía de nova creación seguinte, segundo o trazado previsto no plano anexo:</p>
<p>1.-Vía de conexión nó próximo ós Magnolios-nó de Ledoño. Exclúese o ámbito dos plans parciais da Zapateira (Augas Mansas e Manso-Sol).</p>
<p>2.-Variante da N-550 a Carral desde o nó de Ledoño ata o límite do termo municipal.</p>
<p>3.-Conexión termo municipal de Arteixo-aeroporto de Alvedro.</p>
<p>4.-Conexión da autovía A-6 coa vía á Coruña polo leste de Souto.</p>
<p>5.-Vía de conexión desde o nó próximo ós Magnolios, desenvolvéndose polo sur de Laxe e Cadaval, polo oeste de Ermida e Fontemaior e polo norte de Toroño, ata o nó formado polas vías descritas nos puntos 1 e 3.</p>
<p>6.-Conexión do nó próximo ós Magnolios-autoestrada A-9, bordeando Laxe polo norte.</p>
<p>b) No ámbito que inclúe a conexión da vía descrita no apartado a) punto 3, coa N-550, da que parte o ramal de acceso ó aeroporto de Alvedro. O dito ámbito esta delimitado ó norte por unha franxa de 50 metros medidos desde o eixo da vía e ó sur polos terreos do aeroporto, segundo se reflicte no plano anexo.</p>
<p>c) No ámbito que inclúe a conexión entre a N-550 e a área de servicio da autoestrada A-9, segundo se reflicte no plano anexo.</p>
<p>2º.-Levanta-la suspensión do outorgamento de licencias acordada polo Pleno municipal o 27 de maio de 1997 naquelas zonas afectadas polos sistemas xerais de vía de nova creación que queden fóra do trazado previsto no novo plano, manténdose a suspensión no mesmo trazado establecido para:</p>
<p>a) Variante de Ledoño situada ó leste del.</p>
<p>b) Variante da LC-400 en Celas, situada ó oeste de Vinseira Pequena e de Celas.</p>
<p>3º.-Mante-la suspensión para o resto dos ámbitos determinados no acordo do 25 de maio de 1997.</p>
<p>O expediente e o plano poderanse examinar no Servicio de Urbanismo das oficinas municipais.</p>
<p>Culleredo, 30 de abril de 1998.</p>
<p>Julio Sacristán de Diego</p>
<p>Alcalde</p>
<p>4544</p>

