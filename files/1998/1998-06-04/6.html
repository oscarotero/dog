---
date: '1998-06-04'
id: CF3A
page: 6135
number: 106
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de maio de 1998 pola que se convocan unhas xornadas sobre
  función consultiva e Administración local.
range: Resolución
url: 'https://www.xunta.gal/dog/Publicados/1998/19980604/AnuncioCF3A_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración co Consello Consultivo de Galicia, unhas Xornadas sobre función consultiva e Administración local, que deberán desenvolverse conforme as seguintes bases:</p>
<p>1. Obxectivos:</p>
<p>Analiza-lo ámbito de actuación, a función e o carácter dos dictames dos consellos consultivos en relación coas competencias dos entes locais.</p>
<p>2. Contidos:</p>
<p>Trataranse, entre outros, estes temas:</p>
<p>-Entes locais e consellos consultivos.</p>
<p>-Dictames consultivos e Administración local.</p>
<p>-A responsabilidade patrimonial na Administración local.</p>
<p>-Recursos de revisión e revisión de oficio.</p>
<p>-Contratación e concesión administrativas.</p>
<p>3. Destinatarios:</p>
<p>Persoal titulado ó servicio da Administración local e da Xunta de Galicia.</p>
<p>4. Desenvolvemento:</p>
<p>Horario: mañá e tarde.</p>
<p>Lugar e datas: as xornadas convocadas terán lugar no salón de actos da Escola Galega de Administración</p>
<p>Pública (polígo das Fontiñas, rúa de Madrid, 2-4 en Santiago de Compostela), os días 29 e 30 de xuño.</p>
<p>5. Inscrición:</p>
<p>Prazo: remata o mércores, día 24 de xuño de 1998.</p>
<p>Tramitación de solicitudes: as solicitudes irán dirixidas ó director da Escola Galega de Administración Pública (polígono das Fontiñas, rúa de Madrid, 2-4, 15707, Santiago de Compostela), segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións púbicas e do procedemento administrativo común. Admitiranse tamén inscricións por telefax: (981) 54 63 37.</p>
<p>Número de prazas: limitado á capacidade do local.</p>
<p>Inscrición fóra de prazo: só se admitirán, de que daren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, a partir do día 10 de xuño, por teléfono das 10 horas ás 14.30 horas, ós seguintes números: (981) 54 62 39 ou (981) 54 60 40.</p>
<p>6. Modificacións:</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas se o escaso número de solicitudes non xustificase a súa realización.</p>
<p>7. Certificación de asistencia:</p>
<p>Entregaráselles, ó remate destas xornadas, a aqueles asistentes que concorresen asiduamente a estas, cando a súa inasistencia non sexa igual ou superior ó 15% das horas lectivas programadas, e expresarase neste documento a natureza da actividade e as datas da súa realización.</p>
<p>Santiago de Compostela, 28 de maio de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>5093</p>

