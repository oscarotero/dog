---
date: '1998-06-04'
id: CF36
page: 6132
number: 106
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 25 de maio de 1998 pola que se convocan varios cursos de
  formación para o persoal da Xunta de Galicia.
range: Resolución
url: 'https://www.xunta.gal/dog/Publicados/1998/19980604/AnuncioCF36_gl.html'
---
<p>En execución do Plan de formación da EGAP para 1998, e conforme as funcións atribuídas pola Lei 4/1987, do 27 de maio, de creación da escola e pola Lei 10/1989, do 10 de xullo, de modificación da anterior, convócanse os cursos referidos no anexo I á presente resolución, que se desenvolverán de conformidade coas seguintes bases:</p>
<p>Primeira.-Solicitudes:</p>
<p>1. O persoal que desexe participar nos cursos programados deberá solicitalo coa presentación da instancia e certificación, que, como modelos oficiais, se recollen no anexo II e III desta resolución, respectivamente.</p>
<p>2. Naqueles cursos que conten con varias edicións presentarase unha soa instancia e para unha única localidade.</p>
<p>3. A falsidade ou ocultación de datos esenciais para a selección dos aspirantes dará lugar á exclusión automática do curso solicitado, así como á imposibilidade de participar en ningún outro curso no presente ano.</p>
<p>4. O prazo de presentación de instancias será o que se sinala para cada curso no precitado anexo I.</p>
<p>5. As solicitudes, dirixidas ó director da EGAP, presentaranse no rexistro xeral da Escola, sita na rúa de Madrid, 2-4, polígono das Fontiñas, 15707 Santiago de Compostela, ou en calquera das dependencias recollidas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada curso no aludido anexo I.</p>
<p>Terceira.-Selección.</p>
<p>1. Os criterios selectivos que se van utilizar serán os sinalados con carácter xeral na resolución da</p>
<p>Escola Galega de Administración Pública, do 27 de xuño de 1994 (Diario Oficial de Galicia nº 149, do 3-8-1994).</p>
<p>2. Nos cursos que conten con varias edicións terá preferencia na selección efectuada para cada unha das localidades programadas o persoal que desempeñe o seu posto de traballo nelas.</p>
<p>3. As relacións de seleccionados para participar nos cursos previstos publicaranse nos taboleiros de anuncios da Escola Galega de Administración Pública e do Centro de Información Administrativa e Atención ó Cidadán e, se é o caso, nas delegacións provinciais da Consellería da Presidencia e Administración Pública.</p>
<p>Cuarta.-Certificacións de asistencia.</p>
<p>1. Outorgaráselle-lo correspondente certificado de asistencia ós alumnos que participen con regularidade e dedicación no desenvolvemento dos cursos, sen prexuízo de que, se é o caso, a Escola Galega de Administración Pública poida fixa-la realización daquelas probas ou controis que considere oportunos para os efectos de avalia-los coñecementos adquiridos polos alumnos, ou ben poida requiri-la realización dun traballo final de prácticas.</p>
<p>2. É obrigatoria a asistencia e puntualidade a tódalas sesións previstas dos cursos. Toda inasistencia a clase deberá ser xustificada debidamente polo interesado, se ben a falta de asistencia, aínda que sexa xustificada, a máis do 15% das horas lectivas programadas impedirá a expedición da certificación anteriormente referida e dará lugar á baixa no curso coa perda de tódolos dereitos.</p>
<p>3. Para coñecemento e constancia no seu expediente, os participantes nos cursos deberán facilitarlles copia das certificacións recibidas ós servicios de persoal do centro directivo ó que estean adscritos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento e mailos contidos dos cursos anunciados co fin de adaptalos ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP resérvase o dereito de suspende-la rea</p>
<p>lización do curso de que se trate, utilizando para o efecto os medios de notificación ós interesados previstos na normativa vixente.</p>
<p>Santiago de Compostela, 25 de maio de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>Curso: Información e atención ó cidadán (5 edicións).</p>
<p>1. Obxectivos:</p>
<p>Comprensión dos modos de conducta e das diferentes situacións que se poden presentar no desenvolvemento dun posto de traballo de atención ó público.</p>
<p>2. Destinatarios:</p>
<p>Persoal pertencente ós grupos funcionariais C, D e E e laborais III, IV e V da Xunta de Galicia, que ocupen postos de traballo que comporten tarefas de atención ó público e información ó cidadán.</p>
<p>3. Prazo:</p>
<p>O prazo de presentación de instancias será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>4. Desenvolvemento:</p>
<p>4.1. Duración: 24 horas.</p>
<p>4.2. Lugares e datas de celebración : Santiago de Compostela: 5, 6 , 7, 15, 16, 19 e 20 de outubro; A Coruña: 8, 9, 13, 14, 20, 21 e 22 de outubro; Lugo: 29 e 30 de outubro; 2, 3, 4, 10 e 11 de novembro; Ourense: 26, 27 e 28 de outubro; 5, 6, 9 e 10 de novembro; Pontevedra: 11, 12, 13, 16, 17, 18 e 19 de novembro.</p>
<p>4.3. Horarios: das 17 ás 20.30 horas.</p>
<p>4.4. Prazas: 30.</p>
<p>5. Contido básico.</p>
<p>A relación interpersoal. Elementos básicos da comunicación. Técnicas de información ó público. Resolución de situacións. A información e atención ó público na Xunta de Galicia.</p>
<p>Curso: Réxime xurídico das axudas (cinco edicións).</p>
<p>1. Obxectivos:</p>
<p>Unificar criterios e perfeccionar métodos legais de actuación de acordo co establecido nas distintas normas de axudas.</p>
<p>2. Destinatarios:</p>
<p>Persoal da Xunta de Galicia con responsabilidade directa na tramitación e xestión de axudas e sub</p>
<p>vencións, que se atopen destinados en unidades dedicadas a esta tarefa.</p>
<p>3. Prazo:</p>
<p>O prazo de presentación de instancias será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>4. Desenvolvemento:</p>
<p>4.1. Duración: 20 horas.</p>
<p>4.2. Lugares: Santiago de Compostela, A Coruña, Lugo, Ourense e Pontevedra.</p>
<p>4.3. Datas: 1, 2, 3, 9, 10, 14 e 15 de decembro de 1998.</p>
<p>4.4. Horarios: das 17 ás 20 horas.</p>
<p>4.5. Prazas: 30.</p>
<p>5. Contido básico:</p>
<p>O procedemento das subvencións. A súa concesión. O pagamento das axudas. O control das subvencións. As subvencións no orzamento público.</p>
<p>Curso : Procedemento administrativo sancionador (cinco edicións).</p>
<p>1. Obxectivos:</p>
<p>Unificar criterios e perfecciona-los métodos legais de actuación de acordo co establecido nas distintas normas sancionadoras.</p>
<p>2. Destinatarios:</p>
<p>Persoal da Xunta de Galicia con responsabilidade directa na tramitación e supervisión dos procedementos sancionadores que se deben incoar no seu ámbito de aplicación, que se atopen destinados en unidades administrativas con competencias sancionadoras.</p>
<p>3. Prazo:</p>
<p>O prazo de presentación de instancias será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>4. Desenvolvemento:</p>
<p>4.1. Duración: 20 horas.</p>
<p>4.2. Lugares: Santiago de Compostela, A Coruña, Lugo, Ourense e Pontevedra.</p>
<p>4.3. Datas: 14, 15, 16, 17, 21, 22 e 23 de setembro de 1998.</p>
<p>4.3. Horarios: das 17 ás 20 horas.</p>
<p>4.4. Prazas: 30.</p>
<p>5. Contido básico:</p>
<p>O procedemento sancionador. O prego de cargos. A audiencia do interesado. A gradación da sanción. A execución da sanción: a multa, o comiso, a retirada da licencia...</p>
<p>ANEXO III</p>
<p>D./Dna..... secretario xeral/delegado provincial/responsable dos servicios de persoal na Consellería/Delegación Provincial de.....</p>
<p>CERTIFICO:</p>
<p>Que D./Dna....., no desempeño do seu posto de traballo de..... realiza tarefas directamente relacionadas co contido do curso solicitado.</p>
<p>....., ..... de ..... de 1998.</p>
<p>Asdo.: .....</p>
<p>5109</p>

