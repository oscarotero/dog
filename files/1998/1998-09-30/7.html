---
date: '1998-09-30'
id: 67DA
page: 10
number: 190
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Resolución do 21 de setembro de 1998, da Dirección Xeral de Producción
  Agropecuaria, pola que se convocan dous cursos de aplicador/manipulador de
  praguicidas de usos fitosanitario e gandeiro.
range: Resolución
url: 'https://www.xunta.gal/dog/Publicados/1998/19980930/Anuncio67DA_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se esta</p>
<p>blece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipulador destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia celebrar.</p>
<p>En consecuencia, anúnciase a convocatoria de dous cursos de aplicador/manipulador de praguicidas que se celebrarán de acordo coas seguintes bases:</p>
<p>1. Denonimación dos cursos.</p>
<p>Curso de aplicador/manipulador de productos fitosanitarios e de uso gandeiro. Nivel básico.</p>
<p>2. Datos do organismo organizador.</p>
<p>O organismo organizador será o Servicio de Sanidade Vexetal da Subdirección Xeral de Sanidade e Producción Vexetal para ámbolos dous cursos.</p>
<p>3. Obxectivos dos cursos.</p>
<p>Conseguir unha formación adecuada para o persoal dos establecementos e empresas que manipulen ou presten servicios de tratamentos con praguicidas fitosanitarios ou de uso gandeiro, co obxecto de que poidan obte-lo carné de manipulador destes productos que os capacite para exerce-la dita actividade en todo o territorio estatal.</p>
<p>4. Destinatarios.</p>
<p>Destinatarios: aplicadores, persoal de establecementos e servicios praguicidas, agricultores e público en xeral.</p>
<p>Nº de prazas: o número de alumnos que poderán participar será de 30 como máximo.</p>
<p>Criterios de selección: o solicitante deberá ter idade laboral para poder traballar con praguicidas (maior de 18 anos).</p>
<p>Terán preferencia na selección os técnicos titulados do ciclo de grao medio en traballos forestais e de conservación do medio natural e capataces forestais graduados no Centro de Capacitación Forestal de Lourizán (Pontevedra).</p>
<p>5. Lugar de celebración.</p>
<p>As clases correspondentes a este curso levaranse a cabo en:</p>
<p>Denominación do centro: Escola de Capacitación Forestal de Lourizán.</p>
<p>Enderezo: Igrexa, 19. Municipio: Lourizán. Provincia: Pontevedra. CP: 36153. Teléfono: 986 85 64 00. Fax: 986 85 64 20.</p>
<p>Duración e horario: os cursos celebraranse nas seguintes datas:</p>
<p>Do 19 ó 23 de outubro para o primeiro curso.</p>
<p>Do 2 ó 6 de novembro para o segundo curso.</p>
<p>A duración de cada curso será, como mínimo, de 20 horas lectivas entre teoría e práctica.</p>
<p>O horario do curso será das 15 ás 19 horas de luns a xoves e das 9 ás 13 horas do venres.</p>
<p>6. Programa.</p>
<p>Os temarios que se impartirán son os que figuran no anexo II.</p>
<p>7. Coordinador técnico do curso.</p>
<p>De acordo coa facultade conferida no artigo 10 da orde reguladora destes cursos, o coordinador técnico por parte da Dirección Xeral de Producción Agropecuaria será Fernando Coduras Orera, xefe de Área de Defensa dos Vexetais.</p>
<p>O encargado do desenvolvemento do curso será José María Gras Lope, xefe de estudios do centro.</p>
<p>8. Solicitudes e inscrición.</p>
<p>Documentación: o persoal que desexe participar neste curso deberá presentar cuberta a solicitude que figura como anexo I xunto cunha fotocopia do DNI e, se é o caso, certificación expedida polo establecemento ou servicio de praguicidas, especificando o labor que desenvolve o solicitante nel.</p>
<p>A documentación sinalada anteriormente presentarase preferentemente no centro, nos rexistros xerais da Consellería de Agricultura, Gandería e Política Agroalimentaria en horarios das 9 ás 14 horas, ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación será de 10 día naturais contados desde o seguinte ó da publicación desta resolución.</p>
<p>Admisión: a relación de solicitantes admitidos expoñerase no taboleiro de anuncios do organismo convocante e do centro antes dos 5 días naturais contados a partir do prazo de finalización da inscrición.</p>
<p>9. Certificación de superación do curso.</p>
<p>É obrigatoria a asistencia a tódolas sesións do curso. Finalizado este a entidade organizadora realizará as probas pertinentes que avalen os coñecementos adquiridos polo alumno e no caso de superalas expedirase o certificado co que poderá solicitarlle á Dirección Xeral de Producción Agropecuaria o carné de manipulador de productos fitosanitarios e de uso gandeiro.</p>
<p>Santiago de Compostela, 21 de setembro de 1998.</p>
<p>Antonio Crespo Iglesias</p>
<p>Director xeral de Producción Agropecuaria</p>
<p>ANEXO II</p>
<p>PROGRAMA DO CURSO DE NIVEL BÁSICO PARA PRODUCTOS FITOSANITARIOS E DE USO GANDEIRO</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios en caso de intoxicación.</p>
<p>5. Medidas preventivas e protectoras para evita-lo risco de uso de praguicidas.</p>
<p>6. Boa práctica fitosanitaria. Protección do ambiente e normas legais.</p>
<p>7. Exercicio práctico.</p>
<p>8. Proba de avaliación.</p>
<p>7979</p>

