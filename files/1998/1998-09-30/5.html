---
date: '1998-09-30'
id: 67D2
page: 10
number: 190
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 21 de setembro de 1998, da Dirección Xeral de Universidades,
  pola que se fai pública a relación provisional de solicitantes beneficiarios e
  excluídos das accións de apoio económico ós estudiantes universitarios,
  convocadas por Orde do 27 de marzo de 1998 (DOG do 6 de abril).
range: Resolución
url: 'https://www.xunta.gal/dog/Publicados/1998/19980930/Anuncio67D2_gl.html'
---
<p>Rematado o proceso de selección dos beneficiarios das accións de apoio económico ós estudiantes universitarios, correspondentes ós anexos I, II, IV, V, VI e VII da Orde do 27 de marzo de 1998 (DOG nº 65, do 6 de abril) pola que se convocan as citadas accións, e unha vez atendida proposta da comisión avaliadora nomeada para o efecto segundo Resolución do 30 de xuño de 1998 (DOG nº 130, do 8 de xullo), procede facer pública a relación provisional de beneficiarios de conformidade coas respectivas bases.</p>
<p>En consecuencia, esta dirección xeral</p>
<p>RESOLVE:</p>
<p>Primeiro.-Facer pública a relación provisional de solicitantes beneficiarios e excluídos das accións de apoio económico ós estudiantes universitarios convocadas pola Orde do 27 de marzo de 1998 (DOG nº 65, do 6 de abril), detalladas a continuación:</p>
<p>Anexo I: axudas a asociacións de estudiantes das universidades galegas.</p>
<p>Anexo II: axudas a estudiantes das universidades galegas para a realización de viaxes culturais de carácter pedagóxico.</p>
<p>Anexo IV: axudas complementarias ás bolsas de carácter xeral de estudios universitarios convocadas polo Ministerio de Educación e Cultura (curso 1997-1998) dirixidas a estudiantes con residencia en Galicia pero que cursan estudios de carácter oficial e validez nacional nas universidades públicas de fóra de Galicia.</p>
<p>Anexo V: axudas de desprazamento para a realización de prácticas recoñecidas nos plans de estudio correspondentes ás titulacións autorizadas pola Xunta de Galicia nas universidades galegas.</p>
<p>Anexo VI: financiamento de viaxes para estadías nalgún Estado membro da Unión Europea co obxecto de coñece-la lingua dese país.</p>
<p>Anexo VII: axudas complementarias do programa de acción da Unión Europea de mobilidade de estudiantes (Sócrates-Erasmus).</p>
<p>Segundo.-As listas provisionais de beneficiarios e excluídos exporanse nos taboleiros de anuncios da Consellería de Educación e Ordenación Universitaria, das súas delegacións provinciais e dos vicerrectorados de estudiantes das tres universidades galegas. Tamén se poderá acerder ás devanditas listas a través da páxina Web da Xunta de Galicia (Consellería de Educación e Ordenación Universitaria, Dirección Xeral de Universidades, Servicio de Apoio e Orientación ós Estudiantes Universitarios).</p>
<p>Terceiro.-Contra esta resolución poderase formular reclamación no prazo de dez (10) días, contados desde o día seguinte ó da publicación desta resolución no Diario Oficial de Galicia.</p>
<p>A reclamación presentarase no rexistro xeral da Consellería de Educación e Ordenación Universitaria ou por calquera das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 21 de setembro de 1998.</p>
<p>José Eduardo López Pereira</p>
<p>Director xeral de Universidades</p>
<p>8791</p>

