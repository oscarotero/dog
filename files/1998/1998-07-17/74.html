---
date: '1998-07-17'
id: F71E
page: 8
number: 137
agency: UNIVERSIDADE DA CORUÑA
section: VI. ANUNCIOS
title: >-
  Resolución do 10 de xullo de 1998 pola que se anuncia concurso público 4/1998,
  procedemento aberto, o mantemento de extintores no campus de Ferrol e A
  Coruña. (Expediente 2049/1998).
range: Resolución
url: 'https://www.xunta.gal/dog/Publicados/1998/19980717/AnuncioF71E_gl.html'
---
<p>Convócase concurso público, procedemento aberto, polo trámite de urxencia, o mantemento de extintores no campus de Ferrol e A Coruña.</p>
<p>O prego de cláusulas administrativas particulares para a contratación de subministracións por concurso público pódese retirar na xerencia, Servicio de Xestión Económica, na sede do rectorado sita en r/ Mestranza, s/n, A Coruña, de luns a venres e de 9 a 14 horas.</p>
<p>As propostas presentaranse no rexistro xeral da universidade, r/ Mestranza, s/n de luns a venres e de 9 a 14 horas.</p>
<p>O prazo de presentación de proposicións rematará ás 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia.</p>
<p>A apertura de plicas celebrarase o terceiro día hábil seguinte ó do remate do prazo de presentación de proposicións, ás 11 horas da mañá na sala de xuntas da xerencia; se este día coincide en sábado realizarase o luns seguinte á mesma hora.</p>
<p>Orzamento de contratación:</p>
<p>Lote 1: oitocentas trinta e catro mil, cento cincuenta e seis pesetas (834.156).</p>
<p>Lote 2: dous millóns seiscentas setenta e sete mil oitocentas setenta e cinco pesetas (2.677.875).</p>
<p>Garantía provisional:</p>
<p>Lote 1: dezaseis mil seiscentas oitenta e tres pesetas (16. 683).</p>
<p>Lote 2: cincuenta e tres mil cincocentas cincuenta e sete pesetas (53.557).</p>
<p>Clasificación: non se esixe.</p>
<p>Prazo de vixencia: 1 ano.</p>
<p>A Coruña, 10 de xullo de 1998.</p>
<p>José Luis Meilán Gil</p>
<p>Rector da Universidade da Coruña</p>
<p>6784</p>

