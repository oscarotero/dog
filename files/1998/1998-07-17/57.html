---
date: '1998-07-17'
id: F6DA
page: 8
number: 137
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 10 de xuño de 1998, da Dirección Xeral de Relacións Laborais,
  pola que se fai público o depósito da acta de constitución e dos estatutos da
  Asociación Galega de Editoriais de Xornais e Revistas.
range: Resolución
url: 'https://www.xunta.gal/dog/Publicados/1998/19980717/AnuncioF6DA_gl.html'
---
<p>En cumprimento do disposto no artigo 4 do Real decreto 873/1977, do 22 de abril, de desenvolvemento da Lei 19/1977, do 1 de abril e para os efectos previstos nel, faise público que no correspondente servicio desta direcció xeral, foron depositados a acta de constitución e os estatutos da Asociación Galega de Editoriais de Xornais e Revistas.</p>
<p>Poderán ser membros da devandita asociación todas aquelas editoriais galegas que teñan unha publicación en lingua galega cunha antigüidade de alomenos dous anos, que publiquen con regularidade e sexan editadas en Galicia.</p>
<p>Asinan a acta de constitución Jorge Sobrino Morán e José Ángel Blanco Núñez, presidente e secretario, respectivamente, da devandita asociación.</p>
<p>Santiago de Compostela, 10 de xuño de 1998.</p>
<p>Mª José Cimadevila Cea</p>
<p>Directora xeral de Relacións Laborais</p>
<p>En Santiago de Compostela, sendo as 00 horas do día 5 de xuño de 1998, reúnense os señores relacionados á marxe, co presidente Jorge Sobrino Morán, con DNI 36.015.898, domiciliado en Urb. San Saduniño, rúa B nº 21, Teo (A Coruña), actuando como secretario José Ángel Blanco Núñez, con DNI 32.780.295, con domicilio en rúa Fontán nº 59 baixo B, Sada (A Coruña), e adoptan os seguintes acordos:</p>
<p>1º. Constituír formalmente a Asociación Galega de Ediatoriais de Xornais e Revistas que terá como fin o fomento do galego nas publicacións das editoriais asociadas, a defensa dos intereses profesionais destas empresas e a realización de actividades relacionadas co xornalismo en tódalas súas facetas, ben por si mesma ou en colaboración con outras entidades.</p>
<p>2º. Presenta-los estatutos e maila presente acta de constitución diante da autoridade competente co obxecto de proceder á legalización da devandita Asociación Galega de Editoriais de Xornais e Revistas.</p>
<p>Santiago de Compostela, 5 de xuño de 1998.</p>
<p>Visto e prace</p>
<p>O presidente</p>
<p>Rubricado</p>
<p>O secretario</p>
<p>Rubricado</p>
<p>Asinan:</p>
<p>Ricardo Docobo Durantez.</p>
<p>Jose A. Blanco Núñez.</p>
<p>Jorge Sobrino Morán.</p>
<p>Emilio Blanco Rodríguez.</p>
<p>Daniel Soto Rodrigo.</p>
<p>Estatuto da Asociación Galega de Editoriais</p>
<p>de Xornais e Revistas</p>
<p>Artigo 1º.-A Asociación Galega de Editoriais de Xornais e Revistas, de aquí en adiante Agexre, ten por fin a defensa da lingua galega e dos intereses profesionais dos seus membros, ademais da organización de actividades relacionadas coa edición de xornais e revistas en tódalas súasfacetas.</p>
<p>Artigo 2º.-Porderán ser membros de pleno dereito da asociación todas aquelas editoriais que teñan unha publicación en lingua galega cunha antigüidade de alomenos dous anos e que publiquen con regularidade. Editadas en Galicia.</p>
<p>2.1. Cada empresa editora poderá ter 2 (dous) membros que a presenten, como máximo, na asociación.</p>
<p>Artigo 3º.-A pertenza á asociación non será incompatible coa afiliación a outras entidades profesionais.</p>
<p>Artigo 4º.-O ingreso na asociación estará determinado polo dictame dunha comisión de admisión e exime interior, a cal estará formada por 5 (cinco) socios fundadores elixidos pola xunta xeral. Considéranse socios fundadores aqueles que ingresen na asociación antes do día 1 de setembro de 1998. os dictames desta comisión serán sometidos á xunta xeral.</p>
<p>4.1. A devandita comisión analizará as solicitudes de ingreso e encargarse de redactar un regulamento de réxime interior, o cal deberá ser presentado diante da xunta xeral da asociación no prazo de 3 (tres) meses desde a súa constitución.</p>
<p>4.2. No caso de que a comisión de admisión e réxime interior rexeite un ingreso, o solicitante poderá somete-lo seu caso á aprobación da xunta xeral, logo de solicitude (por escrito) á xunta directiva, que ten a obriga de presentala diante da xunta xeral na primeira xuntanza que celebre. Este órgano deberá determina-los ingresos por maioría simple.</p>
<p>Artigo 5º.-Os membros da asociación contribuirán ó seu mantemento memdiante o aboamento mensual dunha cota que será fixada pola xunta xeral. A asociación poderá financiarse tamén a través das subvencións ou axudas que reciba das institucións oficiais e privadas.</p>
<p>Artigo 6º.-A xunta xeral será o órgano máximo de decisión da asociación e estará formada pola totalidade dos socios, que poderán intervir nas sesións con voz e voto. Os acordos serán adoptados por maioría simple.</p>
<p>6.1. A xunta xeral será a encargada de aproba-los estatutos da asociación, así como das posibles modificacións a eles que se puidesen producir e que deberán ser propostas alomenos por un tercio dos socios.</p>
<p>6.2. Será misión da xunta xeral a aprobación dos orzamentos anuais da asociación, ademais da supervisión da actividade económica dela. Calquera socio pode requirir información sobre o estado económico da asociación en calquera momento. A xunta directiva ten a obriga de presenta-lo balance de contas na xunta xeral ordinaria.</p>
<p>6.3. A xunta xeral será o únnico órgano con competencias para a disposición e alleamento de bens que figuren como propiedade da asociación.</p>
<p>6.4. A xunta xeral celebrará unha xuntanza en sesión ordinaria unha vez ó ano, e poderá ser convocada de xeito extraordinario sempre que o solicite a terceira parte dos socios.</p>
<p>6.5. A disolución da asociación deberá ser aprobada por decisión da maioría absoluta dos membros da xunta xeral.</p>
<p>Artigo 7º.-A xunta directiva será o órgano responsable da dirección da actividade da asociación e de representala diante das entidades públicas e pri</p>
<p>vadas por delegación da xunta xeral, que elixirá os seus membros nunha sesión plenaria, mediante sufraxio libre e secreto. Os acordos da xunta directiva serán adoptados por maioría simple.</p>
<p>7.1. A xunta directiva estará integrada polo presidente, o secretario, o tesoureiro e dous (2) vocais. Estes cargos terán unha vixencia de dous (2) anos dende a súa elección.</p>
<p>7.2. A xunta directiva reunirase alomenos unha vez ó trimestre e será a encargada de convoca-las sesións da xunta xeral, ademais de vixiar polo cumprimento dos estatutos.</p>
<p>7.3. O presidente desempeñará a representación da asociación en toda clase de asuntos administrativos, xudiciais e económicos, sendo tamén o encargado de presidi-las sesión da xunta xeral. No caso de indispoñibilidade temporal para o cargo será substituído polo secretario.</p>
<p>7.4. O secretario redactará a acta das reunións da xunta xeral e da xunta directiva, nas cales establecerá a orde do día. Responsabilizarase tamén do Rexistro de Membros da Asociación.</p>
<p>7.5. O tesoureiro actuará como interventor dos fondos da asociación e deberá dispoñer dos xustificantes de pagamento que estean autorizados polo presidente. Tamén será o responsable do cobramento das cotas mensuais e da súa custodia, xunto co resto dos membros da xunta directiva.</p>
<p>7.6. Os vocais colaborarán nas tarefas da xunta directiva como axiliares do resto dos seus compañeiros. No caso de indisposición ou ausencia temporal dalgún deles, os vocais poderán substituílos, a non ser que a xunta xeral de manifeste no sentido contrario.</p>
<p>Artigo 8º.-A xunta xeral poderá decidi-la creación de cantas comisións de traballo sexan necesarias para o mellor cumprimento dos fins da asociación.</p>
<p>8.1. As comisións estarán integradas por cantos socios o desexen (agás a comisión de admisión e réxime interior) e reuniranse tantas veces como consideren necesarias.</p>
<p>8.2. De acordo cos artigos precedentes da asociación, unha vez constituída formalmente esta crearase de forma inmediata a comisión de admisión e réxime interior.</p>
<p>Artigo 9º.-A asociación terá o seu domicilio social en Urb. San Saduniño, rúa B,21, Teo (A Coruña). Calquera cambio será comunicado ó SMAC.</p>
<p>Dilixencia: os presentes estatutos foron aprobados pola asemblea xeral constituínte en Santiago de Compostela, 5 de junio de 1998.</p>
<p>6790</p>

