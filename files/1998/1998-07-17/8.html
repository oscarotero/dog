---
date: '1998-07-17'
id: F60E
page: 8
number: 137
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 10 de xullo de 1998 pola que se anuncia a convocatoria pública para a
  provisión, polo sistema de libre designación, de varios postos de traballo
  vacantes na Secretaría Xeral de Relacións coa Unión Europea e Acción Exterior.
range: Orde
url: 'https://www.xunta.gal/dog/Publicados/1998/19980717/AnuncioF60E_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo vacantes que se relacionan no anexo I desta orde.</p>
<p>Segundo.-Poderán concorrer a ela tódolos funcionarios de carreira que reúnan os requisitos que se esixen e especifican no anexo I.</p>
<p>Terceiro.-As solicitudes para participar nesta convocatoria presentaranse no rexistro da Secretaría Xeral de Relacións coa Unión Europea e Acción Exterior (rúa dos Feáns 5 baixo, 15706 Santiago de Compostela), ou ben no rexistro xeral da Consellería da Presidencia e Administración Pública, nas súas delegacións provinciais ou en calquera das oficinas previstas no artigo 38º da Lei 30/1992, do 26 de novembro, de réxime xurídico das administracións públicas e do procedemento administrativo común. O prazo para a presentación das solicitudes será de quince días hábiles, contados a partir do día seguinte ó da publicación desta orde no Diario Oficial de Galicia. O modelo de solicitude sinálase no anexo II.</p>
<p>Cuarto.-Os aspirantes deberán unir á súa solicitude un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultar seleccionado algún funcionario con destino noutra Administración pública tramitaráselle o seu traslado a esta Comunidade Autónoma e unha vez concedido pola súa Administración de orixe, procederase a adxudicarlle o posto para o que foi seleccionado. Se no prazo de dous meses, a partir da publicación da resolución no Diario Oficial de Galicia, o funcionario seleccionado non puidese incorporarse ó seu posto de traballo por non atoparse resolto o seu traslado á Comunidade Autónoma de Galicia, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no Diario Oficial de Galicia e poderanse</p>
<p>declarar desertos os postos de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior radica na mesma localidade cá do novo destino, e dun mes, se radica en localidade distinta ou leva consigo o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres dias seguintes ó da publicación da resolución no Diario Oficial de Galicia, ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión comezará a contarse a partir do día seguinte ó da publicación da resolución.</p>
<p>Oitavo.-Contra a presente orde, os interesados poderán interpoñer recurso contencioso-administrativo perante o Tribunal Superior de Xusticia de Galicia no prazo de dous meses, a partir do día seguinte ó da súa publicación no Diario Oficial de Galicia.</p>
<p>Santiago de Compostela, 10 de xullo de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>
<p>ANEXO I</p>
<p>Código do posto: PR.P09.00.002.15770.001.</p>
<p>N.: 30.</p>
<p>C. Espec.: 2.275.968.</p>
<p>Grupo: A.</p>
<p>Corpo: xeral.</p>
<p>Denominación do posto: subdirector/a xeral de Acción Exterior.</p>
<p>Dependencia: Secretaría Xeral de Relacións coa Unión Europea e Acción Exterior.</p>
<p>Localidade: Santiago de Compostela.</p>
<p>Titulación académica/formación específica: 030: inglés. 032: francés. 523: diploma de directivo.</p>
<p>Código do posto: PR.P09.00.001.15770.010.</p>
<p>N.: 28.</p>
<p>C. Espec.: 1.673.520.</p>
<p>Grupo: A/B.</p>
<p>Corpo: xeral.</p>
<p>Denominación do posto: xefe do Servicio de Asuntos Comunitarios.</p>
<p>Dependencia: Secretaría Xeral de Relacións coa Unión Europea e Acción Exterior.</p>
<p>Localidade: Santiago de Compostela.</p>
<p>Titulación académica/formación específica: 030: inglés. 032: francés.</p>
<p>6393</p>

