---
date: '1998-02-09'
id: 9D9A
page: 1
number: 26
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 20 de xaneiro de 1998 pola que se autoriza o cesamento de actividades
  no centro privado Concepción Arenal II, de Vigo (Pontevedra).
range: Orde
url: 'https://www.xunta.gal/dog/Publicados/1998/19980209/Anuncio9D9A_gl.html'
---
<p>Examinado o expediente incoado pola titularidade do centro privado Concepción Arenal II, de Vigo (Pontevedra) en solicitude de cesamento de actividades no dito centro.</p>
<p>Resultando que o antedito centro privado obtivo, por Orde do 28 de xullo de 1976, a autorización definitiva para dúas unidades de preescolar e por Orde do 25 de maio de 1976, a autorización definitiva para oito unidades de educación xeral básica.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (Diario Oficial de Galicia do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (Diario Oficial de Galicia do 15 de decembro) que o desenvolve.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cesamento de actividades do centro privado que se relaciona no anexo da presente orde, quedando nulas e sen ningún efecto as disposicións que autorizan o funcionamento legal do devandito centro.</p>
<p>Santiago de Compostela, 20 de xaneiro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO:</p>
<p>Código do centro: 36011877.</p>
<p>Concello: Vigo.</p>
<p>Localidade: Vigo.</p>
<p>Enderezo: Portela, 12.</p>
<p>Denominación: Concepción Arenal II.</p>
<p>Titular: Centro de Enseñanza Concepción Arenal II, Sociedad Limitada.</p>
<p>Autorización do cesamento de actividades do centro.</p>
<p>832</p>

