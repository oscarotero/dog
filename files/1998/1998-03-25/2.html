---
date: '1998-03-25'
id: A5A2
page: 2
number: 57
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 9 de marzo de 1998 pola que se modifica a do 1 de abril de 1997 pola
  que se estableceu unha prima pola comercialización anticipada de xatos.
range: Orde
url: 'https://www.xunta.gal/dog/Publicados/1998/19980325/AnuncioA5A2_gl.html'
---
<p>O Regulamento (CEE) 805/1968, do Consello, do 27 de xuño, establece no seu artigo 4 decies unha prima por comercialización anticipada de xatos, aplicada en Galicia mediante a Orde do 1 de abril de 1997, da Consellería de Agricultura, Gandería e Montes.</p>
<p>Este regulamento foi modificado polo Regulamento (CE) 2321/1997, do 18 de novembro, establecendo unhas compensacións diferentes en función dos tipos de canal presentados ó sacrificio acollido a esta réxime de axudas. Esta modificación aplicouse en Galicia mediante a orde do 25 de agosto de 1997, da Consellería de Agricultura, Gandería e Montes, que modificou a precipitada Orde do 1 de abril.</p>
<p>Por último, a Comisión decidiu modificar novamente os importes da prima aplicable, debido á evolución dos mercados de carne de vacún, mediante o Regulamento (CE) 2502/1997, do 15 de decembro.</p>
<p>Polo tanto, non obstante a aplicabilidade directa dos regulamentos comunitarios, para unha claridade e difusión da norma, semella conveniente a modificación da Orde do 1 de abril de 1997.</p>
<p>Con base no anterior, e de acordo co disposto no artigo 30.1º.3 do Estatuto de autonomía de Galicia, en uso das facultades que me confire a Lei 1/1983, reguladora da Xunta e o seu presidente, modificada</p>
<p>pola Lei 11/1988, e o Decreto 25/1998, do 22 de xaneiro.</p>
<p>DISPOÑO:</p>
<p>Artigo 1º</p>
<p>Modifícase o parágrafo terceiro do punto 1 do artigo 5 da orde da Consellería de Agricultura, Gandería e Montes do 1 de abril de 1997, que queda redactado do seguinte modo:</p>
<p>«50 ecu por animal, para animais sacrificados entre o 14 de abril e o 30 de novembro de 1997».</p>
<p>Artigo 2º</p>
<p>Engádeselle un novo parágrafo ó apartado 1º do artigo 5 da orde da Consellería de Agricultura, Gandería e Montes do 1 de abril de 1997, coa seguinte redacción:</p>
<p>«50 ecu por animal sacrificado a partir do 1 de decembro de 1997».</p>
<p>Artigo 3º</p>
<p>Modifícase o parágrafo primeiro do apartado 2-c) do artigo 5 da orde da Consellería de Agricultura, Gandería e Montes do 1 de abril de 1997, que queda redactado comos segue:</p>
<p>«Animais sacrificados entre o 1 de xullo e o 30 de novembro de 1997».</p>
<p>Artigo 4º</p>
<p>Engádese un novo apartado d) ó punto 2º do artigo 5 da orde da Consellería da Agricultura, Gandería e Montes do 1 de abril de 1997, coa seguinte redacción:</p>
<p>«No caso de animais sacrificados a partir do 1 de decembro de 1997:</p>
<p>- En 30 ecu para canais de peso igual ou inferior a 110 kg.</p>
<p>- En 15 ecu para canais de peso superior a 110 kg pero inferior ou igual a 120 kg.</p>
<p>- En 5 ecu para canais de peso superior a 120 kg correspondentes a animais sacrificados entre o 1 e o 31 de decembro de 1997».</p>
<p>Disposicións derradeiras</p>
<p>Primeira.-Facúltase o director do ILGG para que dicte as instruccións necesarias para o desenvolvemento e execución do disposto nesta orde.</p>
<p>Segunda.-A presente orde entrará en vigor o mesmo día da súa publicación no Diario Oficial de Galicia</p>
<p>Santiago de Compostela, 9 de marzo de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>
<p>2480</p>

