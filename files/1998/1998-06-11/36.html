---
date: '1998-06-11'
id: D59A
page: 6
number: 111
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de maio de 1998, da Dirección Xeral de Industria, pola que se
  somete a información pública o proxecto sectorial do parque eólico denominado
  Couce do Penido declarado de incidencia supramunicipal polo acordo do Consello
  da Xunta de Galicia do 15 de maio de 1998.
range: Resolución
url: 'https://www.xunta.gal/dog/Publicados/1998/19980611/AnuncioD59A_gl.html'
---
<p>O Consello da Xunta de Galicia acordou na súa reunión do 15 de maio de 1998 e por proposta da</p>
<p>Consellería de Industria e Comercio, declara-lo proxecto do parque eólico denominado Couce do Penido promovido por Planta Eólica de Galicia, S.A., como de incidencia supramunicipal, para os efectos previstos na Lei 10/1995, do 23 de novembro, de ordenación do territorio de Galicia.</p>
<p>Polo tanto, en cumprimento do disposto no artigo 25.3º da dita lei, a teor do cal os planos ou proxectos que o Consello da Xunta de Galicia declare como de incidencia supramunicipal, se someteron por un prazo mínimo dun mes ós trámites de información pública mediante o correspondente anuncio no Diario Oficial de Galicia, e de audiencia ás entidades locais sobre as que incida o plan ou proxecto,</p>
<p>RESOLVO:</p>
<p>Someter a información pública o proxecto sectorial denominado parque eólico Couce do Penido.</p>
<p>De acordo co dito artigo 25.3º da Lei 10/1995, do 23 de novembro, de ordenación do territorio de Galicia, durante o prazo dun mes contado a partir da publicación desta resolución no Diario Oficial de Galicia, os interesados poderan examina-lo dito proxecto sectorial de parque eólico na Dirección Xeral de Industria e presenta-las alegacións que consideren pertinentes.</p>
<p>Santiago de Compostela, 29 de maio de 1998.</p>
<p>Joaquín del Moral Crespo</p>
<p>Director xeral de Industria</p>
<p>5414</p>

