---
date: '1998-02-24'
id: 82FE
page: 1
number: 37
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 53/1998, do 12 de febreiro, polo que se acepta a cesión a título
  gratuíto dun terreo sito no lugar da Calzada, termo municipal de Noia (A
  Coruña), feita a favor da Comunidade Autónoma de Galicia para centro de ensino
  secundario e profesional.
range: Decreto
url: 'https://www.xunta.gal/dog/Publicados/1998/19980224/Anuncio82FE_gl.html'
---
<p>O Pleno da Corporación municipal de Noia, en sesión celebrada o 17 de outubro de 1997, acordou a cesión á Consellería de Educación e Ordenación Universitaria dun terreo para centro de ensino secundario e profesional.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Noia acordou a cesión e logo de deliberación do Consello da Xunta de Galicia na súa reunión do día doce de febreiro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta do terreo, pertencente ó Concello de Noia, sito no lugar da Calzada, termo municipal de Noia, cunha superficie duns 8.000 m, que limita ó norte, terreo municipal, resto do predio matriz; ó sur, predios e casas de José González Vázquez, outra de José Miguéns Valladas e outra de Clodomiro Vázquez García e rúa da Coruña; ó leste, valado e terreos dos herdeiros de Mariño Neu, Jesús Rodríguez e outros; e ó oeste, rúa Egás Moniz.</p>
<p>O inmoble descrito constitúe unha parcela que se segregará doutro inscrito no Rexistro da Propiedade de Noia, ó tomo 492 do arquivo, libro 112 do Concello de Noia, folio 226, predio nº 8.635, inscrición 2ª.</p>
<p>Artigo 2º</p>
<p>O inmoble cedido destínase pola Consellería de Educación e Ordenación Universitaria a centro de ensino secundario e profesional.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, doce de febreiro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

