---
date: '1998-02-24'
id: 834A
page: 1
number: 37
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 12 de xaneiro de 1998, do Servicio de Estructuras e
  Desenvolvemento Rural de Pontevedra, pola que se fai público o acordo de
  concentración parcelaria da zona de Galegos-Eidián (Agolada-Pontevedra).
range: Resolución
url: 'https://www.xunta.gal/dog/Publicados/1998/19980224/Anuncio834A_gl.html'
---
<p>Ponse en coñecemento de tódolos interesados na concentración parcelaria da zona de Galegos-Eidián (Agolada-Pontevedra), declarada de utilidade pública e urxente execución polo Decreto 185/1993, do 29 de xullo (Diario Oficial de Galicia nº 156, do 16 de agosto), o seguinte:</p>
<p>Primeiro.-Con data do 17 de decembro de 1997, o director xeral de Estructuras e Desenvolvemento Rural aprobou o acordo de concentración parcelaria da zona de Galegos-Eidián (Agolada-Pontevedra), logo de introducir no proxecto as modificacións oportunas á vista da enquisa deste último.</p>
<p>Segundo.-O acordo de concentración estará exposto ó público na Casa do Concello de Agolada e na zona, durante trinta días hábiles, contados desde o seguinte día en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da zona e no taboleiro de anuncios da casa do concello.</p>
<p>Terceiro.-No prazo dos trinta días que se din, cabe interpoñer recurso de alzada ante o conselleiro de Agricultura, Gandería e Política Agroalimentaria. Os recorrentes poden presenta-los recursos no rexistro da Delegación Provincial de Agricultura, Gandería e Política Agroalimentaria -sito na rúa Benito Corbal, 47-4º, de Pontevedra-, no rexistro xeral da consellería -sito no edificio administrativo de San Caetano, s/n, de Santiago de Compostela-, ou en calquera das dependencias ás que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, por si mesmos ou por representación. No escrito de recurso deberán expresar un domicilio dentro do termo municipal para facérlle-las notificacións que procedan, e se é o caso, a persoa residente nel a quen teñan que facérselle as notificacións.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxisen as formalidades prescritas para a súa elaboración e publicación, ou se non se axustase ás bases (artigos 36, 38, 40 e 41 da Lei 10/1985, do 14 de agosto, de concentración parcelaria para Galicia).</p>
<p>Pontevedra, 12 de xaneiro de 1998.</p>
<p>Visto e prace</p>
<p>José Manuel Gabeiras Vérez</p>
<p>Delegado provincial de Pontevedra</p>
<p>Miguel Ángel Pérez Dubois</p>
<p>Xefe do Servicio de Estructuras e Desenvolvemento Rural</p>

