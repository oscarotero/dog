---
date: '1998-04-27'
id: B78E
page: 4
number: 79
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 7 de abril de 1998, da Delegación Provincial de Ourense, pola que se
  notifican as incoacións de expedientes sancionadores en materia de réxime de
  v.p.o. E.S. OR-04/1998 e E.S. OR-06/1998 devoltos polo servicio de correos.
range: Cédula
url: 'https://www.xunta.gal/dog/Publicados/1998/19980427/AnuncioB78E_gl.html'
---
<p>De conformidade co disposto polo artigo 59.4º da Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, notifícaselles ás persoas que no anexo se mencionan, que con esta data resovín publica-lo acordo de iniciación do procedemento sancionador por infracción do réxime legal de v.p.o., por non ser posible a notificación a través do servicio de correos.</p>
<p>Noméase instructora do procedemento a Natalia Saco Rivera, xefa do servicio xurídico-administrativo da delegación provincial e secretaria a Olga Paredes Medela, funcionaria da citada delegación, que poderán ser recusados en calquera momento do expediente de concorreren os supostos legais.</p>
<p>Os interesados disporán dun prazo de quince días contados a partir do seguinte ó da publicación desta notificación, para achegaren por escrito cantas alegacións, documentos e informacións consideren convenientes en defensa dos seus intereses e se é o caso, propoñer proba concretando os medios dos que pretendan valerse.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE do 9 de agosto),</p>
<p>de non efectuarse alegacións no prazo anterior este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O que se lles notifica de acordo coa normativa antes citada e co establecido no Regulamento do procedemento para o exercicio da potestade sancionadora.</p>
<p>Ourense, 7 de abril de 1998.</p>
<p>José Elier Ureña</p>
<p>Delegado provincial de Ourense</p>
<p>3243</p>

