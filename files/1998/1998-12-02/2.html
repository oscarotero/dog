---
date: '1998-12-02'
id: 27DE
page: 12
number: 234
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 30 de novembro de 1998 pola que se modifica parcialmente a do 30 de
  xaneiro de 1998, pola que se dispón a concesión de axudas a persoas físicas e
  xurídicas por razón de interese social ou humanitario.
range: Orde
url: 'https://www.xunta.gal/dog/Publicados/1998/19981202/Anuncio27DE_gl.html'
---
<p>A disposición primeira da Orde do 30 de xaneiro de 1998 (Diario Oficial de Galicia nº 22, do 3 de febreiro), establece que a Consellería da Presidencia e Administración Pública poderá conceder axudas económicas por razón de interese social ou huma</p>
<p>nitario, por un importe de 17.250.000 ptas., con cargo á aplicación orzamentaria 04.09.121A.480.0.</p>
<p>Desde o 4 de febreiro, data da súa entrada en vigor, ata o 31 de outubro de 1988, a cantidade de solicitudes recibidas é significativamente superior ás de anos anteriores, incremento que afecta especialmente a modalidade de interese humanitario nas que o fundamento destas axudas é o de paliar feitos imprevisibles de urxente atención, nos que os seus destinatarios requiren dunha atención perentoria na obtención de recursos. Todo iso aconsella unha ampliación da cantidade que para o ano 1998 ten establecida a Consellería da Presidencia e Administración Pública, polo que, en uso das atribucións que teño conferidas, e tendo en conta a existencia de crédito axeitado e suficiente,</p>
<p>DISPOÑO:</p>
<p>Primeiro.-A cantidade establecida na disposición primeira da Orde do 30 de xaneiro de 1998 amplíase nunha contía de 1.500.000 ptas. co que a Consellería da Presidencia e Administración Pública poderá conceder axudas económicas por razón de interese social e humanitario por un importe de 18.750.000 ptas. con cargo á aplicación orzamentaria 04.09.121A.480.0, existindo crédito suficiente na partida indicada nos orzamentos da Comunidade Autónoma para 1998.</p>
<p>Disposición derradeira</p>
<p>A presente orde entrará en vigor o día da súa publicación no Diario Oficial de Galicia.</p>
<p>Santiago de Compostela, 30 de novembro de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>
<p>10832</p>

