---
date: '1998-11-12'
id: 3B92
page: 12
number: 220
agency: CONCELLO DE VIVEIRO
section: VI. ANUNCIOS
title: >-
  Resolución do 24 de setembro de 1998 pola que se anuncia a contratación, en
  concurso por procedemento aberto, da subministración e instalación de
  equipamento para o Teatro Pastor Díaz.
range: Resolución
url: 'https://www.xunta.gal/dog/Publicados/1998/19981112/Anuncio3B92_gl.html'
---
<p>Obxecto do contrato: o obxecto do contrato é a subministración e instalación de equipamento para o Teatro Pastor Díaz de Viveiro, consonte as pres</p>
<p>cricións técnicas incluídas no proxecto de rehabilitación do Teatro Pastor Díaz.</p>
<p>O licitador non está vinculado polas marcas comerciais das unidades a subministrar que constan no proxecto, podendo propor outras de calidade e características substancialmente idénticas.</p>
<p>Tipo de licitación: o orzamento do contrato, que servirá de base de licitación, ascende a un total de vintesete millóns cento corenta e oito mil cento sesenta pesetas (27.148.160 ptas.), IVE incluído.</p>
<p>Cumprimento do contrato: as diferentes unidades do equipamento entregaranse e instalaranse no prazo de dous meses, contados desde a subscrición do contrato administrativo.</p>
<p>Pagamento do prezo de adxudicación da subministración: o pagamento do prezo do remate efectuarase contra acordo aprobatorio da certificación da instalación das diferentes unidades de equipamento, dentro dos dous meses seguintes á expedición daquela.</p>
<p>Publicidade dos pregos de cláusulas administrativas particulares e de prescricións técnicas: estarán de manifesto tódolos días hábiles nas oficinas municipais, Negociado de Obras e Urbanismo.</p>
<p>Garantía definitiva: o 4% do orzamento do contrato.</p>
<p>Presentación de proposicións: durante os 26 días naturais seguintes á publicación do anuncio de licitación no derradeiro dos boletíns oficiais (BOP e DOG). No caso de que o día vixésimo sexto coincida en sábado, domingo ou festivo, o prazo entenderase prorrogado ata o día laborable seguinte.</p>
<p>Modelo de proposición: o recollido na cláusula VII do prego de condicións económico-administrativas.</p>
<p>Gastos de publicidade: serán pola conta do adxudicatario.</p>
<p>Viveiro, 24 de setembro de 1998.</p>
<p>O alcalde</p>
<p>Rubricado</p>
<p>10150</p>

