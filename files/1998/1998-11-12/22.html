---
date: '1998-11-12'
id: 3B32
page: 12
number: 220
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 15 de setembro de 1998, da Dirección Xeral de Relacións
  Laborais, pola que se fai público o depósito da acta de constitución e
  estatutos da Federación de Banca, Aforro, Seguros e Oficinas da Confederación
  Intersindical Galega.
range: Resolución
url: 'https://www.xunta.gal/dog/Publicados/1998/19981112/Anuncio3B32_gl.html'
---
<p>En cumprimento do disposto no artigo 4 da Lei orgánica 11/1985, do 2 de agosto, de liberdade sindical, e para os efectos previstos nel, faise público que, no correspondente servicio desta dirección xeral, foron depositados acta de constitución e estatutos da Federación de Banca, Aforro, Seguros e Oficinas da Confederación Intersindical Galega que ten os seguintes ámbitos:</p>
<p>Territorial: Comunidade Autómoma de Galicia.</p>
<p>Profesional: poderán estar afiliados na federación tódolos traballadores e traballadoras que presten os seus servicios por conta allea nas empresas de: banca pública, banca privada, caixas de aforro, caixas rurais, cooperativas de crédito, entidades de financiamento e de alugamento financeiro, seguros e reaseguros, bolsa, sociedades de valores e similares, oficinas e despachos en xeral como notarías, rexistros, corredores de comercio, servicios xurídicos, colexios profesionais, xestorías administrativas, auditorías, asesorías fiscais, axencias inmobiliarias, axencias de publicidade, oficinas de selección e colocación de persoal, oficinas técnicas de arquitectura ou enxeñería e outras entidades de natureza similar.</p>
<p>Asinan a acta de constitución do II Congreso Nacional da CIG-Banca, Aforro, Seguros e Oficinas os membros da mesa, composta por Xaime Costas Fernández, presidente, e catro persoas máis, en calidade de moderadores e secretarios de actas.</p>
<p>Santiago de Compostela, 15 de setembro de 1998.</p>
<p>María José Cimadevila Cea</p>
<p>Directora xeral de Relacións Laborais</p>
<p>9849</p>

