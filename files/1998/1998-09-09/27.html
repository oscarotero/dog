---
date: '1998-09-09'
id: 334A
page: 10
number: 175
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 17 de agosto de 1998, da Xerencia do Complexo Hospitalario
  Arquitecto Marcide-Profesor Novoa Santos de Ferrol, pola que se anuncia, por
  tramitación ordinaria, concurso público para a subministración de equipamento
  sanitario con destino a este complexo hospitalario. (Expediente 33/1998-Plan
  de Necesidades).
range: Resolución
url: 'https://www.xunta.gal/dog/Publicados/1998/19980909/Anuncio334A_gl.html'
---
<p>A Dirección Xerencia do Complexo Hospitalario Arquitecto Marcide-Profesor Novoa Santos, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais, do 21 de abril de 1998 (DOG nº 88, do 11 de maio), sobre delegación de competencias en órganos centrais e periféricos do Sergas, convoca o seguinte concurso público:</p>
<p>1. Entidade adxudicadora: Servicio Galego de Saúde, Complexo Hospitalario Arquitecto Marcide-Profesor Novoa Santos.</p>
<p>a) Dependencia que tramita o expediente: Servicio de Subministracións, Unidade de Contratación.</p>
<p>b) Número de expediente: C.P. 33/1998.</p>
<p>2. Obxecto da contratación.</p>
<p>a) Descrición do obxecto: subministración de equipamento sanitario.</p>
<p>b) División en lotes: as empresas licitantes poderán presentar oferta á totalidade da subministración ou a un ou máis lotes por separado.</p>
<p>Lote 1: sistema integral de anestesia.</p>
<p>Lote 2: electrobisturí</p>
<p>Lote 3: respirador volumétrico.</p>
<p>Lote 4: centrífuga.</p>
<p>Lote 5: aparello de isquemia.</p>
<p>Lote 6: microscopio.</p>
<p>Lote 7: láser CO.</p>
<p>Lote 8: endoscopio nasal ríxido 2,5 mm.</p>
<p>Lote 9: endoscopio nasal ríxido 4 mm.</p>
<p>Lote 10: endoscopio nasal ríxido 4 mm.</p>
<p>Lote 11: fibroscopio ríxido p/larinxe e naso larinxe.</p>
<p>Lote 12: micro-desbridador.</p>
<p>Lote 13: lámpada cirúrxica.</p>
<p>Lote 14: epiduroscopio.</p>
<p>Lote 15: ecógrafo.</p>
<p>Lote 16: espirómetro.</p>
<p>Lote 17: unidade de fototerapia directa (ou de contacto).</p>
<p>Lote 18: osímetros.</p>
<p>c) Lugar de entrega: ve-lo punto 1, dependencias do almacén xeral, sito no edificio anexo de administración, estrada de San Pedro, s/n, en Ferrol.</p>
<p>d) Prazo de entrega: ve-la folla de especificacións do prego de cláusulas administrativas particulares.</p>
<p>3. Tramitación, procedemento e modalidade de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Modalidade: concurso.</p>
<p>4. Orzamento base de licitación.</p>
<p>34.589.000 pesetas.</p>
<p>5. Garantías.</p>
<p>Provisional: 2% do orzamento de licitación ou de cada lote ó que se concorre. (Ve-la folla de especificacións do prego-tipo).</p>
<p>6. Obtención de documentación e información.</p>
<p>O prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame no Servicio de Subministracións do Complexo Hospitalario Arquitecto Marcide-Profesor Novoa Santos, estrada de San Pedro, s/n, 15405 Ferrol (A Coruña). Teléfono 981 33 40 27. Fax 981 33 40 84.</p>
<p>7. Requisitos específicos do contratista.</p>
<p>As solvencias económica, financeira, e técnica acreditaranse por algún de entre os documentos sinalados nos anexos I e II do prego de cláusulas administrativas particulares.</p>
<p>8. Presentación das ofertas ou das solicitudes de participación.</p>
<p>a) Prazo límite de presentación: antes das 14 horas do vixésimo sexto día natural a partir do seguinte ó da publicación desta resolución no DOG.</p>
<p>b) Documentación que hai que presentar: a especificada no apartado 8 do prego de cláusulas administrativas particulares.</p>
<p>c) Lugar de presentación: ve-lo punto 1, rexistro xeral.</p>
<p>d) Prazo durante o cal o licitador estará obrigado a mante-la súa oferta: 3 meses desde a data de apertura de proposicións.</p>
<p>e) Admisión de variantes: non se admitirá a presentación de variantes.</p>
<p>9. Apertura das proposicións.</p>
<p>Será realizada en acto público pola mesa de contratación, na sala de xuntas do citado complexo hospitalario, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura terá lugar o día hábil seguinte.</p>
<p>10. Outras informacións.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax ou telegrama no mesmo día, de conformidade co artigo 100 do Regulamento xeral de contratación do Estado. Sen a concorrencia de ámbolos dous requisitos, non será admitida a proposición se é recibida polo órgano de contratación con posterioridade á data de terminación do prazo sinalado neste anuncio. Transcorridos, con todo, dez días naturais seguintes á indicada data sen ter recibido a mencionada proposición, ésta non será admitida en ningún caso.</p>
<p>Os criterios que se seguirán para a adxudicación do contrato son os que se establecen no apartado 6 da folla de especificacións do prego de cláusulas administrativas particulares.</p>
<p>11. Gastos de anuncios: o importe do anuncio da presente resolución na prensa e nos boletíns oficiais será por conta do adxudicatario ou adxudicatarios.</p>
<p>Ferrol, 17 de agosto de 1998.</p>
<p>Pedro Molina Coll</p>
<p>Director xerente do Complexo Hospitalario</p>
<p>Arquitecto Marcide-Profesor Novoa Santos</p>
<p>de Ferrol</p>
<p>8225</p>

