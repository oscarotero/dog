---
date: '1998-09-09'
id: '3306'
page: 10
number: 175
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (243/1995).
range: Edicto
url: 'https://www.xunta.gal/dog/Publicados/1998/19980909/Anuncio3306_gl.html'
---
<p>Eu, Rosa Collazo Lugo, maxistrada do Xulgado de Primeira Instancia e Instrucción número catro dos de Santiago de Compostela e o seu partido xudicial,</p>
<p>Fago saber: que no xuízo verbal, número 243/1995, promovido por Rosa María Pérez Regueira, co DNI/CIF domiciliado en Canteira de Arriba nº 13 - 2º C (San Lázaro - Santiago de Compostela), representada pola procuradora dos tribunais María Soledad Sánchez Silva, contra José Antonio Borona Consuelo e Cía Victoria Meridional, se dictou a seguinte sentencia, co encabezamento e parte dispositiva do teor literal seguinte:</p>
<p>«Sentencia: en Santiago de Compostela o vintetrés de novembro de mil novecentos noventa e seis.</p>
<p>Vistos por Rosa Collazo Lugo, maxistrada do Xulgado de Primeira Instancia e Instrucción número catro dos do partido, os presentes autos de xuízo verbal civil número 243/1995, sobre danos con ocasión da circulación, nos que foi parte demandante Rosa María Pérez Regueira, maior de idade, baixo a representación procesual da procuradora Sánchez Silva, e coa defensa letrada de Ramón García Seara; aparecendo como parte demandada José Antonio Borona Consuelo, maior de idade, en situación procesual de rebeldía; demandada igualmente a entidade aseguradora Victoria Meridional, baixo a representación procesual do procurador García-Piccoli Atanes, e a defensa letrada de Francisco Vispo Peiteado (seguen antecedentes de feito e fundamentos de dereito).</p>
<p>Decido: que estimando a demanda presentada por Rosa María Pérez Regueira, debo condenar e condeno, conxunta e solidariamente a José Antonio Borona Consuelo, e a entidade aseguradora Victoria Meridional a que indemnicen á parte demandante na cantidade de 45.874 pesetas. A dita cantidade devengará un xuro do 20% desde a data de producirse o sinistro, por conta da entidade aseguradora condenada, con expresa imposición de custas ós demandados conxunta e solidariamente. Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a José Antonio Borona Consuelo, demandado rebelde, expido, asino e selo o presente edicto en Santiago de Compostela o vintenove de xullo de mil novecentos noventa e oito.</p>
<p>A maxistrada</p>
<p>Rubricado</p>
<p>7441</p>

