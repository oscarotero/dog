---
date: '1998-10-28'
id: 643E
page: 11
number: 209
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 291/1998, do 8 de outubro, polo que se acepta a cesión a título
  gratuíto á Comunidade Autónoma de Galicia dun terreo de 14.000 m, situado no
  lugar das Casillas, termo municipal de Ordes (A Coruña), para a construcción
  dun centro de educación secundaria.
range: Decreto
url: 'https://www.xunta.gal/dog/Publicados/1998/19981028/Anuncio643E_gl.html'
---
<p>O Pleno da Corporación municipal de Ordes, reunido en sesión celebrada o 29 de xaneiro de 1998, acordou a cesión á Comunidade Autónoma de Galicia dun terreo dunha superficie de 14.000 m, situado no lugar das Casillas, termo municipal de Ordes (A Coruña), para a construcción dun centro de ESO.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco, aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta do conselleiro de Economía e Facenda, feita nos termos nos que o Concello de Ordes acordou a cesión e logo de deliberación do Consello da Xunta de Galicia na súa reunión do día oito de outubro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo de 14.000 m, situado no lugar das Casillas, termo municipal de Ordes (A Coruña) e que linda: norte, resto do predio matriz de titularidade municipal e futura vía de acceso desde a estrada da Fraga da Galiña; sur, parcelas catastrais 212 e 218 do polígono 62 do catastro de rústica da parroquia de Ordes; leste, parcela que se segrega para cesión á Xunta de Galicia con destino a Centro de Exposición Permanente de Recursos da Comarca; e oeste, parcela catastral número 145.</p>
<p>O inmoble descrito atópase inscrito por título de segregación no Rexistro da Propiedade de Ordes no tomo 641, folio 221 do libro 156, predio número 18.296, inscrición 1ª, a favor do Concello de Ordes.</p>
<p>Artigo 2º</p>
<p>O inmoble cedido destinarase á construcción dun centro público de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, oito de outubro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>9639</p>

