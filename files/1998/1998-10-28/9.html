---
date: '1998-10-28'
id: 644A
page: 11
number: 209
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 11 de agosto de 1998, da Delegación Provincial de Lugo, pola que
  se dispón a inscrición no rexistro e publicación, no Diario Oficial de
  Galicia, do convenio colectivo de ámbito provincial para a empresa Plásticos
  Ferro, S.L.
range: Resolución
url: 'https://www.xunta.gal/dog/Publicados/1998/19981028/Anuncio644A_gl.html'
---
<p>Visto o texto do convenio colectivo para a empresa Plásticos Ferro, S.L. (código 2700572), da provincia de Lugo, asinado o día 30 de xuño de 1998 pola representación da citada empresa e a dos seus traballadores, e de conformidade co disposto no artigo 90 apartados 2º e 3º do Real decreto lexislativo 1/1995, do 24 e marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado convenio á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 11 de agosto de 1998.</p>
<p>(Dto. 13/1994, do 20 de xaneiro)</p>
<p>Rafael Díaz Iglesias</p>
<p>Secretario provincial de Lugo</p>
<p>Convenio colectivo da empresa</p>
<p>Plásticos Ferro, S.L.</p>
<p>Artigo 1º.-Ámbito de aplicación.</p>
<p>O presente convenio colectivo abranguerá tódolos traballadores do centro de traballo de Muras (Lugo) da empresa Plásticos Ferro, S.L., dedicada á fabricación de canos e accesorios para a conducción de fluídos, para a regulación das relacións laborais co persoal ó seu servicio, e estenderase, así mesmo, a calquera outro centro de traballo que, relacionado coa actividade principal da empresa, puidese ter esta na provincia de Lugo.</p>
<p>Este convenio colectivo de traballo substitúe o anterior, publicado no BOP de Lugo co nº 17 do 22 de xaneiro de 1997.</p>
<p>Artigo 2º.-Lexislación suplementaria.</p>
<p>No non previsto no presente convenio, aplicarase o disposto no Estatuto dos traballadores, Lei orgánica de liberdade sindical e demais disposicións legais vixentes.</p>
<p>As condicións de traballo que nel se estipulan teñen o carácter de mínimas e na súa virtude serán nulos os pactos e cláusulas que, individual ou colectivamente, impliquen condicións menos favorables para os traballadores.</p>
<p>Artigo 3º.-Ámbito temporal.</p>
<p>O presente convenio entrará en vigor o día seguinte ó da súa publicación no BOP, mais os efectos económicos serán retroactivos ata o primeiro de xaneiro de 1998. A duración deste será dun ano, desde o primeiro de xaneiro de 1998 ata o 31 de decembro de 1998.</p>
<p>O convenio deberá ser denunciado por unha ou ámbalas dúas partes cun mes de anticipación ó final da súa vixencia. No caso de non ser denunciado, o convenio prorrogarase por máis un ano automaticamente, excepto na súa parte económica, que se incrementaría con dous puntos por riba do IPC do ano 1998.</p>
<p>A denuncia do convenio non significará ningunha modificación no seu articulado, que se continuará aplicando ata a negociación do novo convenio.</p>
<p>Artigo 4º.-Vinculación á totalidade.</p>
<p>As condicións aquí pactadas forman un todo orgánico e indivisible e, para efectos da súa aplicación práctica, serán aplicadas globalmente.</p>
<p>Artigo 5º.-Ámbito persoal.</p>
<p>Este convenio abranguerá totalidade dos traballadores, así como o persoal que ingrese na empresa</p>
<p>durante a vixencia do convenio, que estean comprendidos no citado artigo 1º deste convenio.</p>
<p>Artigo 6º.-Garantías persoais.</p>
<p>Respectaranse a título individual as condicións de traballo que fosen superiores ás establecidas no presente convenio, consideradas no seu conxunto e a título individual.</p>
<p>Artigo 7º.-Organización do traballo.</p>
<p>A organización do traballo, segundo a lexislación vixente, é facultade e responsabilidade da dirección da empresa.</p>
<p>A organización do traballo ten por obxecto alcanzar na empresa un nivel de productividade adecuado, baseado na utilización óptima dos recursos humanos e materiais. Isto é posible cunha actitude activa e responsable das partes integrantes, dirección, traballadores e comité de empresa.</p>
<p>Sen mingua da facultade aludida no parágrafo 1º deste artigo, os representantes dos traballadores terán funcións de orientación, proposta, emisión de informes etc., no relacionado coa organización e racionalización do traballo, de conformidade coa lexislación vixente, e especialmente de acordo co regulamentado no artigo 64 do Estatuto dos traballadores.</p>
<p>Artigo 8º.-Roupa de traballo.</p>
<p>Entregaranselle ó persoal dúas pezas de roupa de traballo, fundas, batas ou chaquetas curtas, dependendo do posto de traballo, por ano. A conservación e limpeza das ditas pezas será por conta do traballador, que as deberá manter en bo estado de conservación e limpeza, ou da empresa naqueles casos que determine o Gabinete de Seguridade e Hixiene no Traballo.</p>
<p>O persoal de almacén e mantemento recibirá tres fundas por ano.</p>
<p>Entregaránselle once pares de luvas como mínimo a cada operario de producción ou almacén por ano.</p>
<p>O uso da roupa de traballo será obrigatorio dentro da xornada laboral.</p>
<p>Os traballadores que realicen traballos no exterior serán dotados de roupa de auga.</p>
<p>Facilitaráselles ós traballadores de producción, almacén e mantemento, un par de botas de seguridade por ano.</p>
<p>Artigo 9º.-Xornada laboral.</p>
<p>A xornada laboral establécese en 40 horas semanais. Non excederá de 1.800 horas en cómputo anual.</p>
<p>A xornada será partida ou a quendas.</p>
<p>A xornada partida realizarase de luns a venres, a razón de 8 horas diarias.</p>
<p>A xornada a quendas realizarase segundo o calendario adxunto, con xornada de 8 horas.</p>
<p>Artigo 10º.-Vacacións.</p>
<p>As vacacións serán de trinta días naturais. Desfrutaranse segundo o calendario que será elaborado entre a dirección e o comité de empresa.</p>
<p>O persoal da empresa poderá solicitar tres días ó ano a conta das vacacións. Estes días concederanse de acordo coas normas e/ou regulamentos que se establecerán entre a empresa e o comité de empresa.</p>
<p>Artigo 11º.-Réxime económico.</p>
<p>O réxime económico retributivo salarial para todo o persoal de Plásticos Ferro, S.L., afectado por este convenio, será o establecido para cada categoría nas táboas salariais como anexo.</p>
<p>O incremento salarial correspondente ó ano 1998 é do 2,5%.</p>
<p>Artigo 12º.-Clasificación do persoal.</p>
<p>1. Xefe de división.</p>
<p>2. Xefe de área.</p>
<p>3. Xefe de quenda. Encargado.</p>
<p>4. Oficial de 1ª administrativo, xefe de grupo.</p>
<p>5. Oficial de 1ª de oficio.</p>
<p>6. Vendedor.</p>
<p>7. Auxiliar de laboratorio.</p>
<p>8. Oficial de 2ª de oficio.</p>
<p>9. Oficial de 2ª administrativo.</p>
<p>10. Auxiliar administrativo. Subalterno.</p>
<p>11. Axudante.</p>
<p>12. Peón.</p>
<p>13. Aprendiz.</p>
<p>Artigo 13º.-Antigüidade.</p>
<p>A gratificación de antigüidade aplicarase segundo a táboa que se xunta como anexo.</p>
<p>A antigüidade aplicarase desde o día de ingreso na empresa.</p>
<p>A antigüidade terá efecto desde o día de cumprimento da condición de antigüidade.</p>
<p>Os complementos de antigüidade que o día do asinamento deste convenio sexan superiores ós que correspondan segundo a táboa anexa, quedarán bloqueados ata seren superados pola táboa de complemento de antigüidade en vigor.</p>
<p>Artigo 14º.-Gratificacións.</p>
<p>1. Establécese unha gratificación extrasalarial que se detalla na táboa anexa.</p>
<p>2. Gratificación de quendas. Terá unha contía do 10% sobre o salario base diario, contabilizando tódolos días do mes.</p>
<p>3. Gratificación de nocturnidade. Terá unha contía do 25% do salario base diario nos días traballados na quenda de noite.</p>
<p>4. Gratificación de convenio. Terá a contía que se detalla na táboa anexa.</p>
<p>Transvasarase ó salario base unha cantidade correspondente ó 10% da gratificación extrasalarial percibido o 31 de decembro de 1997, para efectos de realiza-las táboas salariais de 1998.</p>
<p>A gratificación extrasalarial establécese como compensación ó transporte e distancia e, precisamente polo seu carácter compensatorio, non será cotizable á Seguridade Social.</p>
<p>As restantes gratificacións serán cotizables á Seguridade Social.</p>
<p>Artigo 15º.-Horas extraordinarias.</p>
<p>Retribuiranse conforme o establecido no Estatuto dos traballadores.</p>
<p>É vontade das partes procurar, na medida do posible, a reducción das horas extraordinarias.</p>
<p>Artigo 16º.-Gratificacións extraordinarias.</p>
<p>Establécense dúas pagas extraordinarias que se percibirán nos meses de xullo e decembro, antes do día 22 do mes respectivo, a razón de 30 días de salario base máis antigüidade.</p>
<p>Artigo 17º.-Paga de convenio.</p>
<p>Establécese unha paga de convenio que será rateada en doce mensualidades, na contía que se establece na táboa salarial adxunta.</p>
<p>Artigo 18º.-Póliza de seguros.</p>
<p>A empresa establecerá unha póliza de seguros que cubra os riscos de morte ou invalidez total e absoluta, motivadas por accidente, sexa ou non laboral, nas contías de dous millóns e dous millóns cincocentas mil pesetas, respectivamente.</p>
<p>En caso de accidente que ocasione invalidez total e absoluta, a póliza cubrirá o pagamento de, ademais da cantidade anterior, outra cantidade por contía de dous millóns cincocentas vinte mil pesetas.</p>
<p>Esta cobertura terá efecto 30 días despois da sinatura do convenio, e terá validez durante o tempo de permanencia do traballador na empresa.</p>
<p>Artigo 19º.-Premio por xubilación.</p>
<p>Establécense uns premios por xubilación nas seguintes contías, sempre que esta sexa efectiva dentro do primeiro mes do cumprimento de idade:</p>
<p>Por xubilación voluntaria ós 64 anos: 400.000 pesetas.</p>
<p>Por xubilación voluntaria ós 63 anos: 600.000 pesetas.</p>
<p>Por xubilación voluntaria ós 62 anos: 800.000 pesetas.</p>
<p>Por xubilación voluntaria ós 61 anos: 1.000.000 de pesetas.</p>
<p>Por xubilación voluntaria ós 60 anos: 1.200.000 pesetas.</p>
<p>Artigo 20º.-Permisos e licencias.</p>
<p>Aplicarase o disposto no Estatuto dos traballadores.</p>
<p>Artigo 21º.-Seguridade e hixiene.</p>
<p>Observarase o disposto no Estatuto dos traballadores, Lei de prevención de riscos laborais e demais normas complementarias.</p>
<p>Artigo 22º.-Traballos de categoría superior.</p>
<p>Cando un traballador realice traballos propios de categoría superior á que teña atribuída, por substitucións ou dunha forma continuada, percibirá, durante o tempo que realice tales traballos, a remuneración total correspondente á categoría a que circunstancialmente quedase adscrito.</p>
<p>Artigo 23º.-Cláusula de revisión.</p>
<p>No suposto de que o IPC o 31 de decembro de 1998 supere o 2,5% farase unha revisión automática nas táboas de salarios pola porcentaxe que exceda do dito 2,5%, para o efecto de tomalo como base para os cálculos salariais de 1999.</p>
<p>Artigo 24º.-Dereitos sindicais.</p>
<p>Aplicarase o disposto no Estatuto dos traballadores, Lei orgánica de liberdade sindical, e demais normativa vixente.</p>
<p>Artigo 25º.-Incapacidade temporal.</p>
<p>A empresa, en caso de incapacidade temporal derivada tanto de accidente como de enfermidade que esixa hospitalización, completará o salario ata o 100% dos conceptos salariais.</p>
<p>Artigo 26º.-Prevención de alcoholemias.</p>
<p>Como prevención de accidentes laborais, e de acordo coa ordenanza laboral vixente, prohíbese introducir e consumir bebidas alcohólicas ou outras substancias non autorizadas no centro de traballo, así como presentarse ó traballo ou permanecer nel en estado de embriaguez ou de calquera outro xénero de intoxicación.</p>
<p>Artigo 27º.-Comité mixto paritario.</p>
<p>Para a interpretación deste convenio créase unha comisión paritaria composta por dous membros do comité de empresa e dous representantes da empresa.</p>
<p>Artigo 28º.-Contratos de traballo.</p>
<p>Os contratos de traballo observarán a lexislación vixente.</p>
<p>Por circunstancias do mercado, acumulación de tarefas ou excesos de pedidos que así o esixan, poderanse facer contratos con atención ó carácter excepcional da actividade ata un máximo de 9 meses, de acordo co artigo 15, alíneas A e B, e artigo 48 da Lei 11/1994, do 19 de maio.</p>
<p>Artigo 29º.-Axuda escolar.</p>
<p>Crearase unha axuda para os nenos en idade escolar.</p>
<p>Os representantes da empresa manifestan expresamente a súa vontade de tratar de manter no transcruso do ano 1998 o número de postos de traballo actualmente existentes.</p>
<p>Táboas salariais 1997Traspaso</p>
<table><tbody><tr><td></td></tr>
<tr><td></td></tr>
<tr><td>Grupo</td><td>Salario 97</td><td>Gratificación
extra 97</td><td>Gratificación
extra</td><td>Sal.97+Gratif.</td><td>Gratificación
extras</td></tr>
<tr><td></td></tr>
</tbody></table>
<table><tbody><tr><td>1 mes</td><td>158.588</td><td>42.528</td><td>29.252</td><td>187.840</td><td>13.276</td></tr>
<tr><td></td></tr>
<tr><td>2 mes</td><td>130.668</td><td>41.614</td><td>28.338</td><td>159.006</td><td>13.276</td></tr>
<tr><td></td></tr>
<tr><td>3 mes</td><td>112.472</td><td>27.894</td><td>14.618</td><td>127.090</td><td>13.276</td></tr>
<tr><td></td></tr>
<tr><td>4 mes</td><td>102.194</td><td>18.747</td><td>5.471</td><td>107.665</td><td>13.276</td></tr>
<tr><td></td></tr>
<tr><td>5 día</td><td>3.363</td><td>618</td><td>182</td><td>3.545</td><td>436</td></tr>
<tr><td></td></tr>
<tr><td>6 mes</td><td>96.346</td><td>9.878</td><td>988</td><td>97.334</td><td>8.890</td></tr>
<tr><td></td></tr>
<tr><td>7 mes</td><td>96.346</td><td>9.878</td><td>988</td><td>97.334</td><td>8.890</td></tr>
<tr><td></td></tr>
<tr><td>8 día</td><td>3.168</td><td>325</td><td>33</td><td>3.201</td><td>292</td></tr>
<tr><td></td></tr>
<tr><td>9 mes</td><td>96.346</td><td>9.878</td><td>988</td><td>97.334</td><td>8.890</td></tr>
<tr><td></td></tr>
<tr><td>10 mes</td><td>92.714</td><td>7.317</td><td>732</td><td>93.446</td><td>6.585</td></tr>
<tr><td></td></tr>
<tr><td>11 día</td><td>3.049</td><td>240</td><td>24</td><td>3.073</td><td>216</td></tr>
<tr><td></td></tr>
<tr><td>12 día</td><td>2.953</td><td>91</td><td>9</td><td>2.962</td><td>82</td></tr>
<tr><td></td></tr>
<tr><td>13 día</td><td>1.640</td><td></td><td></td><td></td><td></td></tr>
<tr><td></td></tr></tbody></table>
<p>Táboas salariais 1998Incremento 2,5</p>
<table><tbody><tr><td></td></tr>
<tr><td></td></tr>
<tr><td>Grupo</td><td>Salario</td><td>Gratificación
convenio</td><td>Gratificación
extras</td><td>Total anual</td></tr>
<tr><td></td></tr>
</tbody></table>
<table><tbody><tr><td>1 mes</td><td>192.536</td><td>7.001</td><td>13.608</td><td>3.135.348</td></tr>
<tr><td></td></tr>
<tr><td>2 mes</td><td>162.981</td><td>7.001</td><td>13.608</td><td>2.692.023</td></tr>
<tr><td></td></tr>
<tr><td>3 mes</td><td>130.267</td><td>7.001</td><td>13.608</td><td>2.201.313</td></tr>
<tr><td></td></tr>
<tr><td>4 mes</td><td>110.357</td><td>7.001</td><td>13.608</td><td>1.902.663</td></tr>
<tr><td></td></tr>
<tr><td>5 día</td><td>3.634</td><td>232</td><td>447</td><td>1.901.305</td></tr>
<tr><td></td></tr>
<tr><td>6 mes</td><td>99.767</td><td>7.001</td><td>9.112</td><td>1.689.861</td></tr>
<tr><td></td></tr>
<tr><td>7 mes</td><td>99.767</td><td>7.001</td><td>9.112</td><td>1.689.861</td></tr>
<tr><td></td></tr>
<tr><td>8 día</td><td>3.281</td><td>232</td><td>299</td><td>1.686.670</td></tr>
<tr><td></td></tr>
<tr><td>9 mes</td><td>99.767</td><td>7.001</td><td>9.112</td><td>1.689.861</td></tr>
<tr><td></td></tr>
<tr><td>10 mes</td><td>95.782</td><td>7.001</td><td>6.750</td><td>1.601.742</td></tr>
<tr><td></td></tr>
<tr><td>11 día</td><td>3.150</td><td>232</td><td>221</td><td>1.585.595</td></tr>
<tr><td></td></tr>
<tr><td>12 día</td><td>3.036</td><td>232</td><td>84</td><td>1.496.720</td></tr>
<tr><td></td></tr>
<tr><td>13 día</td><td>1.681</td><td></td><td></td><td>764.855</td></tr>
<tr><td></td></tr></tbody></table>
<p>Táboa antigüidade ano 1998</p>
<table><tbody><tr><td></td></tr>
<tr><td></td></tr>
<tr><td>Grupo</td><td>1 trienio</td><td>2 trienio</td><td>1 quinquenio</td><td>2 quinquenio</td><td>Seguintes</td></tr>
<tr><td></td></tr>
</tbody></table>
<table><tbody><tr><td>1</td><td>7.369</td><td>14.738</td><td>25.055</td><td>35.372</td><td>44.215</td></tr>
<tr><td></td></tr>
<tr><td>2</td><td>5.990</td><td>11.980</td><td>20.366</td><td>28.751</td><td>35.940</td></tr>
<tr><td></td></tr>
<tr><td>3</td><td>5.254</td><td>10.509</td><td>17.866</td><td>25.221</td><td>31.527</td></tr>
<tr><td></td></tr>
<tr><td>4</td><td>4.856</td><td>9.713</td><td>16.512</td><td>23.312</td><td>29.139</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Grupo</td><td>1 trienio</td><td>2 trienio</td><td>1 quinquenio</td><td>2 quinquenio</td><td>Seguintes</td></tr>
<tr><td></td></tr>
</tbody></table>
<table><tbody><tr><td>5</td><td>4.795</td><td>9.589</td><td>16.302</td><td>23.013</td><td>28.767</td></tr>
<tr><td></td></tr>
<tr><td>6</td><td>4.676</td><td>9.351</td><td>15.897</td><td>22.443</td><td>28.054</td></tr>
<tr><td></td></tr>
<tr><td>7</td><td>7.676</td><td>9.351</td><td>15.897</td><td>22.443</td><td>28.054</td></tr>
<tr><td></td></tr>
<tr><td>8</td><td>4.611</td><td>9.223</td><td>15.679</td><td>22.136</td><td>27.670</td></tr>
<tr><td></td></tr>
<tr><td>9</td><td>4.676</td><td>9.351</td><td>15.897</td><td>22.443</td><td>28.054</td></tr>
<tr><td></td></tr>
<tr><td>10</td><td>4.526</td><td>9.053</td><td>15.390</td><td>21.728</td><td>27.159</td></tr>
<tr><td></td></tr>
<tr><td>11</td><td>4.467</td><td>8.933</td><td>15.186</td><td>21.440</td><td>26.800</td></tr>
<tr><td></td></tr>
<tr><td>12</td><td>4.378</td><td>8.756</td><td>14.884</td><td>21.014</td><td>26.267</td></tr>
<tr><td></td></tr></tbody></table>
<p>9320</p>

