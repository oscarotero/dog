---
date: '1998-12-22'
id: 7B9A
page: 13
number: 246
agency: CONCELLO DE CARBALLO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19981222/Anuncio7B9A_gl.html'
---
<p>O Concello Pleno, en sesión celebrada o día 27 de novembro de 1998, aprobou o prego de condicións económico-administrativas para a contratación por concurso, procedemento aberto e trámite de urxencia, para as obras de dotación de vestiarios e outros servicios ó circuíto de auto-cross de Carballo 1ª fase, o cal se expón ó público polo prazo de oito días contados a partir do seguinte ó da inserción deste anuncio no BOP, para que poidan presentarse reclamacións.</p>
<p>Simultaneamente anúnciase concurso público, aínda que a licitación se aprazará, canto resulte necesario, no suposto de que se formulen reclamacións contra o prego de condicións.</p>
<p>Tipo de licitación: 5.467.074 pesetas, realizándose a mellora mediante baixa respecto a este tipo.</p>
<p>Prazo de execución: 3 meses.</p>
<p>Fianza provisional: 109.342 pesetas.</p>
<p>Fianza definitiva: 4% do orzamento do contrato.</p>
<p>Apertura de plicas: a apertura de plicas terá lugar na Casa do Concello ás 12 horas do terceiro día seguinte hábil a aquel en que remate o prazo de presentación de propostas, salvo se é sábado, caso en que se trasladará ó luns seguinte.</p>
<p>Proposicións:</p>
<p>Lugar e prazo de presentación: presentarase no rexistro xeral da corporación en horario de 9 a 14 horas, dentro do prazo dos trece días naturais contados desde o día seguinte á última publicación do presente anuncio no DOG, BOP ou prensa.</p>
<p>Documentación:</p>
<p>Presentarase en tres sobres pechados:</p>
<p>Sobre A: subtitulado «Oferta económica».</p>
<p>Sobre B: subtitulado «Personalidade xurídica e xustificantes».</p>
<p>Sobre C: subtitulado «Referencias técnicas».</p>
<p>e axustados ó modelo que figura no prego de condicións que se encontra exposto ó público nas oficinas xerais do concello.</p>
<p>Tódolos anuncios serán por conta do adxudicatario.</p>
<p>Carballo, 2 de decembro de 1998.</p>
<p>Manuel Varela Rey</p>
<p>Alcalde</p>
<p>11567</p>

