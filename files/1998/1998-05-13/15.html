---
date: '1998-05-13'
id: 10A76
page: 5184
number: 90
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 7 de maio de 1998 pola que se convoca un seminario sobre
  política rexional nun Estado democrático.
range: Resolución
url: 'https://www.xunta.gal/dog/Publicados/1998/19980513/Anuncio10A76_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creacion da escola, e pola Lei 10/1989, do 10 de xullo, de modificacion da anterior, convócase, en colaboración coa Escola Moscovita de Estudios Políticos, co Ministerio de Asuntos Exteriores e coa Axencia Española de Cooperación Internacional e Unión Europea, un seminario sobre política rexional nun estado democrático, que deberá desenvolverse conforme as seguintes bases:</p>
<p>1. Obxectivos.</p>
<p>Apoia-la formación e o desenvolvemento dunha política rexional dándolle a coñecer ós asistentes a realidade interadministrativa entre o Estado español e as súas comunidades autónomas, así como a visión das experiencias rusas acumuladas neste campo.</p>
<p>2. Contido.</p>
<p>Trataranse, entre outros, estes temas:</p>
<p>-Os sistemas do poder estatal e as federacións no ámbito administrativo: delimitacións competenciais.</p>
<p>-Unitario e federalismo: experiencias e a Constitución española.</p>
<p>-O papel desempeñado polas comunidades autónomas na política española.</p>
<p>-O punto de partida das autonomías e a súa extrapolación ó actual federalismo ruso.</p>
<p>-As relacións entre a federación e os seus suxeitos: o problema orzamentario.</p>
<p>-Vantaxes e desvantaxes do sistema autonómico e o federalismo.</p>
<p>-As relacións entre a federación e os entes municipais.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: o seminario convocado terá lugar no salón de actos da Escola Galega de Administración Pública (polígono das Fontiñas, rúa de Madrid, 2-4, en Santiago de Compostela), os días 10, 11 e 12 de xuño.</p>
<p>5. Inscrición.</p>
<p>-Prazo: remata o venres, día 5 de xuño de 1998.</p>
<p>-Tramitacón de solicitudes: as solicitudes irán dirixidas ó director da Escola Galega de Administración Pública (polígono das Fontiñas, rúa de Madrid, 2-4, 15707, Santiago de Compostela),</p>
<p>segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: (981) 54 63 37.</p>
<p>-Número de prazas: limitado á capacidade do local.</p>
<p>-Inscrición forá de prazo: só se admitirán, de quedaren prazas baleiras, coa condicións de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, a partir do día 5 de xuño, por teléfono das 10 ás 14.30 horas, ós seguintes números: (981) 54 62 39 ou (981) 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento do seminario, así como a de cancelalo se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate deste seminario, a aqueles asistentes que concorresen asiduamente a este, cando a súa inasistencia non sexa igual ou superior ó 15% das horas lectivas programadas e, expresarase neste documento, a natureza da actividade e as datas da súa realización.</p>
<p>Santiago de Compostela, 7 de maio de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>3452</p>

