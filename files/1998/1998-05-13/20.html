---
date: '1998-05-13'
id: 10A92
page: 5193
number: 90
agency: XULGADO DE PRIMEIRA INSTANCIA E INSTRUCCIÓN NÚMERO UN DE PADRÓN
section: V. ADMINISTRACIÓN DE XUSTIZA
title: Edicto de poxa (285/1996).
range: Edicto
url: 'https://www.xunta.gal/dog/Publicados/1998/19980513/Anuncio10A92_gl.html'
---
<p>Segundo o ten acordado Miguel Ángel Narváez Bermejo, maxistrado-xuíz do Penal número tres de Vigo, en comisión de apoio no Xulgado de Primeira Instancia e Instrucción número un de Padrón, en resolución desta data, dictada nos a utos de procedemento xudicial sumario do artigo 131 da Lei hipotecaria que se segue co número 285/1996, por instancia de Banco Pastor, S.A., representado polo procurador Victorino Regueiro Muñoz, contra José Carlos Vidal Vidal e María del Carmen Vaamonde Rial, en reclamación de 8.099.936 pesetas, por un préstamo con garantía hipotecaria máis os xuros pactados e custas e gastos, sácase a poxa pública por primeira vez o predio seguinte:</p>
<p>Urbano.-Casa de planta baixa e piso alto, destinada a vivenda unifamiliar, situada no lugar da Escravitude, parroquia de Cruces, concello de Padrón. Ocupa sobre o soar unha superficie construída duns cento corenta metros cadrados e ten como anexo un terreo circundante, sen cultivar, duns mil cento trinta e sete metros cadrados de superficie, no sitio de Bouzón. O edificio sitúase no sector sueste do predio. Linda: norte e leste, monte común, muro no medio; sur, irmáns Abaña Domínguez e oeste, José García Trazar.</p>
<p>Inscrita no Rexistro da Propiedade de Padrón, tomo 535, libro 126, folio 161, predio número 17.318.</p>
<p>O remate terá lugar no Xulgado de Primeira Instancia e Instrucción número un de Padrón, situado na rúa Tetúan s/n desta cidade o vindeiro día 8 de xuño de 1998, ás 18 horas, previndo os licitadores do seguinte:</p>
<p>Primeiro.-O tipo da poxa é o do 12.856.230 ptas., fixado na escritura do préstamo non se admitirán ofertas que non cubran esa cantidade.</p>
<p>Segundo.-Para tomar parte na poxa, os licitadoes deberán consignar na conta deste xulgado número 1576.0000.18.0285.96, do Banco Bilbao Vizcaya, o 20% da devandita cantidade, requisito sen o cal non serán admitidos.</p>
<p>Terceiro.-Poderase face-lo remate en calidade de llo ceder a un terceiro.</p>
<p>Cuarto.-En tódalas poxa, desde o anuncio ata que teñan lugar, poderanse facer ofertas por escrito, en</p>
<p>prego pechado, facendo o depósito a que se fixo referencia anteriormente.</p>
<p>Quinto.-Os autos e as certificacións a que se refire a regra 4ª do artigo 131 da Lei hipotecaria estarán de manifesto na secretaría deste xulgado, e enténdese que tódolos licitadores aceptan como suficiente a titulación achegada.</p>
<p>Sexto.-As cargas e demais gravames anteriores e os preferentes, se os houber, ó crédito do demandante, continuarán subsistentes, entendéndose que o rematante os acepta e queda subrogado na responsabilidade deles, sen que se destine para a súa extinción o prezo do remate.</p>
<p>Se non houbese licitadores na primeira poxa, sinálase para a segunda o día 2-7-1998, ás 18 horas, para a cal servirá de tipo o 75% do tipo da primeira e terá lugar unha terceira poxa, se é o caso, o día 10-9-1998, ás 10 horas, sen suxeición a tipo.</p>
<p>Padrón, 1 de abril de 1998.</p>
<p>O maxistrado-xuíz</p>
<p>Rubricado</p>
<p>A secretaria</p>
<p>Rubricado</p>
<p>4230</p>

