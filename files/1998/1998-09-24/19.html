---
date: '1998-09-24'
id: 59A2
page: 10
number: 186
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 8 de setembro de 1998, da Delegacion Provincial de Ourense, pola
  que se anuncia o concurso público, polo procedemento aberto e con trámite de
  urxencia, para a contratación do servicio de cafetería do Centro de Servicios
  Sociais do Carballiño (Ourense).
range: Resolución
url: 'https://www.xunta.gal/dog/Publicados/1998/19980924/Anuncio59A2_gl.html'
---
<p>De conformidade co establecido na Orde do 21 de abril de 1998, sobre delegación de atribucións nos órganos centrais e periféricos da Consellería de Sanidade e Servicios Sociais.</p>
<p>Esta delegación provincial, en virtude do disposto na Orde do 21 de abril de 1998, sobre delegación de atribucións nos órganos centrais e periféricos da Consellería de Sanidade e Servicios Sociais, unha vez cumpridos os trámites administrativos correspondentes, resolve anunciar concurso, por procedemento aberto e trámite de urxencia, para a contratación do servicio de cafetería no seguinte centro:</p>
<p>*Centro de Servicios Sociais do Carballiño.</p>
<p>*Canon mínimo de explotación: cento oitenta mil pesetas (180.000) anuais.</p>
<p>*Prazo de execución: 1 ano prorrogable por períodos anuais.</p>
<p>*Clasificación do contratista: non se esixe.</p>
<p>*Garantía provisional: non se esixe.</p>
<p>*Forma de tramitación: urxente.</p>
<p>*1º Exposición da documentación: os pregos de cláusulas administrativas particulares e demais documentación técnica poderán ser examinados nas delegacións provinciais da Consellería de Sanidade e Servicios Sociais das 10 ás 14 hora nos días hábiles.</p>
<p>*2º Solvencia económica, financeira e técnica: os licitadores terán que acredita-la solvencia económica, financeira e técnica en calquera das formas previstas na Lei de contratos das administracións públicas.</p>
<p>*3º Lugar: a presentación de propostas farase no rexistro da Delegación Provincial de Ourense, Avda. Zamora nº 13, en sobres pechados ou por correo con xustificación da data de imposición e a comunicación o mesmo día ó órgano de contratación mediante telegrama ou telefax.</p>
<p>*4º Prazo de presentación de propostas: comezará o día seguinte ó da publicación da presente resolución no Diario Oficial de Galicia e rematará ós 13 días naturais ás 14 horas.</p>
<p>*5º Documentación que deberán presenta-los licitadores: o licitador presentará en sobre pechado e asinados por el, a solicitude para participar, así como a documentación persoal e referencias técnicas descritas no punto 8 do prego de cláusulas administrativas particulares.</p>
<p>* 6º Criterios de adxudicación: os definidos na cláusula 10 do prego de cláusulas administrativas particulares que rexe o presente concurso.</p>
<p>* 7º Apertura de propostas: será realizada pola mesa de contratación o décimo primeiro día natural seguinte ó do final do prazo de presentación de propostas na sala de xuntas da Delegación Provincial de Ourense na Avda. Zamora nº 13, ás 10 horas en acto público.</p>
<p>Se coincidise ese día en sábado ou festivo, reuniranse o primeiro día hábil seguinte.</p>
<p>8º O pagamento deste anuncio será por conta do adxudicatario/s.</p>
<p>Ourense, 8 de setembro de 1998.</p>
<p>Armando González López</p>
<p>Delegado provincial de Ourense</p>
<p>8458</p>

