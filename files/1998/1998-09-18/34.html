---
date: '1998-09-18'
id: 49A2
page: 10
number: 182
agency: CONCELLO DA GUDIÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980918/Anuncio49A2_gl.html'
---
<p>Anuncio de convocatoria coas bases, exercicios e programas para cubrir en propiedade unha praza de auxiliar de Administración xeral, correspondente á oferta de emprego público do ano 1998.</p>
<p>Unha vez aprobada polo Pleno do Concello a oferta de emprego público do ano 1998, así como a convocatoria e as bases para a provisión en propiedade por concurso-oposición libre, dunha praza de auxiliar da escala de Administración xeral, e publicada no Boletín Oficial del Estado a oferta de emprego público, procédese á publicación da convocatoria da referida praza, e das bases polas que se rexerá esta.</p>
<p>Bases, exercicios e programas.</p>
<p>1. Obxecto da convocatoria.</p>
<p>O obxecto da convocatoria é a provisión en propiedade polo procedemento de concurso-oposición dunha praza de auxiliar administrativo, vacante no cadro de persoal deste concello e de acordo coa oferta de emprego do ano actual.</p>
<p>2. A para que se convoca figura no cadro de persoal deste concello, incluída no grupo D), nivel 15, dotada no orzamento coas retribucións correspondentes segundo a lexislación vixente.</p>
<p>3. Condicións e requisitos que cumprirán os aspirantes para poder ser admitidos nas probas selectivas:</p>
<p>a) Ser español.</p>
<p>b) Ter cumpridos dezaoito anos de idade, e que non excedan daquela na que falten menos de dez anos para a xubilación forzosa por idade.</p>
<p>c) Estar en posesión do título de graduado escolar, formación profesional de primeiro grao ou equivalente.</p>
<p>d) Non padecer enfermidade ou defecto físico que impidan o desempeño das funcións que corresponden ó posto de traballo.</p>
<p>e) Non ter sido separado, mediante expediente disciplinario, do servicio do Estado, comunidades autónomas, ou das entidades locais, nin acharse inhabilitado para o exercicio de funcións públicas.</p>
<p>Tódolos requisitos e condicións deberán posuílos no momento de remata-lo prazo de presentación das instancias e gozar destes durante o período selectivo.</p>
<p>4. Os aspirantes que desexen tomar parte nas probas selectivas, deberán presenta-la instancia na que manifesten que reúnen todos e cada un dos requisitos esixidos na base terceira, e que se compromenten a prestar xuramento ou promesa na toma de posesión legalmente establecida, xuntando á instancia os méritos que desexen que lles sexan valorados, de conformidade co previsto na base 9.1.</p>
<p>5. Prazo de presentación de instancias.</p>
<p>As instancias irán dirixidas ó presidente da corporación: o prazo de presentación será de vinte días naturais contados a partir do seguinte ó da publicación do extracto da convocatoria e das bases no BOE, admitíndose calquera forma de presentación na que se acredite con exactitude a data de presentación no prazo establecido.</p>
<p>6. Publicación da convocatoria e bases.</p>
<p>Estas bases e a convocatoria do concurso-oposición, así como os correspondentes edictos posteriores que conteñan a relación de admitidos e excluídos, composición do tribunal e fixación da data e lugar de comezo das probas, publicaranse integramente no BOP e no taboleiro de anuncios do concello. Unicamente as bases e convocatoria se publicarán igualmente no Diario Oficial de Galicia. Feita a convocatoria no BOP e no DOG procederase á publicación dun extracto mediante un edicto no BOE con indicacións do BOP e DOG no que se publican as bases e a convocatoria.</p>
<p>Os edictos posteriores, relacionados neste concurso-oposición, publicaranse unicamente no BOP de Ourense e no taboleiro de anuncios do concello.</p>
<p>7. Admisión de aspirantes.</p>
<p>Rematado o prazo de admisión de instancias, a alcaldía dictará resolución no prazo dun mes, para declarar aprobada a relación de admitidos e excluídos.</p>
<p>A devandita resolución será exposta no taboleiro de anuncios e publicada no BOP, indicándose o nome, apelidos e DNI dos admitidos e excluídos: tamén se indicará, de se-lo caso, as causas de exclusión, coa concesión dun prazo de dez días para emenda-las deficiencias de conformidade co previsto no artigo 71 da Lei 30/1992, do procedemento administrativo común. Na mesma resolución da alcaldía, determinarase o lugar, a data e a hora do comezo dos exercicios e a orde de actuación dos opositores non exercicios que non puidesen facerse de maneira conxunta, así como a composición do tribunal cualificador.</p>
<p>Entra a publicación da convocatoria no BOE e o comezo das probas, terá que transcorrer un período mínimo de dous meses.</p>
<p>8. Xurado cualificador.</p>
<p>Composición: o xurado cualificador estará composto, de acordo co disposto no artigo 4 do R.D. 896/1991, do 7 de xuño, polos seguintes membros.</p>
<p>Presidente: o da corporación ou concelleiro en quen delegue.</p>
<p>Secretario: o da corporación.</p>
<p>Vocais: un representante da Comunidade Autónoma. Tres funcionarios da Administración local con titulación superior é esixida para a convocatoria, nomeados pola alcaldía.</p>
<p>Abstención e recusación. Os membros do xurado deberán absterse de formar parte del cando concorran as circunstancias previstas no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común, notificándollo á autoridade convocante. Os aspirantes poderán rexeitalos polas razóns sinaladas nas disposicións vixentes.</p>
<p>Os órganos ós que corresponda nomea-los membros do xurado, nomearán titulares e suplentes.</p>
<p>O xurado non poderá constituírse nin actuar sen a asistencia como mínimo de tres dos seus membros titulares ou suplentes, debendo de estar presentes o presidente e o secretario. A actuación do xurado axustarase estrictamente ás bases da convocatoria: nembargantes queda facultado para resolve-las dúbidas que aparezan na súa aplicación e poderá toma-los acordos que correspondan para aqueles supostos non previstos nas bases.</p>
<p>A resolucións do xurado vincularán a Administración convocante, sen prexuízo de que esta, se é o caso, poida proceder á revisión das resolucións do xurado, conforme o previsto no capítulo I, do título VII da Lei 230/1992, do 26 de novembro, de réxime xurídico das administracións públicas e do procedemento administrativo común.</p>
<p>9. Proceso selectivo.</p>
<p>A selección comporase da fase de concurso e da fase de oposición.</p>
<p>9.1. Fase de concurso: será previa á fase de oposición, non terá carácter eliminatorio nin poderá terse en conta para super-las probas da fase de oposición.</p>
<p>Valoración de méritos na fase de concurso:</p>
<p>a) Polos servicios prestados no Concello da Gudiña, que acrediten experiencia en relación coa praza convocada, a razón de 0,15 puntos por mes de servicios, ata un máximo de 4 puntos.</p>
<p>O prazo para o cómputo rematará na mesma data que finalice o prazo para a presentación de solicitudes.</p>
<p>A súa xustificación farase certificación específica dos servicios prestados.</p>
<p>b) Por estar en posesión de título/s académicos superiores ós esixidos pola convocatoria:</p>
<p>-Por estar en posesión de título de bacharelato superior ou formación profesional de 2º grao: 1 punto.</p>
<p>-Por estar en posesión de título de licenciado universitario: 3 puntos.</p>
<p>-Por acreditar especialización no nivel de licenciatura universitaria en arquivística e biblioteconomía: 2 puntos.</p>
<p>c) Por coñecemento do idioma galego:</p>
<p>-Estar en posesión do curso de iniciación: 0,25 puntos.</p>
<p>-Estar en posesión do curso de perfeccionamento: 0,50 puntos.</p>
<p>O xurado avaliará os méritos dos aspirantes e decidirá a puntuación que a cada un deles corresponde na fase de concurso, de conformidade cos méritos puntuables establecidos nestas bases.</p>
<p>As listas coas puntuacións asinadas ós aspirantes na fase de concurso farase pública no taboleiro de anuncios do concello con anterioridade á data de realización do primeiro exercicio na fase de oposición.</p>
<p>9.2. Fase de oposición: a fase de oposición contará de 3 exercicios, todos eles de carácter obrigatorio, aínda que só os dous primeiros terán carácter eliminatorio.</p>
<p>-Primeiro exercicio: de carácter práctico, comporase de dúas partes que se farán nunha mesma sesión.</p>
<p>Primeira parte: consistirá en copiar a máquina non eléctrica durante dez minutos, un texto facilitado polo tribunal a unha velocidade de 250 pulsacións por minuto. Avaliarase a velocidade, limpeza, presentación e corrección do escrito. Para a práctica desta fase, os opositores deberán presentarse con máquina de escribir non eléctrica.</p>
<p>Segunda parte: consistirá en resolver nun tempo máximo de media hora, un suposto práctico, proposto polo xurado, relacionado coa xestión informática do padrón municipal de habitantes.</p>
<p>Os opositores realizarán o devandito suposto práctico co equipo informático do concello.</p>
<p>As súas características son: modelo Pentium 150 Mh. sistema operativo MS-DOS 6.2. Programa ABSIS.</p>
<p>A orde de actuación dos opositores será establecida polo tribunal.</p>
<p>-Segundo exercicio: que realizarán os opositores que superen o primeiro exercicio, consistirá en desenvolver por escrito, nun prazo máximo de duas horas, un tema da parte xeral e outro da parte específica, que aparece no programa anexo, elixido polo opositor de entre dous de cada parte (xeral e especifica) do programa anexo elixidos polo xurado.</p>
<p>-Terceiro exercicio: rematado o prazo de celebración do 2º exercicio, e na mesma sesión, procederase á celebración do 3º exercicio, que terá carácter obrigatorio, pero non eliminatorio, e consistirá na traducción ó galego, nun prazo máximo de quince minutos e sen elementos auxiliares, dun texto en castelán proposto polo xurado.</p>
<p>10. Cualificación dos exercicios na fase de oposición.</p>
<p>Os exercicios na fase de oposición cualificaranse como segue:</p>
<p>-Primeiro exercicio: cualificarase ata un máximo de dez puntos, ponderándose en cinco puntos cada unha das partes; sendo necesario obter unha puntuación mínima de cinco puntos no total da cualificación do exercicio para superalo.</p>
<p>-Segundo exercicio: cualificarase ata un máximo de dez puntos, sendo necesario obter unha puntuación mínima de cinco puntos para supera-lo exercicio.</p>
<p>Terceiro exercicio: de carácter non eliminatorio, cualificarase con un máximo de tres puntos.</p>
<p>A puntuación obterase da media aritmética de puntos que a cada opositor lle outorguen cada un dos membros do xurado que teña voz e voto.</p>
<p>A cualificación ou puntuación final na fase de oposición obterase sumando as puntuacións parciais de cada un dos dous exercicios eliminatorios superados polo opositor. A esta suma engadirase a cualificación acadada no terceiro exercicio.</p>
<p>11. Cualificación final do concurso-oposición.</p>
<p>A cualificación acadada polos opositores non exercicios da fase de oposición, sumaráselle-la puntuación que cada un dos opositores acadou na fase de concurso, de conformidade cos méritos puntuables que se especifican na base 9.1. O resultado acadado constituirá a puntuación final do concurso-oposición, e será o aspirante que acade a maior puntuación o que se declara aprobado polo xurado.</p>
<p>12. Calendario de realización das probas.</p>
<p>O lugar, data e hora de realización dos exercicios das probas selectivas fixaranse na resolución da alcaldía na que se declare a admisión ou exclusión dos aspirantes á que se refire a base sétima.</p>
<p>Os aspirantes serán convocados de forma conxunta ó primeiro exercicio da oposición a través da publicación no BOP e no taboleiro de anuncios da resolución á que se refire a base sétima; acudirán ó chamamento único ó lugar, hora e data que estableza a resolución, provistos de DNI. A non presentación dun aspirante a calquera dos exercicios, dará lugar á exclusión automática, e perderá os dereitos para participar a partir dese momento na práctica dos exercicios.</p>
<p>Unha vez comezada as probas selectivas, os sucesivos anuncios sobre as restantes probas farao públicos o mesmo xurado nos locais onde se realizaron as probas e no taboleiro de anuncios da Casa do Concello.</p>
<p>13. Relación de aprobados e presentación de documentación.</p>
<p>Rematada a cualificación final do concurso-oposición, o xurado publicará no taboleiro de anuncios a relación de aprobados.</p>
<p>O xurado non poderá aprobar nin declarar que aprobaron as probas selectivas un número de aspirantes superior ó de prazas convocadas. Simultaneamente á súa publicación, o xurado elevará relación expresada a alcaldía e proporá o nomeamento correspondente. Ó mesmo tempo remitiralle a citada autoridade e acta da derradeira sesión.</p>
<p>O aspirante que resulte proposto, presentará ante a Administración municipal, dentro do prazo de vinte días naturais desde que se faga pública a cualificación, os documentos acreditativos das condicións necesarias para tomar parte na oposición, que se esixen na base terceira:</p>
<p>a) Fotocopia compulsada do DNI e cédula de nacemento en extracto.</p>
<p>b) Copia compulsada do título.</p>
<p>c) Certificado acreditativo de non padecer enfermidade ou defecto físico que impida o normal exercicio da función que vai desempeñar.</p>
<p>d) Declaración subscrita polo interesado, acreditativa de non estar separado, mediante expediente disciplinario, do servicio do Estado, das comunidades autónomas ou das entidades locais, nin estar inhabilitado para o exercicio das funcións públicas por sentencia firma.</p>
<p>e) Declaración susbcrita polo interesado acreditativa de non estar incurso en ningunha das causas de incapacidade, específica ou incompatibilidade conforme a Lei 53/1984, do 26 de decembro, de incompatibilidades do persoal ó servicio das administración públicas.</p>
<p>Quen dentro do prazo indicado, e salvo causas de forma maior, non presentase a documentación</p>
<p>esixida, non poderá ser nomeado, quedando anuladas tódalas actuacións, sen prexuízo da responsabilidade en que puidese incorrer.</p>
<p>14. Nomeamento e toma de posesión.</p>
<p>Rematado o proceso selectivo e presentada a documentación a que se refire a base anterior, o alcalde, de acordo coa proposta do xurado cualificador, procederá ó nomeamento do funcionario de carreira que terá que exerce-la praza convocada, séndolle notificado o nomeamento ó interesado de forma regulamentaria, tomará posesión no prazo de trinta días contados a partir do seguinte ó que lle sexa notificado o nomeamento.</p>
<p>Na acta de toma de posesión deberá facerse referencia ó cumprimento da dilixencia de prestar xuramento ou promesa de cumprir fielmente as obrigas do cargo, con lealdade a El-Rei, e gardar e facer garda-la Constitución como norma fundamental do Estado. Quen sen causa xustificada non tome posesión no prazo sinalado, caerá en situación cesante, con perda de tódolos dereitos derivados da convocatoria e nomeamento conferido.</p>
<p>15. Dereito supletorio e normas de aplicación.</p>
<p>Para todo o non previsto nestas bases, ou naquilo en que puidesen estar en contradicción coa lexislación que se cita, e salvo, sempre a facultade de interpretación do xurado, serán de aplicación a Lei 7/1985, do 2 de abril; a Lei 5/1997, do 22 de xullo de Administración local de Galicia; o Real decreto lexislativo 781/1986, do 18 de abril; a Lei 30/1984, do 2 de agosto, e o Real decreto 896/1991, do 7 de xuño, polo que se establecen as regras básicas e os programas mínimos ós que debe axustarse o procedemento de selección de funcionarios da Administración local.</p>
<p>16. Recursos.</p>
<p>Contra o acto de aprobación das presentes bases, que esgotan a vía administrativa, poderá interpoñerse recurso contencioso-administrativo, no prazo de dous meses, contados desde o seguinte o da publicación do seu extracto no BOE segundo se recolle na base sexta, diante da sala correspondente do Tribunal Superior de Xustiza de Galicia.</p>
<p>Temario.</p>
<p>a) Materias comúns:</p>
<p>Tema 1. A Constitución española de 1978. Principios xerais.</p>
<p>Tema 2. Dereitos e deberes fundamentais dos españois.</p>
<p>Tema 3. A Coroa. O poder lexislativo.</p>
<p>Tema 4. O Goberno e a Administración do Estado.</p>
<p>Tema 5. O poder xudicial.</p>
<p>Tema 6. Organización territorial do Estado. O Estatuto de autonomía.</p>
<p>Tema 7. A Administración pública no ordenamento español. Administración do Estado. Administracións autónomas. Administración local. Administración institucional e corporativa.</p>
<p>Tema 8. Principios de actuación da Administración pública: eficacia, xerarquía, descentralización, desconcentración e coordinación.</p>
<p>Tema 9. Sometemento da Administración á lei e ó dereito: fontes do dereito público.</p>
<p>Tema 10. O administrado. Colaboración e participación dos cidadáns nas funcións administrativas.</p>
<p>Tema 11. O acto administrativo. Principios xerais do procedemento administrativo.</p>
<p>Tema 12. Fases do procedemento administrativo xeral.</p>
<p>Tema 13. Formas de acción administrativa. Fomento. Policía. Servicio público.</p>
<p>Tema 14. O dominio público. O patrimonio privado da Administración.</p>
<p>Tema 15. A responsabilidade da Administración.</p>
<p>b) Materias específicas:</p>
<p>Tema 1. Réxime local español. Principios constitucionais e regulación xurídica.</p>
<p>Tema 2. A provincia no réxime local. Organización provincial. Competencias.</p>
<p>Tema 3. O municipio. O termo municipal. A poboación. O empadroamento.</p>
<p>Tema 4. Organización municipal. Competencias.</p>
<p>Tema 5. Outras entidades locais. Mancomunidades, agrupacións, entidades locais menores.</p>
<p>Tema 6. Ordenanzas e regulamentos das entidades locais. Clases. Procedemento de elaboración e aprobación.</p>
<p>Tema 7. Relacións entre entes territoriais. Autonomía municipal e tutela.</p>
<p>Tema 8. A función pública local e a súa organización.</p>
<p>Tema 9. Dereitos e deberes dos funcionarios públicos locais. Dereito de sindicación. Seguridade Social.</p>
<p>Tema 10. Os bens das entidades locais.</p>
<p>Tema 11. Os contratos administrativos na esfera local. A selección de contratistas.</p>
<p>Tema 12. Intervención administrativa local na actividade privada. Procedemento de concesión de licencias.</p>
<p>Tema 13. Procedemento administrativo local. O rexistro de entrada e saída de documentos. Requisitos na presentación de documentos. Comunicacións e notificacións.</p>
<p>Tema 14. Funcionamento dos órganos colexiados locais. Convocatoria e orde do día. Actas e certificados de acordos.</p>
<p>Tema 15. Facendas locais: clasificación dos ingresos. Ordenanzas fiscais.</p>
<p>Tema 16. Réxime xurídico do gasto público local.</p>
<p>Tema 17. Os orzamentos locais.</p>
<p>A Gudiña, 11 de agosto de 1998.</p>
<p>Guillermo Lago Pérez</p>
<p>Alcalde</p>
<p>7770</p>

