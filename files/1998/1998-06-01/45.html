---
date: '1998-06-01'
id: CCEE
page: 5
number: 103
agency: CONCELLO DE GONDOMAR
section: VI. ANUNCIOS
title: >-
  Bases para a cobertura dunha praza de peón vacante no cadro do persoal
  laboral.
range: Bases
url: 'https://www.xunta.gal/dog/Publicados/1998/19980601/AnuncioCCEE_gl.html'
---
<p>Primero.-É obxecto da convocatoria a cobertura dunha praza vacante de peón (servicios múltiples) incluída no cadro de persoal laboral do exercicio de 1998 aprobada polo Concello de Gondomar.</p>
<p>Segunda.-Requisitos dos aspirantes.</p>
<p>1. Ser español, maior de idade, sen exceder de cincuenta e cinco anos na data en que remate o prazo para a presentación de instancias.</p>
<p>2. Non padecer enfermidade nin defecto físico que impida o normal desenvolvemento da función.</p>
<p>3. Estar en posesión do título de estudios primarios ou equivalente.</p>
<p>4. Non ter sido separado mediante expediente disciplinario do servicio de calquera das administracións públicas, nin estar inhabilitado para o exercicio das funcións públicas.</p>
<p>5. Non estar incurso en ningunha das causas de incapacidade ou incompatibilidade previstas na lexislación vixente.</p>
<p>6. Estar en posesión do carné de conducir da clase B.</p>
<p>Tercer.-Instancias.</p>
<p>As instancias nas que se solicita tomar parte no proceso selectivo presentaranse no rexistro xeral do concello, debidamente cubertas, no prazo de vinte días naturais a partir da aparición do anuncio da convocatoria no Boletín ofical del Estado, podendo tamén presentarse do xeito previsto na Lei 30/1992, do 26 de novembro. Nas instancias os interesados manifestarán que reúnen todos e cada un dos requisitos esixidos na base segunda da convocatoria, debendo achega-lo xustificante do ingreso dos dereitos de exame que se fixan en 2.000 pesetas.</p>
<p>Xunto coas instancias, os aspirantes deberán presenta-la documentación acreditativa dos méritos que aleguen para optar á puntuación na fase de concurso, se é o caso e non se terán en conta aqueles méritos que non aparezan suficientemente documentados.</p>
<p>Cuarta.-Admisión de aspirantes.</p>
<p>Rematado o prazo de presentación de instancias, o alcalde aprobará a lista de admitidos, notificándolles ós excluídos a causa da súa exclusión co obxecto de que poidan reclamar contra esta no prazo de dez días.</p>
<p>Quinta.-Tribunal cualificador.</p>
<p>Estarán integrados do seguinte xeito:</p>
<p>Presidente: o alcalde ou concelleiro en quen delegue.</p>
<p>Secretaria: a do concello ou funcionario en quen delegue.</p>
<p>Vocais: un concelleiro designado polo alcalde. Un representante dos grupos do BNG/PSdeG-PSOE, nomeado por eles. O arquitecto técnico do concello. Un representante das organizacións sindicais presentes na mesa sectorial respectiva.</p>
<p>Tódolos vocais deberán posuí-la titulación ou especialización igual ou superior á esixida para o acceso á praza convocada e poderán ser recusados do xeito previsto no artigo 29 da Lei 30/1992, debendo absterse de actuar nos supostos comprendidos no artigo 28 do mesmo texto legal.</p>
<p>Nomearanse suplentes para cada un dos membros do tribunal. O seu nomeamento farase público no taboleiro de anuncios do concello xunto coa relación de excluídos. Os tribunais non poderán constituírse nin actuar sen a asistencia de alomenos a metade máis un dos seus membros.</p>
<p>Sexta.-Procedemento selectivo: concurso-oposición.</p>
<p>Fase de concurso</p>
<p>A fase de concurso será previa á de oposición e a puntuación máxima que se poderá obter por este apartado é de cinco puntos. Nesta fase avaliaranse os méritos achegados polos aspirantes de acordo co seguinte baremo con base no convenio do persoal vixente:</p>
<p>I. Por cada mes traballado ó servicio da Administración pública en funcións relacionadas co posto que se vai desenvolver: 0,20 puntos por mes ata un máximo de 2 puntos. Acreditarase cun currículo e certificación dos servicios prestados.</p>
<p>II. Por participación en cursos impartidos polo Instituto Nacional de Administración Pública, Escola Galega de Administración Pública ou calquera outro organismo competente para imparti-los relacionados coa praza á que se aspira: 0,25 puntos por cada curso ata un máximo de 1 punto. Contabilizaranse neste apartado os cursos de galego.</p>
<p>III. Por titulacións ou estudios que teñan relación coas funcións que se van a desenvolver: por cada título ou certificado de estudios expedido polo Ministerio de Educación, excluíndo o necesario para o acceso á praza e os que foran alegados como mérito noutros apartados: 1 punto, e por cada un expedido por outros organismos oficiais; 0,50 puntos ata un máximo de 2 puntos.</p>
<p>Os apartados II e III acreditaranse con copia compulsada dos títulos ou certificacións orixinais.</p>
<p>Fase de oposición</p>
<p>A fase de oposición constará de dous exercicios:</p>
<p>1. Escrito, con dúas partes que se desenvolverán en hora e media. A primeira consistirá en responder a dez preguntas relacionadas co programa anexo a</p>
<p>esta convocatoria e a segunda en realizar unha traducción do galego para castelán.</p>
<p>2. Práctico, consistirá en realizar diversas actuacións relacionadas coas funcións que se van desenvolver e que poderán referirse a electricidade, fontanería, xardinería, albanelería, cerrallería, mantemento de estradas, nocións respecto do manexo de maquinaria. Para este exercicio, a orde de actuación será a establecida polo sorteo celebrado para a Administración do Estado o 4 de abril do pasado ano comezando a orde alfabética pola letra Z.</p>
<p>Sétima.-Cualificación dos exercicios.</p>
<p>O exercicio escrito cualificarase de 0 a 10 puntos na primeira parte e de 0 a 2 na segunda e será eliminatorio non podendo realizar-lo exercicio práctico aqueles aspirantes que non acadaran un mínimo de 6 puntos no conxunto das dúas partes do exercico escrito. O exercicio práctico cualificarase de 0 a 20 puntos.</p>
<p>Oitava.-Cualificación final.</p>
<p>A suma das puntuacións acadadas na fase de oposición e maila obtida na fase de concurso dará a cualificación final e o tribunal non poderá propoñer para o seu nomeamento a máis dun aspirante.</p>
<p>Novena.-Presentación de documentos e nomeamento.</p>
<p>O aspirante proposto presentará na secretaría do concello dentro do prazo de vinte días naturais a partir de que sexa publicado no taboleiro de anuncios a proposta de nomeamento os documentos acreditativos de que reúne os requisitos exisidos na base segunda da convocatoria. Se dentro do prazo indicado, e, salvo circunstancias de forza maior, o aspirante proposto non presentara a documentación ou se comprobara que non reúne os devanditos requisitos, non poderá ser nomeado e quedarán anuladas tódalas suas actuacións, sen prexuízo das responsabilidades nas que poidera ter incorrido por falsedade na instancia de solicitude.</p>
<p>Nese caso, o tribunal poderá formular nova proposta de nomeamento a favor do aspirante que, tendo superada a totalidade do proceso selectivo, lle siga na orde de puntuación. Os nomeados deberán tomar posesión do seu cargo no prazo de 30 días naturais contados a partir de que lle sexa notificado o nomeamento.</p>
<p>Décima.-Incidencias.</p>
<p>Os tribunais quedan facultados para resolve-las dúbidas que se presenten e adopta-las decisións precisas para o normal desenvolvemento dos procesos selectivos ó abeiro da lexislación en cada caso aplicable.</p>
<p>Programa anexo para o exercicio escrito:</p>
<p>1. A Constitución de 1978. Principios básicos e estructura. Dereitos e deberes fundamentais dos españois.</p>
<p>2. O réxime local español. O municipio. Concepto e elementos. O termo municipal. A poboación.</p>
<p>3. O alcalde, o pleno e a comisión de goberno. Composición e funcionamento dos órganos do concello.</p>
<p>4. Principios xerais do funcionamento administrativo do concello. O orzamento.</p>
<p>5. A función pública local. O persoal ó servicio do concello e a súa clasificación. Dereitos e deberes dos funcionarios. Réxime de incompatibilidades.</p>
<p>6. Solución de avarías sinxelas de electricidade. Uso e coidado de ferramentas específicas. Normas de seguridade.</p>
<p>7. Solución de avarías sinxelas de fontanería. Uso e coidado de ferramentas específicas.</p>
<p>8. Solución cuestións básicas de cerrallería. Nocións sobre manexo de maquinaria.</p>
<p>9. Principios básicos de xardinería. Uso e coidado de ferramentas específicas. Resolución de problemas.</p>
<p>10. Conceptos elementais de albanelería. Uso e coidado de ferramentas específicas.</p>
<p>Gondomar, 1 de decembro de 1997.</p>
<p>Ramón Sestelo Fernández</p>
<p>Alcalde</p>
<p>4100</p>

