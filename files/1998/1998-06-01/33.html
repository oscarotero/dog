---
date: '1998-06-01'
id: CCBE
page: 5
number: 103
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 29 de abril de 1998, da Dirección Xeral de Calidade e Avaliación
  Ambiental, pola que se somete a información pública o estudio de efectos
  ambientais do proxecto do plan de restauración do espacio natural afectado
  pola explotación de arxila a ceo aberto na concesión de explotación Barreiros,
  nº 6273, no concello de Malpica de Bergantiños, provincia da Coruña.
range: Resolución
url: 'https://www.xunta.gal/dog/Publicados/1998/19980601/AnuncioCCBE_gl.html'
---
<p>En cumprimento do disposto no artigo 2º, punto 4, do Decreto 327/1991, do 4 de outubro, de avaliación dos efectos ambientais para Galicia (Diario Oficial de Galicia nº 199, do 15 de outubro), e durante o prazo de vinte días o órgano ambiental someterá o estudio de efectos ambientais ó trámite de información pública mediante anuncio no Diario Oficial de Galicia.</p>
<p>Na súa virtude:</p>
<p>RESOLVO:</p>
<p>1. Someter a información pública o estudio de efectos ambientais do proxecto de plan de restauración do espacio natural afectado pola explotación de arxila a ceo aberto na concesión de explotación Barreiros nº 6273, situada no concello de Malpica de Bergantiños, provincia da Coruña.</p>
<p>2. Para os devanditos efectos informativos poranse á disposisición dos administrados exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Delegación Provincial da Consellería de Medio Ambiente da provincia da Coruña.</p>
<p>* Concello de Malpica de Bergantiños.</p>
<p>3. As alegacións formularanse durante o prazo de vinte días, contando a partir do seguinte día ó da publicación da presente resolución no Diario Oficial de Galicia.</p>
<p>Santiago de Compostela, 29 de abril de 1998.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>
<p>4532</p>

