---
date: '1998-06-01'
id: CCE6
page: 5
number: 103
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 25 de maio de 1998, da Dirección-Xerencia do Complexo
  Hospitalario Juan Canalejo-Marítimo Oza da Coruña, pola que se anuncia
  concurso público, polo procedemento aberto (tramitación urxente do artigo 72
  da LCAP), para o asesoramento profesional consistente na proposta e
  desenvolvemento dun proxecto xeral de comunicación para este complexo
  hospitalario (C.P. 118/1998).
range: Resolución
url: 'https://www.xunta.gal/dog/Publicados/1998/19980601/AnuncioCCE6_gl.html'
---
<p>O director-xerente do Complexo Hospitalario Juan Canalejo-Marítimo Oza da Coruña, en virtude das atribucións que lle foron delegadas por Orde do 22 de maio de 1996, sobre delegación de competencias nos órganos centrais e periféricos do Servicio Galego de Saúde, e unha vez cumpridos os trámites administrativos correspondentes, resolve anuncia-la contratación da subministración que a seguir se cita:</p>
<p>Obxecto: asesoramento profesional consistente na presentación e desenvolvemento dun proxecto xeral de comunicación para o Complexo Hospitalario Juan Canalejo-Marítimo Oza.</p>
<p>Orzamento: 7.500.000 ptas.</p>
<p>Garantía provisional: 150.000 ptas.</p>
<p>I. Forma de adxudicación: o contrato adxudicarase mediante concurso, en procedemento aberto, tramitación urxente, de acordo co previsto nos artigos 75, 86 e 91 da LCAP.</p>
<p>II. Prazo de vixencia: desde a súa adxudicación ata o 31-12-1998.</p>
<p>III. Admisión de variantes: non se autorizan.</p>
<p>IV. Solvencia económica, financeira e técnica: ver prego de cláusulas administrativas particulares.</p>
<p>V. Criterios de adxudicación:</p>
<p>1. Desenvolvemento dos capítulos do proxecto técnico (7 en total, que se enumeran no anexo I: prego de prescricións técnicas): ata 35 puntos.</p>
<p>2. Experiencia profesional das empresas na área da comunicación e currículum vitae do/dos consultor/es asignado/s ó contrato: ata 35 puntos.</p>
<p>3. Oferta económica presentada polos licitadores: ata 30 puntos.</p>
<p>No relativo ó criterio sinalado co número 2, valorarase moi especialmente a experiencia en traballos similares ó presente, realizados no sector sanitario, e dentro del no ámbito hospitalario público.</p>
<p>VI. Documentos de interese para os licitadores: o prego de cláusulas administrativas particulares e demais documentación complementaria poden ser solicitados no Servicio de Contratación do complexo hospitalario (planta terceira do edificio da Escola Universitaria de Enfermería, anexo ó Hospital Juan Canalejo), As Xubias de Arriba, 84, 15006-A Coru</p>
<p>ña, en días laborables desde as 9 ás 14 horas. Teléfono: (981) 17 80 73. Fax: (981) 17 80 32.</p>
<p>VII. Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral deste Complexo Hospitalario Juan Canalejo (planta baixa do Hospital Juan Canalejo), antes das 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia, ou mandadas por correo, dentro do prazo sinalado.</p>
<p>VIII. Apertura das proposicións: terá lugar na sala de xuntas da Xerencia do complexo hospitalario (planta baixa da Escola Universitaria de Enfermería), a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>IX. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>X. Anuncios: os anuncios do presente concurso serán por conta do adxudicatario do contrato.</p>
<p>A Coruña, 25 de maio de 1998.</p>
<p>Jesús Caramés Bouzán</p>
<p>Director-xerente do Complexo Hospitalario</p>
<p>Juan Canalejo-Marítimo Oza da Coruña</p>
<p>4993</p>

