---
date: '1998-07-24'
id: F89A
page: 8
number: 142
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 17 de xullo de 1998 pola que se anuncia a licitación do
  concurso, polo procedemento aberto, trámite de urxencia, das asistencias
  técnicas de clave GA/98/5IA-1, PO/98/73G16-0.
range: Resolución
url: 'https://www.xunta.gal/dog/Publicados/1998/19980724/AnuncioF89A_gl.html'
---
<p>a) Asistencias técnicas.</p>
<p>1. Asistencia técnica para o seguimento, vixilancia e control ambiental de obras conforme o Decreto 442/1990 e Decreto 327/1991 e a Lei 1/1995, de protección ambiental para Galicia.</p>
<p>Clave: GA/98/5IA-1.</p>
<p>Orzamento: vinteún millóns seiscentas dezasete mil sesenta e catro pesetas (21.617.064).</p>
<p>Prazo de execución: 18 meses.</p>
<p>A solvencia económica e financeira acreditarase mediante informe dunha institución financeira en relación co traballo obxecto desta licitación.</p>
<p>A solvencia técnica ou profesional xustificarase mediante os seguintes extremos:</p>
<p>1) Copias autenticadas das titulacións do persoal consultor en relación co especificado no prego de prescricións técnicas particulares.</p>
<p>2) Declaración xurada do empresario na que consten os principais servicios ou traballos realizados nos últimos tres anos, que inclúa importe, datas e beneficiarios públicos ou privados deles.</p>
<p>Non obstante, de posuí-lo licitador clasificación vixente como grupo I, subgrupo 1, categoría A, a súa achega ou a constancia rexistral de tal extremo eximirá da presentación dos documentos mencionados nos parágrafos anteriores.</p>
<p>2. Asistencia técnica para a redacción do estudio informativo e avaliación ambiental da vía rápida do Morrazo e accesos a esta.</p>
<p>Clave: PO/98/73G16-0.</p>
<p>Orzamento: trece millóns cincocentas sesenta e tres mil oitocentas dez pesetas (13.563.810).</p>
<p>Prazo de execución: 8 meses.</p>
<p>A solvencia económica e financeira acreditarase mediante informe dunha institución financeira en relación co traballo obxecto desta licitación.</p>
<p>A solvencia técnica ou profesional xustificarase mediante os seguintes extremos:</p>
<p>1) Copias autenticadas das titulacións do persoal do consultor en relación co especificado no prego de prescricións técnicas particulares.</p>
<p>2) Declaración xurada do empresario na que consten os principais servicios realizados nos últimos tres anos, que inclúa importe, datas e beneficiarios públicos ou privados deles.</p>
<p>Non obstante, de posuí-lo licitador clasificación vixente como grupo I, subgrupo 1, categoría A, a súa achega ou a constancia rexistral de tal extremo eximirá da presentación dos documentos mencionados nos parágrafos anteriores.</p>
<p>(Declaradas urxentes consonte o artigo 72 da Lei 13/1995, de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>c) Garantías que se lles esixen ós licitadores.</p>
<p>Esixirase unha garantía definitiva equivalente ó 4% do orzamento de contrata.</p>
<p>A dita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións terán que presentarse en sobre pechado no rexistro xeral da Consellería de Política Territorial, Obras Públicas e Vivenda ou envialas por correo dentro do prazo de admisión sinalado conforme o disposto no artigo 100 do Regulamento xeral de contratación do estado.</p>
<p>O prazo de admisión das proposicións rematará ás doce horas do décimo terceiro día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación ás once horas do quinto día</p>
<p>natural que non coincida en sábado, domingo ou festivo, contado a partir do último día de presentación de proposicións.</p>
<p>g) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta dos adxudicatarios.</p>
<p>Santiago de Compostela, 17 de xullo de 1998.</p>
<p>P.D.(O 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>
<p>6260</p>

