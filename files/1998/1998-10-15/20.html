---
date: '1998-10-15'
id: '4286'
page: 11
number: 200
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de setembro de 1998, da Dirección Xeral de Industria, pola
  que se somete a información pública o proxecto de autorización das
  instalacións de gasificación do Noroeste: rede de Vilagarcía de Arousa,
  addenda I, promovido pola empresa Enagás, S.A.
range: Resolución
url: 'https://www.xunta.gal/dog/Publicados/1998/19981015/Anuncio4286_gl.html'
---
<p>De acordo co disposto na Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, Regulamento xeral do servicio</p>
<p>público de gases combustibles, aprobado por Decreto 2913/1973, do 26 de outubro, artigos 17 da Lei de expropiación forzosa e 56 do seu regulamento, texto refundido da Lei sobre o réxime do solo e ordenación urbana, aprobado por Real decreto lexislativo 1/1992, do 26 de xuño, Lei 1/1997, do 24 de marzo, do solo de Galicia e demais normativa específica de aplicación, e para os efectos previstos no acordo do Consello da Xunta de Galicia do 6 de maio de 1993, polo que se designa a Consellería de Industria e Comercio como órgano competente por razón da materia para a tramitación da unidade de expediente e resolución única do procedemento, sométese a información pública o proxecto de gasificación do Noroeste: rede de Vilagarcía de Arousa, addenda I, declarado de utilidade pública polo artigo 10 da citada Lei 10/1987.</p>
<p>Peticionario: Enagás, S.A., con enderezo en Avda. de América, nº 38 (C.P. 28028), Madrid, titular das concesións administrativas outorgadas por orde do conselleiro de Industria e Comercio do 16 de outubro de 1997 para a prestación do servicio público de conducción e subministración de gas natural para uso industrial no termo municipal de Vilagarcía de Arousa.</p>
<p>Obxecto da petición: autorización administrativa e aprobación do proxecto de instalacións de gasificación do Noroeste: rede de Vilagarcía de Arousa, addenda I.</p>
<p>A autorización administrativa que se solicita comportará, de acordo co que establecen os artigos 10 e 11 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, os beneficios da declaración de utilidade pública e a necesidade de ocupación urxente para o efecto de expropiación forzosa dos bens e dereitos afectados necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
<p>Características das instalacións:</p>
<p>Inclúese unha nova acometida para o Hospital do Salnés e outra para Fundiciones Rey, partindo da rede de Vilagarcía de Arousa no vértice V-PO-085B cun diámetro de 4''.</p>
<p>Vai paralelo ó FF.CC Pontevedra-Santiago para de seguida cruzar tanto o ferrocarril como a estrada N-640. A conducción toma un camiño polo cal accede ó Hospital do Salnés onde se deixa a súa arqueta de acometida.</p>
<p>Dous metros antes da acometida ó Hospital do Salnés parte a nova acometida a Fundiciones Rey.</p>
<p>Termo municipal afectado:</p>
<p>Vilagarcía de Arousa.</p>
<p>Orzamento: o orzamento suplementario ascende a nove millóns duascentas trece mil cento corenta e cinco pesetas (9.213.145 ptas.).</p>
<p>Afección a predios particulares:</p>
<p>A afección a predios de propiedade privada derivada da construcción das instalacións auxiliares do gasoducto, concrétase da seguinte forma:</p>
<p>Un: expropiación forzosa dos terreos sobre os que se han de construí-las instalacións fixas en superficie.</p>
<p>Dous: para o paso dos cables de conexión e elementos dispersores de protección catódica:</p>
<p>A) Imposición de servidume permanente de paso nunha franxa de terreo dun metro de largo, por onde discorrerán soterrados os cables de conexión e elementos dispersores de protección catódica, que estará suxeita á prohibición de efectuar traballos de arada ou similares a unha profundidade superior a cincuenta centímetros, así como de plantar árbores ou arbustos e para realizar calquera tipo de obras, construcción ou edificación nunha franxa de terreo de tres metros de largo (1,5 metros a cada lado do eixe das instalacións) así como o dereito a cortar ou arrinca-las árbores ou arbustos que haxa a unha distancia inferior á indicada.</p>
<p>B) Ocupación temporal, como necesidade derivada da execución das obras, da zona que se reflicte para cada predio nos planos parcelarios de expropiación, e na que poderá facer desaparecer todo obstáculo, así como realiza-las obras necesarias para o tendido e montaxe das instalacións e operacións precisas ós ditos fins.</p>
<p>Tres: para as liñas eléctricas:</p>
<p>A) Servidume de paso de liña eléctrica aérea nunha franxa de terreo de dous metros de largo ó longo dela, que implicará.</p>
<p>-Prohibición de levantar edificacións ou construccións de calquera tipo, nin efectuar acto ningún que poida dana-lo bo funcionamento da liña nunha franxa de cinco metros de largo, contando desde o centro da liña de postes do tendido.</p>
<p>-Prohibición de plantar árbores de gran porte nunha franxa de dous metros de largo.</p>
<p>-Libre acceso do persoal e elementos necesarios para poder vixiar, manter, reparar ou renova-las instalacións con pagamento, se é caso, dos danos que se ocasionen.</p>
<p>B) Ocupación temporal da superficie que se determina para cada predio nos planos parcelarios de expropiación, para poder realiza-las obras necesarias.</p>
<p>O proxecto inclúe planos parcelarios e a relación concreta e individualizada de bens e dereitos afectados.</p>
<p>O que se fai público para coñecemento xeral e especialmente dos propietarios de terreos e demais titulares afectados pola dita addenda, a relación dos</p>
<p>cales se insire ó final deste anuncio, para que poidan examinala na Dirección Xeral de Industria, edificio administrativo San Caetano, s/n, Santiago de Compostela, e na Delegación Provincial de Pontevedra, Rúa Nova de Abaixo nº 2, e presentar por triplicado nos ditos centros as alegacións que consideren opor</p>
<p>tunas no prazo de vinte días a partir do seguinte ó da publicación deste anuncio.</p>
<p>Santiago de Compostela, 30 de setembro de 1998.</p>
<p>Joaquín del Moral Crespo</p>
<p>Director xeral de Industria</p>
<p>Relación concreta e individualizada de bens e dereitos afectados addenda I da rede de Vilagarcía de Arousa</p>
<p>Abreviaturas utilizadas: Exp.-Expropiación en dominio, Lnx.-Lonxitude, O. Tem.-Ocupación temporal.</p>
<p>Termo municipal: Vilagarcía de Arousa.</p>
<table><tbody><tr><td></td></tr>
<tr><td></td></tr>
<tr><td>Finca Nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>Lng.
m.l.</td><td>O.
Tem.
m.l.</td><td>Exp
m</td><td>Polig.</td><td>Parc.</td></tr>
<tr><td></td></tr>
</tbody></table>
<table><tbody><tr><td>PO-VA-131 V</td><td>Hrds. de Enriqueta López Ballestero y Remírez de Esparza (Not: Miguel Remírez de Esparza e López Ballesteros). Avda. López Ballesteros, 20. A Torre 36600 Vilagarcía de Arousa. Pontevedra.</td><td>83</td><td>830</td><td></td><td>36</td><td>925</td><td>Terreo de labor
(sen cultivo)</td></tr>
<tr><td></td></tr>
<tr><td>PO-VA-132 V</td><td>Hrds. de Enriqueta López Ballestero y Remírez de Esparza (Not: Miguel Remírez de Esparza e López Ballesteros). Avda. López Ballesteros, 20. A Torre 36600 Vilagarcía de Arousa. Pontevedra.</td><td>25</td><td>270</td><td></td><td>36</td><td>921</td><td>Terreo de labor
(sen cultivo)</td></tr>
<tr><td></td></tr>
<tr><td>PO-VA-133 V</td><td>Mª Luisa Barcala Fojada. Avda. de Rubiáns 34. Barneitos 36600 Vilagarcía de Arousa. Pontevedra.</td><td>14</td><td>200</td><td></td><td>36</td><td>919</td><td>Terra de labor
(millo)</td></tr>
<tr><td></td></tr>
<tr><td>PO-VA-133-Bis V</td><td>Delia Vidal Layo Ruianes 36600 Vilagarcía de Arousa. Pontevedra.</td><td>14</td><td>200</td><td></td><td>36</td><td>919</td><td>Terra de labor
(millo)</td></tr>
<tr><td></td></tr>
<tr><td>PO-VA-134 V</td><td>Renfe</td><td>10</td><td>140</td><td></td><td></td><td></td><td>FF.CC.
Redondela-Santiago</td></tr>
<tr><td></td></tr>
<tr><td>PO-VA-135 V</td><td>Mª Luisa Barcala Fojaca. Avda. de Rubiáns 34. Barneitos 36600 Vilagarcía de Arousa. Pontevedra.</td><td>68</td><td>910</td><td></td><td>36</td><td>952</td><td>Terreo de labor
(sen cultivo)</td></tr>
<tr><td></td></tr>
<tr><td>PO-VA-136 V</td><td>Alicia Mondragón Castro Bar La Casalla. Santa Ccatalina. Godos 36615 Caldas de Reis. Pontevedra.</td><td>0</td><td>50</td><td></td><td>36</td><td>952</td><td>Terreo de labor
(patacas)</td></tr>
<tr><td></td></tr>
<tr><td>PO-VA-137 V</td><td>Ministerio de Fomento. Demarcación de Estradas do Estado en Galicia.</td><td>16</td><td>224</td><td></td><td></td><td></td><td>Estrada N-640</td></tr>
<tr><td></td></tr>
<tr><td>PO-VA-138 V</td><td>Expano (Not: Julio Mondragón Gomez). O Montiño, 14. Cea 36600 Vilagarcía de Arousa. Pontevedra.</td><td>97</td><td>980</td><td></td><td>37</td><td>46</td><td>Terreo de labor
(industrial)</td></tr>
<tr><td></td></tr>
<tr><td>PO-VA-139 V</td><td>Fundiciones Rey (Not: Luis Carlos Rey Raño): Polig. Ind. de Rubiáns. Apdo. de Correos 93 36600 Vilagarcía de Arousa. Pontevedra.</td><td>45</td><td>450</td><td></td><td>37</td><td>45</td><td>Monte alto
(industrial)</td></tr>
<tr><td></td></tr>
<tr><td>PO-VA-140 V</td><td>Ayuntamiento 36600 Vilagarcía de Arousa. Pontevedra.</td><td>90</td><td>720</td><td></td><td>37</td><td></td><td>Camiño</td></tr>
<tr><td></td></tr>
<tr><td>PO-VA-141 V</td><td>Fundiciones Rey (Not: Luis Carlos Rey Raño): Polg. Ind. de Rubiáns. Apdo. de Correos 93 36600 Vilagarcía de Arousa. Pontevedra.</td><td></td><td></td><td>4</td><td>37</td><td>817</td><td>Terreo industrial</td></tr>
<tr><td></td></tr></tbody></table>
<p>8978</p>

