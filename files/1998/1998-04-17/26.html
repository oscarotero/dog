---
date: '1998-04-17'
id: B1FA
page: 3
number: 73
agency: XULGADO DE PRIMEIRA INSTANCIA NÚMERO TRINTA E TRES DE MADRID
section: V. ADMINISTRACIÓN DE XUSTIZA
title: Edicto (246/1996).
range: Edicto
url: 'https://www.xunta.gal/dog/Publicados/1998/19980417/AnuncioB1FA_gl.html'
---
<p>Eu, Ángel Galgo Peco, maxistrado-xuíz do Xulgado de Primeira Instancia número trinta e tres de Madrid, fago saber:</p>
<p>Que neste xulgado do meu cargo se seguen autos de xuízo declarativo menor contía 246/1996, seguidos por instancia de Ángel Barajas Zamorano, Fernando del Pozo Benito, Fernando del Pozo García e Eugenio Torrecilla Cabañas, representado polo procurador José María Abad Tundidor, contra herdeiros descoñecidos respecto da núa propiedade de ámbolos predios (rúa da Palma nº 16 e Valverde nº 26 de Madrid) e outros, nos que se dictou a seguinte e literal sentencia:</p>
<p>En nome de El-rei, na cidade de Madrid, o veinteseis de decembro de mil novecentos noventa e sete.</p>
<p>Ángel Galgo Peco, maxistrado-xuíz do Xulgado de Primeira Instancia número trinta e tres de Madrid, tendo vistos os presentes autos de xuízo declarativo menor contía, promovidos por instancia de Ángel Barajas Zamorano, Fernando del Pozo Benito, Fernando del Pozo García e Eugenio Torrecilla Cabañas, e na súa representación o procurador dos tribunais</p>
<p>José María Abad Tundidor, contra os herdeiros descoñecidos da súa propiedade de ámbolos predios (rúa da Palma nº 16 e Valverde nº 26 de Madrid) de Antonio López Vázquez; os titulares rexistrais dos ditos predios a favor dos cales aparecen inscritos conforme o certificado do Rexistro da Propiedade nº 27 de Madrid, excepto contra os demandantes na porción en que tamén aparecen como titulares, é dicir, contra Jesús Díaz López e herdeiros, María Estrella, María del Carmen e Antonio López e herdeiros; María e Carmen Díaz López e herdeiros: Jesús Dorado e María Díaz Cabañas e herdeiros: Julián, Germán, Ginés e María del Carmen Regueiro López e herdeiros: Rogelio e Jesús Pérez Regueiro e Herdeiros e contra calquera outra persoa que puidese ter intereses sobre o pleno dominio (núa propiedade e usufructo) dos dous predios, nº 16 da rúa Palma e nº 26 da rúa Valverde de Madrid, dictou sentencia consonte os seguintes: antecedentes de feito, fundamentos de dereito, decido:</p>
<p>Que estimando integramente a demanda formulada polo procurador José María Abad Tundidor, debo declarar e declaro que a propiedade dos predios urbanos nº 16 da rúa de Palma e nº 26 da rúa Valverde, ambas de Madrid, corresponde, por cuartas partes, a Ángel Barajas Zamorano, Fernando del Pozo Benito, Eugenio Torrecillas Cabañas e Fernando del Pozo García, tendo as ditas cotas carácter ganancial, excepto a comprada por Fernando del Pozo García que é privativa. Unha vez firme esta sentencia, con entrega de testemuño dela, procédase a cancela-la inscrición contradictoria sobre a propiedade dos mencionados predios no Rexistro da Propiedade nº 27 de Madrid. Sen expreso pronunciamento condenatorio en custas.</p>
<p>Contra esta sentencia poderase interpor neste xulgado recurso de apelación no prazo de cinco días contados a partir da súa notificación, que se efectuará do modo e forma que prevé o artigo 769 da LAC, dada a rebeldía da parte demandada.</p>
<p>O secretario</p>
<p>Rubricado</p>
<p>2845</p>

