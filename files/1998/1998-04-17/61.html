---
date: '1998-04-17'
id: B28A
page: 4
number: 73
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 5 de marzo de 1998, do Servicio de Desenvolvemento Rural de
  Ourense, pola que se anuncia a publicación das bases definitivas da
  concentración parcelaria da zona de Santa Uxía de Lobás (O
  Carballiño-Ourense).
range: Resolución
url: 'https://www.xunta.gal/dog/Publicados/1998/19980417/AnuncioB28A_gl.html'
---
<p>Ponse en coñecemento de tódolos interesados na concentración parcelaria da zona de Santa Uxía de Lobás (O Carballiño-Ourense), declarada de utilidade pública e de urxente execución polo Decreto 142/1995, do 10 de maio (Diario Oficial de Galicia nº 101, do 29 de maio), que a xunta local da zona, na súa reunión do 5 de marzo, aprobou as bases definitivas de concentración, que estarán expostas ó público na Casa do Concello do Carballiño, durante o prazo de trinta días, contados desde o seguinte ó da última inserción desta resolución no Diario Oficial de Galicia, no BOP, no xornal de máis circulación da provincia, no lugar habitual da parroquia e no taboleiro de anuncios do concello, de conformidade co que determina a Lei de concentración parcelaria para Galicia (artigo 36).</p>
<p>Os documentos que os interesados poden examinar nos lugares de exposición refírense á determinación</p>
<p>do perímetro (colección de planos coas parcelas incluídas e relación das excluídas), á clasificación de terras e fixación dos coeficientes que servirán de base para face-las compensacións que sexan necesarias, así como á determinación de propietarios e titulares de gravames e outras situacións xurídicas, das que se declara formalmente a titularidade.</p>
<p>Contra as bases os interesados poden interpor recurso de alzada perante o conselleiro de Agricultura, Gandería e Política Agroalimentaria, dentro do prazo dos trinta días sinalados, e presentalo no Servicio de Desenvolvemento Rural (rúa Florentino Cuevillas, 4-6, baixo, Ourense), nas oficinas centrais da consellería (edificio San Caetano, Santiago de Compostela), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, expresando no escrito un domicilio dentro do termo municipal para face-las notificacións que procedan.</p>
<p>Ourense, 5 de marzo de 1998.</p>
<p>Francisco Marín Muñoz</p>
<p>Xefe do Servicio de Desenvolvemento Rural</p>
<p>de Ourense</p>
<p>2818</p>

