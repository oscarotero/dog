---
date: '1998-02-12'
id: '8116'
page: 1
number: 29
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 4 de febreiro de 1998, da Secretaría Xeral e do Patrimonio da
  Consellería de Economía e Facenda, pola que se anuncia concurso con
  intervención de xurado para a redacción do anteproxecto dun edificio
  administrativo en San Lázaro (Santiago de Compostela).
range: Resolución
url: 'https://www.xunta.gal/dog/Publicados/1998/19980212/Anuncio8116_gl.html'
---
<p>A Consellería de Economía e Facenda anuncia o concurso con intervención de xurado para a elaboración do anteproxecto dun edificio administrativo en San Lázaro (Santiago de Compostela). As características básicas do procedemento son as seguintes:</p>
<p>1. Entidade convocante: Consellería de Economía e Facenda, Secretaría Xeral e do Patrimonio. San Caetano, 15704 Santiago de Compostela. Tfno. 54 41 34.</p>
<p>2. Obxecto do concurso: redacción do anteproxecto dun edificio administrativo en San Lázaro (Santiago de Compostela).</p>
<p>3. Tramitación e procedemento: a tramitación seguirase segundo o previsto no artigo 216 da LCAP de acordo coas normas do concurso con intervención de xurado.</p>
<p>4. Obtención de documentación: nas dependencias da copistería Copy A3, S.L. na praza de Mazarelos, 4, Santiago de Compostela. Teléfono e fax: (981) 56 40 10.</p>
<p>5. Obtención de información: nas dependencias do Servicio Técnico e de Inventario da Secretaría Xeral e do Patrimonio da Consellería de Economía e Facenda, no edificio administrativo San Caetano, s/n, C.P. 15704 Santiago de Compostela, Teléfono: (981) 54 41 49.</p>
<p>A data límite de obtención de documentación e información será a fixada para o prazo de presentación das proposicións.</p>
<p>6. Presentación de anteproxectos: as proposicións presentaranse no prazo de 26 días contados a partir do día seguinte ó da publicación no DOG desta resolución e elaboraranse segundo o modelo que figura no prego de condicións. Tódolos documentos esixidos deberanse presentar en man no rexistro xeral da Consellería de Economía e Facenda, ou por correo do xeito establecido no artigo 100 do Regulamento xeral de contratación do Estado, dirixidos á Consellería de Economía e Facenda, Secretaría Xeral e do Patrimonio, edificio administrativo San Caetano, s/n, C.P. 15704 Santiago de Compostela.</p>
<p>7. Resolución: o gañador será designado por resolución da Secretaría Xeral e do Patrimonio, á vista do dictame elaborado polo xurado.</p>
<p>Só será designado como gañador un único anteproxecto, sen prexuízo do dereito da Administración, á vista da decisión do xurado, de declarar deserto o concurso.</p>
<p>Santiago de Compostela, 4 de febreiro de 1998.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio</p>
<p>da Consellería de Economía e Facenda</p>

