---
date: '1998-02-12'
id: '80E6'
page: 1
number: 29
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 45/1998, do 30 de xaneiro, polo que se adscribe ó Servicio Galego de
  Saúde de un local de 150 m situado na rúa Dr. García Portela, 13, da cidade de
  Lugo, para dependencias administrativas.
range: Decreto
url: 'https://www.xunta.gal/dog/Publicados/1998/19980212/Anuncio80E6_gl.html'
---
<p>A Comunidade Autónoma de Galicia ostenta a titularidade dun local de 150 m sito na rúa Dr. García Portela, 13 de Lugo, en virtude do Real decreto 258/1985, do 23 de xaneiro, sobre traspaso á Comu</p>
<p>nidade Autónoma de Galicia de funcións e servicios do Instituto Nacional de Servicios Sociais (Inserso) da Seguridade Social.</p>
<p>O Servicio Galego de Saúde solicitou a adscrición do dito local unha vez que fora desocupado pola Área de Servicios Sociais da Delegación Provincial da Consellería de Sanidade e Servicios Sociais como consecuencia do seu traslado ó edificio de usos múltiples situado na Ronda da Muralla.</p>
<p>A Consellería de Sanidade e Servicios Sociais emitiu informe favorable sobre a adscrición solicitada polo antedito organismo autónomo.</p>
<p>Á vista do disposto nos artigos 13 da Lei 3/1985, do 12 de abril, do patrimonio da Comunidade Autónoma de Galicia e 20 e seguintes do Decreto 50/1989, do 12 de abril, polo que se aproba o Regulamento para a execución da Lei 3/1985, de conformidade coa proposta do conselleiro de Economía e Facenda e logo da deliberación do Consello da Xunta de Galicia na súa reunión do trinta de xaneiro de mil novecentos noventa e oito,</p>
<p>DISPOÑO:</p>
<p>Artigo único</p>
<p>1. Adscríbese ó Servicio Galego de Saúde o local de 150 m situado na rúa Dr. García Portela, 13 da cidade de Lugo, para instalación do Servicio de Inspección e Asistencia Sanitaria.</p>
<p>2. A Consellería de Economía e Facenda, a través da Secretaría Xeral e do Patriminio, levará a cabo tódolos trámites necesarios para a efectividade do disposto no presente decreto.</p>
<p>Santiago de Compostela, trinta de xaneiro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

