---
date: '1998-02-12'
id: 812E
page: 1
number: 29
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 16 de decembro de 1997, da Dirección Xeral de Industria, pola
  que se somete a información pública o proxecto sectorial de incidencia
  supramunicipal, a solicitude de autorización, declaración de utilidade
  pública, aprobación do proxecto de execución e recoñecemento da condición de
  instalación acollida ó réxime especial de producción eléctrica das
  instalacións do Parque Eólico de Careón.
range: Resolución
url: 'https://www.xunta.gal/dog/Publicados/1998/19980212/Anuncio812E_gl.html'
---
<p>Para os efectos previstos no artigo 25.3 da Lei 10/1995, de ordenación do territorio de Galicia, no artigo 53 da Lei 54/1997, do sector eléctrico, no artigo 10 do Decreto 2619/1966, polo que se aproba o Regulamento da Lei 10/1966, sobre expropiación forzosa e sancións en materia de instalacións eléctricas, no artigo 9 do Decreto 2617/1966, sobre autorización de instalacións eléctricas, no artigo 5 do R.D. 2366/1994, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables e no artigo 13 do Decreto 205/1995, polo que se regula o aproveitamento da enerxía eólica na Comunidade Autónoma de Galicia, sométese a información pública o proxecto sectorial de incidencia supramunicipal, a solicitude de autorización administrativa, a declaración de utilidade pública en concreto, a aprobación do proxecto de execución e o recoñecemento da condición de instalación acollida ó réxime especial de producción </p>
<p>eléctrica presentada por Unión Fenosa Energías Especiales, S.A. (UFEESA), con enderezo social na rúa Capitán Haya, 53 - 28020 Madrid, para o Parque Eólico de Careón coas seguintes características:</p>
<p>Denominación: Parque Eólico de Careón.</p>
<p>Municipios afectados: Palas de Rei (Lugo), Toques (A Coruña) e Melide (A Coruña).</p>
<p>Situación: coordenadas poligonales (UTM).</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td>X</td><td>Y</td></tr>
<tr><td></td></tr>
<tr><td>Careón</td><td>Palas de Rei (Lugo)</td><td>0.588.000</td><td>4.750.000</td></tr>
<tr><td>Toques (A Coruña)</td><td>0.586.000</td><td>4.750.000</td></tr>
<tr><td>Melide (A Coruña)</td><td>0.584.000</td><td>4.754.000</td></tr>
<tr><td>0.588.000</td><td>4.758.000</td></tr>
<tr><td>0.591.000</td><td>4.758.000</td></tr>
<tr><td>0.591.000</td><td>4.754.000</td></tr>
<tr><td>0.588.000</td><td>4.750.000</td></tr>
<tr><td></td></tr></tbody></table>
<p>Características técnicas básicas:</p>
<p>-Nº de aeroxeradores: 30.</p>
<p>-Potencia unitaria: 600 kW.</p>
<p>-Potencia total instalada: 18 MW.</p>
<p>-Centros de transformación: 0,69/20 kV.</p>
<p>-Xeradores: Asíncronos.</p>
<p>-Aparellos de protección, telemando, control, sinalización e medida.</p>
<p>Subestación de 20/60 kV con transformador de potencia de 20 MVA.</p>
<p>-Producción neta anual estimada: 45.585 MWh/ano.</p>
<p>Investimento total: 2.780 millóns de pesetas.</p>
<p>O que se fai público para coñecemento xeral e especialmente dos propietarios e demais titulares afectados que non chegaran a un acordo coa empresa promotora do proxecto, dos que se insire relación no anexo desta resolución, así como as persoas que sendo titulares de dereitos reais o intereses económicos sobre os bens afectados fosen omitidos, para que poidan examina-lo expediente no que constan as características e afeccións derivadas do proxecto na Dirección Xeral de Industria, situada no edificio administrativo San Caetano, bloque nº 5, 4ª planta, 15771 Santiago de Compostela e presenta-las alegacións oportunas no prazo de 30 días, contados desde a última publicación desta resolución.</p>
<p>Esta publicación realízase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e deste xeito dirixir ó Ministerio Fiscal as dilixencias que se produzan destes, de conformidade co artigo 5º da Lei de expropiación forzosa do 16 de decembro de 1955.</p>
<p>Santiago de Compostela, 16 de decembro de 1997.</p>
<p>Joaquín del Moral Crespo</p>
<p>Director xeral de Industria</p>

