---
date: '1998-07-07'
id: E6AA
page: 7
number: 129
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 25 de xuño de 1998 pola que se anuncia concurso público de
  alleamento de parcelas propiedade do dito organismo no polígono de Esteiro e
  no de Caranza en Ferrol.
range: Resolución
url: 'https://www.xunta.gal/dog/Publicados/1998/19980707/AnuncioE6AA_gl.html'
---
<p>Cumpridos os trámites regulamentarios no correspondente expediente administrativo, a Dirección Xeral do Instituto Galego da Vivenda e Solo, resolve convoca-lo seguinte concurso público:</p>
<p>Obxecto: concurso público para o alleamento das parcelas que se detallan propiedade do IGVS para o seu destino preceptivo e exclusivo á construcción de vivendas de protección oficial de réxime xeral, e libres a prezo taxado.</p>
<p>Polígono de Esteiro.</p>
<table><tbody><tr><td></td></tr>
<tr><td></td></tr>
<tr><td>Cuarteirón</td><td>Valoración
(Ptas.)</td><td>IVE (16%)
(Ptas.)</td><td>Total
(Ptas.)</td></tr>
<tr><td></td></tr>
</tbody></table>
<table><tbody><tr><td>9-C</td><td>199.592.416</td><td>31.934.787</td><td>231.527.203</td></tr>
<tr><td>209 a 234 S-8</td><td>96.614.786</td><td>15.458.366</td><td>112.073.152</td></tr>
<tr><td>72 S-5</td><td>43.764.615</td><td>7.002.338</td><td>50.766.953</td></tr>
<tr><td></td></tr></tbody></table>
<p>Prego de bases: o prego de bases que rexerá no concurso poderá ser examinado nos servicios centrais do Instituto Galego da Vivenda e Solo, sitos en área central, polígono das Fontiñas en Santiago de Compostela ou na Delegación Provincial do IGVS na Coruña, sita no edificio de servicios múltiples, rúa Salvador de Madariaga, s/n, durante o prazo de presentación de proposicións, os días e horas hábiles agás os sábados.</p>
<p>Garantía: para a presentación das proposicións esixirase aval bancario, por importe equivalente ó 5% do prezo da parcela (IVE incluído).</p>
<p>Destinatarios: a esta convocatoria poderán concorre-las seguintes persoas físicas e/ou xurídicas:</p>
<p>a) As persoas físicas e/ou xurídicas que teñan por finalidade a promoción de vivendas e tivesen desenvolvida a súa actividade nese campo como mínimo un ano.</p>
<p>b) As cooperativas de vivendas que, conforme a lexislación vixente, estean validamente constituídas e inscritas ou que se constitúan e inscriban para o efecto, cunha antigüidade mínima dun ano, e estean facultadas para seren promotoras de vivendas de protección oficial.</p>
<p>c) As demais entidades de finalidade e carácter social, sen ánimo de lucro, que teñan entre os seus propios obxectivos o de promover e proporcionarlles os seus membros vivendas sometidas a algún réxime de protección oficial, sempre que se constituísen ou se constitúan para o efecto, segundo a respectiva lexislación vixente pola que se rexan.</p>
<p>Presentación de proposicións: as proposicións presentaranse no rexistro da Delegación Provincial do IGVS da Coruña, sito no edificio de servicios, múltiples, 8º planta, na rúa Salvador de Madariaga s/n, en días e horas hábiles, agás os sábados.</p>
<p>O prazo de admisión das proposicións rematará ás 14 horas do día 4 de setembro de 1998.</p>
<p>Apertura das proposicións: a apertura e admisión de proposicións será realizada pola mesa de contratación que se reunirá na Delegación Provincial do IGVS da Coruña as 11 horas do día 10 de setembro de 1998.</p>
<p>O tribunal técnico constituirase ás 11 horas do día 16 de setembro de 1998, no lugar anteriormente sinalado, para os efectos de emiti-lo informe de valoración ó que fai referencia a cláusula sétima do prego de bases.</p>
<p>A adxudicación provisional das parcelas farase pública no prazo máximo de 30 días contados a partir da data de admisión das proposicións.</p>
<p>Documentos que deben presenta-los ofertantes: as proposicións deberán ir acompañadas dos documentos esixidos na cláusula sexta do prego de bases.</p>
<p>Santiago de Compostela, 25 de xuño de 1998.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>
<p>6401</p>

