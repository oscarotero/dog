---
date: '1998-08-03'
id: FFC2
page: 8
number: 148
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 15 de xullo de 1998 pola que se recoñece a denominación de orixe
  Mexillón de Galicia e se nomea o seu consello regulador provisional.
range: Orde
url: 'https://www.xunta.gal/dog/Publicados/1998/19980803/AnuncioFFC2_gl.html'
---
<p>Por Orde do 26 de xaneiro de 1994 recoñeceuse a denominación Producto Galego de Calidade para o Mexillón de Galicia e se nomeou o seu consello rector provisional, desenvolvendo o Decreto 421/1993, do 17 de decembro, polo que se regula a denominación producto galego de calidade para o sector da pesca, o marisqueo e a acuicultura.</p>
<p>A dita regulación veu supoñer un recoñecemento para o mexillón cultivado nas augas das rías da nosa Comunidade Autónoma, o cal presenta unhas características específicas que veñen determinadas tanto polas excepcionais condicións do hábitat en que se desenvolve o seu ciclo productivo, como polas nutritivas e culinarias do propio producto, que derivan en que a presencia do mexillón galego nos mercados goce dun gran prestixio.</p>
<p>Conforme o anterior, no momento actual constátase un gran esforzo do sector mexilloeiro galego para lograr unha mellora da presentación e comercialización do seu producto, tratando así de adaptalo á demanda dos distintos consumidores cada vez máis orientada a productos de calidade, o que fai aconsellable que a Administración dispoña medidas que faciliten tanto a apertura de novas vías de comercialización como a consolidación das xa existentes para o mexillón galego con indicativo de calidade.</p>
<p>En consecuencia, por petición do sector interesado, de conformidade cos artigos 27.15º e 16º, 28.5º e 30.4º do Estatuto de autonomía de Galicia e co Real decreto 4189/1992, do 29 de setembro, sobre o traspaso de funcións e servicios da Administración do Estado á Comunidade Autónoma de Galicia en materia de agricultura e pesca, polo que se asumen competencias sobre denominacións de orixe, e en uso das competencias que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>Recoñécese a denominación de orixe Mexillón de Galicia para o mexillón producido, envasado e depurado en Galicia, na forma e condicións que se determinen no regulamento que se elabore para tal efecto.</p>
<p>Artigo 2º</p>
<p>Noméase un consello regulador, con carácter provisional, que por proposta do sector interesado queda formado polos seguintes membros:</p>
<p>Presidente: Olimpio Castelo González.</p>
<p>Vocais:</p>
<p>-Representantes do sector productor:</p>
<p>Manuel Castro Miguéns.</p>
<p>Juan José Martín Rodríguez.</p>
<p>Luis Manuel Cousido Hermida.</p>
<p>José Rouco Camiña.</p>
<p>Amador Mallo García.</p>
<p>Josefino Gondar Otero.</p>
<p>-Representantes do sector comercializador:</p>
<p>Juan Sueiro Ortiz.</p>
<p>Salvador Vidal Santos.</p>
<p>Ricardo Muñiz Agís.</p>
<p>María Dolores Fernández Vázquez.</p>
<p>-Representantes da Consellería de Pesca, Marisqueo e Acuicultura:</p>
<p>Antonio Pérez Olveira.</p>
<p>Juan Fernández Otero.</p>
<p>Lino José Lema Bouzas.</p>
<p>-Representantes da Consellería de Sanidade e Servicios Sociais, Servicio Galego de Saúde:</p>
<p>Pilar Farjas Abadía.</p>
<p>Artigo 3º</p>
<p>Encoméndaselle ó consello regulador provisional a redacción do regulamento particular da denominación de orixe Mexillón de Galicia, que se elevará á Consellería de Pesca, Marisqueo e Acuicultura para a súa aprobación.</p>
<p>Artigo 4º</p>
<p>O consello regulador elaborará os censos de productores, expendedores, comercializadores e transformadores así como aqueloutros que oportunamente sexa conveniente establecer, de persoas físicas ou xurídicas interesadas en adscribirse á denominación, que posteriormente servirán de base para a constitución do consello regulador definitivo.</p>
<p>Artigo 5º</p>
<p>A indicación denominación de orixe Mexillón de Galicia non poderá ser mencionada no etiquetado, presentación, documentación ou publicidade deste producto ata que sexa aprobado o seu regulamento particular pola Consellería de Pesca, Marisqueo e Acuicultura.</p>
<p>Disposición transitoria</p>
<p>Única.-Durante a fase provisional de funcionamento da denominación de orixe Mexillón de Galicia, os inscritos nos rexistros da denominación Producto Galego de Calidade Mexillón de Galicia poderán seguir utilizando os nomes e símbolos da mencionada denominación nas condicións que sinala o seu regulamento. A súa ordenación adecuarase ás obrigas das ordes do 26 de xaneiro de 1994 e do 14 de novembro de 1995, da Consellería de Pesca, Marisqueo e Acuicultura, mentres non sexan substituídas definitivamente, unha vez que se elabore e aprobe o Regulamento da denominación de orixe Mexillón de Galicia.</p>
<p>Disposicións derradeiras</p>
<p>Primeira.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Segunda.-Facúltase o director xeral de Estructuras Pesqueiras e Mercados para dicta-las normas precisas para o desenvolvemento do establecido na presente orde.</p>
<p>Santiago de Compostela, 15 de xullo de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>6147</p>

