---
date: '1998-06-09'
id: D276
page: 6
number: 109
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 165/1998, do 22 de maio, polo que se declara a urxente ocupación, para
  efectos de expropiación forzosa, polo Concello do Grove (Pontevedra), dos bens
  e dereitos necesarios para a realización das obras do proxecto de nova
  canalización de abastecemento ó Grove.
range: Decreto
url: 'https://www.xunta.gal/dog/Publicados/1998/19980609/AnuncioD276_gl.html'
---
<p>O Concello do Grove (Pontevedra), en sesión celebrada o día 30 de outubro de 1997, aprobou o proxecto de nova canalización de abastecemento ó Grove e na sesión celebrada o día 26 de febreiro de 1998</p>
<p>acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque se motiva a urxencia na insuficiencia do abastecemento de auga e baseándose no artigo único do Decreto 3376/1971, do 23 de decembro, que dispón que as obras e instalacións necesarias para a potabilidade das augas destinadas ó abastecemento de poboacións decláranse de recoñecida urxencia para tódolos efectos de aplicación do artigo 52 da Lei de expropiación forzosa.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintedous de maio de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello do Grove (Pontevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de nova canalización de abastecemento ó Grove.</p>
<p>Santiago de Compostela, vintedous de maio de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>5299</p>

