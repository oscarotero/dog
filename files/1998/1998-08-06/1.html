---
date: '1998-08-06'
id: 2C9A
page: 9
number: 151
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 226/1998, do 24 de xullo, polo que se modifican os estatutos da
  Sociedade Anónima de Xestión do Plan Xacobeo.
range: Decreto
url: 'https://www.xunta.gal/dog/Publicados/1998/19980806/Anuncio2C9A_gl.html'
---
<p>A necesidade de harmoniza-la estructura organizativa e o funcionamento interno das diferentes sociedades mercantís nas que ten participación maioritaria a Comunidade Autónoma de Galicia aconsella modifica-los estatutos da Sociedade Anónima de Xestión do Plan Xacobeo, no sentido de delimita-las atribucións correspondentes ó presidente do Consello de Administración da sociedade, para o cal e de conformidade co disposto nos artigos 47 e seguintes da Lei 3/1985, do 12 de abril, do patrimonio da Comunidade Autónoma e no artigo 111 do Decreto 50/1989, do 9 de marzo, polo que se aproba o Regulamento que a desenvolve, e por proposta do conselleiro de Economía e Facenda e logo de deliberación do Consello da Xunta de Galicia na súa reunión do día vintecatro de xullo de mil novecentos noventa e oito,</p>
<p>DISPOÑO:</p>
<p>Artigo único.-O artigo 24º dos estatutos da Sociedade Anónima de Xestión do Plan Xacobeo aprobados polo Decreto 377/1991, do 19 de setembro, queda redactado nos seguintes termos:</p>
<p>Artigo 24º.-O presidente.</p>
<p>Corresponderanlle ó presidente do Consello de Administración as seguintes atribucións:</p>
<p>a) Exerce-la representación institucional da sociedade.</p>
<p>b) Convocar, presidir, suspender e levanta-las sesións, arbitra-las deliberacións do consello e desface-los empates co seu voto de calidade.</p>
<p>c) Presentarlle ó consello os informes que considere oportuno.</p>
<p>d) Calquera outra función expresamente encomendada, ou que lle sexa delegada polo Consello de Administración de entre as de natureza delegable.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintecatro de xullo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>7323</p>

