---
date: '1998-08-06'
id: 2CAA
page: 9
number: 151
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 8 de xullo de 1998, da Dirección Xeral de Centros e Inspección
  Educativa, pola que se lle autoriza a ampliación dunha unidade do segundo
  ciclo de educación infantil ó centro privado concertado Calasanz Masculino da
  Coruña.
range: Resolución
url: 'https://www.xunta.gal/dog/Publicados/1998/19980806/Anuncio2CAA_gl.html'
---
<p>Examinado o expediente incoado pola titularidade do centro privado concertado Calasanz Masculino da Coruña no que solicita a ampliación dunha unidade do segundo ciclo de educación infantil.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña que o envía cos informes emitidos pola Inspección de Educación e pola Unidade Técnica.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), a disposición derradeira primeira do Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro), polo que se desenvolve o antedito decreto.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto, enténdense autorizados para poder imparti-lo segundo ciclo de educación infantil, suposto que se dá no centro solicitante.</p>
<p>Esta dirección xeral,</p>
<p>RESOLVE:</p>
<p>Autoriza-la ampliación dunha unidade do segundo ciclo de educación infantil ó centro privado que se relaciona no anexo da presente resolución, facendo</p>
<p>constar que, para a súa posta en funcionamento, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 8 de xullo de 1998.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia da Coruña</p>
<p>Concello: A Coruña.</p>
<p>Localidade: A Coruña.</p>
<p>Enderezo: estrada de Os Fuertes, s/n.</p>
<p>Denominación: Calasanz Masculino.</p>
<p>Titular: Padres Escolapios.</p>
<p>Nivel: educación infantil, 2º ciclo.</p>
<p>Unidades de que constaba: 7.</p>
<p>Unidades novas autorizadas: 1.</p>
<p>Total de unidades autorizadas: 8.</p>
<p>Composición resultante:</p>
<p>Centro de educación infantil: 8 unidades.</p>
<p>Centro de educación primaria: 18 unidades.</p>
<p>Centro de educación secundaria: 12 unidades de educación secundaria obrigatoria.</p>
<p>Centro de bacharelato: 4 unidades, coas modalidades de ciencias da natureza e da saúde e humanidades e ciencias sociais.</p>
<p>6539</p>

