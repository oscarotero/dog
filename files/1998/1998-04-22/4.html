---
date: '1998-04-22'
id: B4E6
page: 4145
number: 76
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 31 de marzo de 1998 pola que se convoca un curso de especialización en
  educación infantil para mestres en servicio activo na Comunidade Autónoma de
  Galicia.
range: Orde
url: 'https://www.xunta.gal/dog/Publicados/1998/19980422/AnuncioB4E6_gl.html'
---
<p>As novas esixencias de especialistas derivadas da implantación das etapas de educación infantil e primaria que sinala a LOXSE, fan necesaria a organización de cursos de especialización en áreas que, neste momento, son deficitarias en número de profesorado especialista. A Consellería de Educación e Ordenación Universitaria, consciente de que a formación permanente do profesorado é un dereito e unha obriga, fai posible que, de xeito gradual, mestres ós que se lles suprimiu o seu posto de traballo ou que, debido á especialidade que posúen, ven alongado substancialmente o seu período de provisionalidade ou de poder cambiar de destino, poidan obter unha das especialidades que o sistema educativo require na actualidade.</p>
<p>En consecuencia co anterior, considérase conveniente a impartición dun curso de especialización en educación infantil en colaboración coa Universidade Nacional de Educación a Distancia, que exercerá a dirección e desenvolvemento do curso.</p>
<p>Cómpre, polo tanto, artella-la oportuna convocatoria que permita selecciona-los mestres interesados en participar neste curso.</p>
<p>Na súa virtude,</p>
<p>DISPOÑO:</p>
<p>Primeiro.-Convocar un curso de especialización en educación infantil, que se realizará segundo a modalidade de formación a distancia.</p>
<p>Segundo.-Poderán solicita-la realización deste curso os funcionarios de carreira pertencentes ó corpo de mestres que estean en servicio activo e teñan o seu destino en centros dependentes da Comunidade Autónoma de Galicia.</p>
<p>Se os participantes nesta orde de convocatoria o fan tamén na Orde do 30 de marzo de 1998 pola que</p>
<p>se convocan cursos de especialización en educación física, educación musical e audición e linguaxe para mestres en servicio activo na Comunidade Autónoma de Galicia, deberán indicar na folla de solicitude do anexo II a cal das dúas convocatorias renuncian no caso de seren seleccionados en ambas.</p>
<p>Terceiro.-O curso desenvolverase de acordo coa estructura e características que marca a Orde do 11 de xaneiro de 1996 (BOE do 23) pola que se homologan cursos de especialización para o profesorado de educación infantil, de educación primaria, de educación especial e do primeiro ciclo de educación secundaria obrigatoria, que se establecen no anexo I da presente orde e pola modalidade a distancia.</p>
<p>Cuarto.-A matrícula e os materiais didácticos serán gratuítos para os funcionarios do corpo de mestres seleccionados ó abeiro desta orde.</p>
<p>Quinto.-As solicitudes, xunto coa documentación expresada a seguir, deberán presentarse no prazo de 15 días naturais contados a partir do día seguinte ó da publicación desta orde no Diario Oficial de Galicia, a través do rexistro xeral da Consellería de Educación e Ordenación Universitaria, das súas delegacións provinciais ou mediante calquera dos procedementos establecidos no artigo 38.4º da Lei 30/1992, de réxime xurídico das administracións públicas e do procedemento administrativo común, sendo imprescindible que na instancia apareza a data de recepción no organismo público correspondente. Se, en uso deste dereito, o expediente é remitido por correo, é necesario que se presente en sobre aberto para que sexa datado e selado polo funcionario de correos antes de que se proceda á súa certificación.</p>
<p>Xuntaráselle á solicitude:</p>
<p>-Documentos acreditativos, orixinais ou copias compulsadas ou cotexadas dos méritos alegados dos recollidos no baremo que figura no anexo III.</p>
<p>-Folla de servicios, debidamente cuberta, pechada na data de publicación desta convocatoria.</p>
<p>-Fotocopia compulsada da credencial de estar suprimido, se é o caso.</p>
<p>-Declaración xurada das especialidades que posúe.</p>
<p>-Relación numerada e asinada da documentación presentada, seguindo a orde que aparece no indicado anexo III.</p>
<p>Sexto.-Este curso de especialización a distancia non dará lugar á concesión de licencia por estudios.</p>
<p>Sétimo.-A selección dos solicitantes será realizada por unha comisión que presidirá o subdirector xeral de Ordenación Educativa ou persoa en quen delegue e da que formarán parte:</p>
<p>-Dous membros da inspección educativa.</p>
<p>-Un asesor técnico-pedagóxico da especialidade de educación infantil destinado en centros de formación continuada do profesorado.</p>
<p>-Actuará como secretario un funcionario da Dirección Xeral, con voz e sen voto.</p>
<p>Poderán asistir ás sesións da comisión, con voz e sen voto, un representante de cada unha das organi</p>
<p>zacións sindicais con representación na mesa sectorial de persoal docente.</p>
<p>A comisión poderá dispoñe-la constitución dunha subcomisión técnica especializada só para os efectos de colaborar na valoración dos méritos previstos nos apartados 1, 2 e 3 do baremo do anexo III. Ás reunións desta subcomisión poderán asistir representantes das organizacións sindicais con representación na mesa sectorial de persoal docente.</p>
<p>Para os efectos previstos no artigo 26.2º do Decreto 299/1990, do 24 de maio, esta comisión considérase incluída na categoría primeira.</p>
<p>Oitavo.-A selección dos aspirantes farase de acordo cos seguintes criterios:</p>
<p>1. En primeiro lugar, o profesorado ó que se lle suprimiu o seu posto de traballo e non conte con novo destino definitivo, que non estea habilitado para imparti-las especialidades da LOXSE, agás a especialidade de francés.</p>
<p>2. En segundo lugar, o profesorado con destino provisional ou definitivo, que non estea habilitado para imparti-las especialidades da LOXSE, agás a especialidade de francés.</p>
<p>Noveno.-Resérvase un 70 por 100 das prazas do curso para o profesorado incluído no apartado 1 do punto oitavo, un 20 por 100 para o profesorado con destino provisional e un 10 por 100 para o que ten destino definitivo, dos recollidos no apartado 2 do punto oitavo.</p>
<p>No suposto de quedaren prazas vacantes dalgún dos colectivos mencionados, acumularanse ás reservadas a outro grupo, pola orde establecida no punto oitavo.</p>
<p>Décimo.-A valoración dos méritos dos solicitantes seleccionados en aplicación dos criterios prioritarios sinalados no apartado anterior realizarase de acordo co baremo que figura no anexo III.</p>
<p>No caso de se produciren empates no total das puntuacións, estes resolveranse atendendo sucesivamente á maior puntuación en cada un dos apartados do baremo, pola orde na que aparecen nel. A continuación desempatará o número de rexistro persoal máis baixo e, se é o caso, ano de oposición e número de lista.</p>
<p>Décimo primeiro.-Finalizada a selección, a comisión elevaralla ó director xeral de Ordenación Educativa e de Formación Profesional, para a súa resolución provisional, e exporase nos taboleiros da consellería e das delegacións provinciais, con expresión da puntuación obtida polos solicitantes preseleccionados.</p>
<p>Décimo segundo.-Dentro dos sete días naturais seguintes á exposición da resolución provisional da selección á que se refire o punto anterior, os solicitantes poderán presentar ante a da Dirección Xeral de Ordenación Educativa e de Formación Profesional as reclamacións oportunas.</p>
<p>No mesmo prazo os solicitantes que resulten preseleccionados deberán presentar na Dirección Xeral de Ordenación Educativa e de Formación Profesional da Consellería de Educación e Ordenación Universitaria ou por calquera dos medios establecidos no artigo 38.4º da Lei 30/1992, de réxime xurídico das administracións públicas e do procedemento administrativo común, a</p>
<p>documentación que en cada caso se solicite nesa resolución provisional.</p>
<p>Transcorrido o prazo de reclamacións, e dentro dos cinco días naturais seguintes, a comisión resolverá as reclamacións, comprobará a documentación presentada polos solicitantes preseleccionados e proporalle ó director xeral de Ordenación Educativa e de Formación Profesional a selección definitiva, que será publicada no taboleiro de anuncios da Consellería de Educación e Ordenación Universitaria e nos das delegacións provinciais.</p>
<p>Esta resolución definitiva esgotará a vía administrativa, polo que contra ela só procede recurso contencioso-administrativo, no prazo de dous meses desde a publicación do acto impugnado, e logo da comunicación previa da súa interposición perante o órgano que o dictou.</p>
<p>Décimo terceiro.-Unha vez resolta a presente convocatoria non se admitirán renuncias, salvo casos de excepcional gravidade e libremente apreciados pola Consellería de Educación e Ordenación Universitaria.</p>
<p>Décimo cuarto.-Os mestres participantes no curso están obrigados a realizar tódalas actividades programadas nel. O seu incumprimento en cada unha das fases dará lugar á exclusión do curso, logo de informe do director deste, oído o interesado e coa conformidade do director xeral de Ordenación Educativa e de Formación Profesional.</p>
<p>Décimo quinto.-A cualificación global será apto ou non apto.</p>
<p>Décimo sexto.-A Consellería de Educación e Ordenación Universitaria publicará no Diario Oficial de Galicia a relación de persoas que superen o curso con avaliación positiva. Con posterioridade estas persoas poderán solicitar, diante do delegado provincial correspondente, a oportuna habilitación.</p>
<p>Décimo sétimo.-Autorízase a Dirección Xeral de Ordenación Educativa e de Formación Profesional para dicta-las normas que considere oportunas para o desenvolvemento e interpretación da presente orde.</p>
<p>Décimo oitavo.-A presente disposición entrará en vigor o día seguinte ó da súa publicación no DOG.</p>
<p>Santiago de Compostela, 31 de marzo de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>CURSO DE ESPECIALIZACIÓN EN EDUCACIÓN INFANTIL</p>
<p>Número de participantes: 100.</p>
<p>Datas de celebración: durante o curso 1998-1999.</p>
<p>I. O curso terá dúas partes: teórico-práctica e práctica.</p>
<p>Fase teórico-práctica: realizarase segundo a modalidade a distancia.</p>
<p>Esta fase teórico-práctica será de 400 horas.</p>
<p>Fase práctica: realizarase nos centros de destino, asistidos e asesorados por un titor da UNED, durante o curso 1998-1999. A duración desta fase será de 100 horas.</p>
<p>Para acceder a esta fase é necesario supera-la fase teórico-práctica.</p>
<p>II. Avaliación.</p>
<p>Cada un dos módulos que integran os contidos da fase teórico-práctica será avaliado independentemente. A superación desta fase implicará ter aprobadas as ava</p>
<p>liacións correspondentes a cada un destes módulos.</p>
<p>A fase práctica superarase globalmente. Ó longo dela deberanse presenta-los traballos que se indiquen ó comezo. A avaliación terá en conta o informe do director ou directora do curso e unha memoria final que terá que ser entregada por cada alumno e avaliada polos responsables do curso.</p>
<p>3179</p>

