---
date: '1998-03-27'
id: A76A
page: 3
number: 59
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de marzo de 1998, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  convenio colectivo de ámbito provincial para a Fundación Hospital Verín de
  Ourense para o ano 1998.
range: Resolución
url: 'https://www.xunta.gal/dog/Publicados/1998/19980327/AnuncioA76A_gl.html'
---
<p>Visto o texto do convenio colectivo da empresa Fundación Hospital de Verín (código 3200762) de Ourense, con entrada nesta Delegación Provincial de Consellería de Xustiza, Interior e Relacións Laborais, subscrito en representación da parte económica pola empresa, e da parte social polo comité de empresa, na xuntanza celebrada o día 12-2-1998, e de conformidade co disposto no artigo 90.2º e 3º, do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexisto e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la súa inscrición no rexistro de convenios colectivos desta delegación provincial,</p>
<p>con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 5 de marzo de 1998.</p>
<p>José Lage Lage</p>
<p>Delegado provincial de Ourense</p>
<p>Convenio colectivo Fundación Hospital Verín 1998</p>
<p>Artigo 1º.-Ámbito funcional.</p>
<p>As normas deste convenio regularán o persoal laboral que preste os seus servicios na Fundación Hospital Verín.</p>
<p>Artigo 2º.-Duración e vixencia.</p>
<p>O presente convenio terá unha duración dun ano contado desde o 1 de xaneiro de 1998, finalizando os seus efectos o 31 de decembro de 1998.</p>
<p>No caso de non estar publicado o 1 de xaneiro de 1998, retrotraeranse os seus efectos á dita data.</p>
<p>Entenderase prorrogado por períodos anuais salvo denuncia por unha das partes cunha antelación mínima de dous meses á data do seu vencemento.</p>
<p>Artigo 3º.-Condicións máis beneficiosas.</p>
<p>Respectaranse integramente na súa totalidade estrictamente ad personam aquelas condicións máis beneficiosas que teña o traballador concedidas pola empresa por pacto.</p>
<p>Artigo 4º.-Xornada laboral.</p>
<p>A xornada máxima anual será de 1.735 horas de traballo efectivo, unha vez desfrutadas as vacacións, a libranza semanal regulamentaria e as correspondentes os 14 días festivos. A dirección comprométese a entrega-las carteleiras anuais nos seguintes 15 días á sinatura deste convenio, levándose un control delas na comisión paritaria. A xornada nocturna seá de dez horas.</p>
<p>Artigo 5º.-Horas extraordinarias.</p>
<p>Procurarase efectua-las horas extras mínimas indispensables e, en todo caso, cos límites que determina o Estatuto dos traballadores.</p>
<p>No caso de que houbese horas extraordinarias, aboarase a contía determinada na lexislación laboral vixente ou compensaranse por tempo de descanso, dacordo co previsto no Real decreto 1561/1995.</p>
<p>A realización de horas extraordinarias é voluntaria e será o traballador o que realice a elección entre a compensación económica ou o descanso, manifestando a súa elección ó superior inmediato que o requira para a realización das horas extraordinarias. En todo caso a elección do descanso com</p>
<p>pensatorio verase supeditado á acumulación das horas suficientes para compensar cunha quenda completa.</p>
<p>Artigo 6º.-Remuneracións.</p>
<p>O persoal afectado por este convenio, segundo as categorías, rexerase pola táboa salarial anexa.</p>
<p>Coa aprobación deste convenio, os administrativos equiparanse no seu soldo base cos TEL e TER; a diferencia que había anteriormente entre o dito soldo base restarase do complemento de destino. Tamén ocorrerá cos auxiliares administrativos ó equipara-lo seu soldo base cos auxiliares de enfermería.</p>
<p>O incremento salarial para este convenio será o IPC fixado pola Comunidade Autónoma e sobre os seguintes conceptos: soldo base, antigüidade e complemento de destino.</p>
<p>Artigo 7º.-Antigüidade.</p>
<p>Todo o persoal afectado por este convenio percibirá un premio de antigüidade consistente no 7% do seu salario base por cada trienio cumprido desde a súa data de ingreso na empresa.</p>
<p>Para o recoñecemento a dita antigüidade non se computará o tempo que se pemaneza en situación de permiso sen soldo ou excedencia voluntaria.</p>
<p>Artigo 8º.-Pagas extraordinarias.</p>
<p>As gratificacións extraordinarias de xullo e decembro consistirán, cada unha delas, nunha mensualidade do salario base, incrementada coa antigüidade recoñecida.</p>
<p>As ditas gratificacións aboaranse antes do 25 de xullo e do 25 de decembro.</p>
<p>Os traballadores que desfruten dun permiso sen soldo no período de cálculo das ditas gratificacións verán minguadas as cantidades que vaian percibir na parte proporcional á duración do dito permiso.</p>
<p>Artigo 9º.-Plus de nocturnidade.</p>
<p>Establécese un plus de nocturnidade na contía seguinte:</p>
<p>Posto de traballoImporte</p>
<p>Enfermeiros/as3.080 pesetas brutas, noite.</p>
<p>TER2.652 pesetas brutas, noite.</p>
<p>TEL2.652 pesetas brutas, noite.</p>
<p>Auxiliares de enfermería2.225 pesetas brutas, noite.</p>
<p>Subalternos2.225 pesetas brutas, noite.</p>
<p>Artigo 10º.-Domingos e festivos.</p>
<p>Establécese un plus de domingos e festivos, consistente nas cantidades seguintes:</p>
<p>Posto de traballoImporte</p>
<p>Enfermeiros/as2.200 pesetas brutas, por quenda.</p>
<p>TER1.800 pesetas brutas, por quenda.</p>
<p>TEL1.800 pesetas brutas, por quenda.</p>
<p>Auxs. de enfermería1.400 pesetas brutas, por quenda.</p>
<p>Subalternos1.400 pesetas brutas, por quenda.</p>
<p>Artigo 11º.-Plus de transporte.</p>
<p>Tódolos traballadores afectados polo presente convenio terán dereito a un plus de transporte, que consistirá na contía de 4.326 pesetas brutas mensuais.</p>
<p>Artigo 12º.-Baixas por IT.</p>
<p>Cando o traballador afectado polo presente convenio pase a situación de IT, as remuneracións que percibirá durante a dita situación serán as calculadas sobre as porcentaxes da táboa anexa e referidas á base de cotización de continxencias comúns correspondentes ó mes anterior ó da baixa, realizándose os axustes que fosen precisos nas nóminas sobre as cantidades brutas do mes concorrente.</p>
<p>Do 1º ó 15º día: cobrará o 60%.</p>
<p>Do 16º en diante: cobrará o 75%.</p>
<p>Se nos 6 meses seguintes á entrada en vigor deste convenio o índice de IT supera nun 25% o do ano 1997, a comisión paritaria estudiará as causas de tal incremento para efectos de revisa-las porcentaxes de retribución.</p>
<p>Artigo 13º.-Baixas por accidente laboral e enfermidade profesional.</p>
<p>A empresa complementará ata o 100% do salario as prestacións económicas derivadas de accidente laboral ou enfermidade profesional, correspondente ó soldo ó mes da data da baixa.</p>
<p>Artigo 14º.-Vacacións.</p>
<p>Todo o persoal afectado por este convenio terá dereito a un período de vacacións anuais de 30 días naturais retribuídos.</p>
<p>O dito período vacacional desfrutarase nos períodos quincenais, un elixido polo traballador e outro elixido pola empresa, podendo excepcionalmente desfrutarse os 30 días continuados, tras solicitude do traballador e valoración pertinente pola dirección.</p>
<p>O período vacacional para o persoal facultativo e non sanitario seá de xuño a setembro, ambos inclusive.</p>
<p>O persoal sanitario non facultativo desfrutará as súas vacacións entre os meses de maio e outubro, ambos inclusive.</p>
<p>Os períodos vacacionais sinalados son con carácter xeral podendo desfrutar vacacións fóra do dito período.</p>
<p>A fixación do calendario vacacional realizarase en marzo para todo o ano; nas unidades en que non exista un sistema de rotación implantado, realizarase un sorteo; nos anos sucesivos teranse en conta as vacacións desfrutadas durante o ano inmediatamente anterior.</p>
<p>Unha vez comunicados ó traballador os períodos vacacionais, non se poderán efectuar cambios a excepción de mutuo acordo, por escrito, entre traballadores da mesma categoría e área de traballo ou comunicación por parte da empresa cun aviso</p>
<p>previo, por escrito, de dous meses de antelación, sendo precisa unha argumentación do dito cambio na comisión paritaria.</p>
<p>Os traballadores que así o soliciten poderán desfruta-las vacacións anexas á baixa por maternidade.</p>
<p>Artigo 15ª.-Licencias e permisos.</p>
<p>Os traballadores afectados polo presente convenio desfrutarán das licencias e permisos legalmente recoñecidos coas seguintes peculiaridades:</p>
<p>Como criterio de desprazamento xeral utilizarase a distancia de 100 km desde a Fundación Hospital Verín.</p>
<p>Por cambio de domicilio, 2 días anuais consecutivos ó traslado se este se realiza nun radio menor de 50 km e 1 día anual se o traslado se realiza nunha distancia maior de 50 km ó centro de traballo.</p>
<p>Cada traballador terá dereito a 2 días de libre disposición máis un terceiro para desfrutar nun día de ponte, de non ser posible o seu desfrute este día de ponte por necesidades do servicio, desfrutaríase durante o ano. Os ditos días de libre disposición solicitaranse por escrito ó inmediato superior con, polo menos, quince días de antelación.</p>
<p>Os traballadores que os días 24 e 31 de decembro teñan quenda de tarde ou noite terán dereito a unha libranza.</p>
<p>Os traballadores terán dereito ó desfrute de 3 días consecutivos, durante os 7 días seguintes ó nacemento ou adopción dun fillo.</p>
<p>Artigo 16º.-Permiso non retribuído.</p>
<p>A empresa concederalles un permiso non retribuído, cun período mínimo de 15 días ata un máximo de 3 meses ó ano, a aqueles traballadores que leven prestando os seus servicios polo menos 6 mese ininterrompidos, e que o soliciten por escrito xustificadamente, con polo menos 15 días de antelación.</p>
<p>Artigo 17º.-Revisións médicas e saúde laboral.</p>
<p>Sen menoscabo do que determine a normativa vixente no relacionado coa saúde laboral, a todo o persoal afectado por este convenio ofreceráselle a posibilidade dun recoñecemento médico anual.</p>
<p>Artigo 18º.-Excedencia voluntaria.</p>
<p>Tódolos traballadores afectados polo presente convenio cunha antigüidade mínima dun ano terán dereito a situarse en excedencia voluntaria coas seguintes peculiaridades:</p>
<p>Solicitaranse por escrito con quince días de antelación á data prevista para o inicio da excedencia.</p>
<p>A excedencia terá como duración mínima un ano cun máximo de cinco.</p>
<p>Se o traballador solicita a reincorporación no período mínimo da excedencia terá dereito a reincorporarse no mesmo posto de traballo que tiña ó solicita-la excedencia. Despois dese momento consevarase un dereito preferente a ocupar calquera posto</p>
<p>de traballo da súa mesma categoría ou especialidade cuberto mediante contratación de duración determinada.</p>
<p>A reincorporación solicitarase por escrito con, cando menos, 20 días de antelación á data prevista para facela efectiva.</p>
<p>Non se concederán novas excedencias voluntarias ata teren transcorrido tres anos desde a reincorporación dunha excedencia anterior.</p>
<p>Artigo 19º.-Comisión paritaria.</p>
<p>Formarana 5 membros por parte da empresa e 5 por parte da representación social asinante deste acordo. Constituirase ó cabo dun mes desde a publicación do convenio, debendo comunicarlle a relación de integrantes ó presidente da comisión negociadora antes de 5 días da sinatura definitiva do acordo.</p>
<p>A comisión elaborará o seu Regulamento de funcionamento. A empresa facilitaralle o local e os medios que precise. Reunirase de maneira ordinaria unha vez cada trimestre natural, ademais das reunións extraordinarias que se celebrarán nas 48 horas seguintes á convocatoria asinada pola metade dos membros da comisión, sempre que transcorresen 15 días desde a anterior reunión extraordinaria.</p>
<p>A misión da comisión paritaria é vixiar polo cumprimento do convenio e o desenvolvemento dos acordos nel acadados; ámbalas partes someterán a esta comisión cantos problemas, conflictos ou discrepancias xurdan da interpretación deste convenio; recorrerase, en caso de desacordo, ó sistema de conciliación de conflictos laborais.</p>
<p>Os acordos acadaranse por maioría de cada unha das representacións, dándose a publicidade conveniente para o caso. Os acordos desta comisión terán o valor de acordos de empresa e vincularán as dúas partes nos mesmos termos ca este convenio, incorporándoos como anexos.</p>
<p>Artigos 20º.-Anticipos de nómina.</p>
<p>Os traballadores suxeitos a este convenio poderán solicitar anticipos de nómina sen xuro baixo as seguintes normas:</p>
<p>a) A empresa disporá dun fondo de 500.000 pesetas mensuais para repartir entre as solicitudes que entren nese mesmo mes.</p>
<p>b) O prazo de presentación de solicitudes será do 1 ó 10 de cada mes, comunicándose as cantidades concedidas a cada traballador do 11 ó 15, debendo comunicarse a renuncia ó dito anticipo do 16 ó 20 e aboándose o importe concedido definitivo dentro dos 5 días seguintes.</p>
<p>c) O importe do dito anticipo poderase cobrar mediante cheque bancario ou ingreso na conta correspondente a cada traballador.</p>
<p>d) O desconto do dito anticipo será a partir do mes seguinte ó da concesión e aboamento del.</p>
<p>e) A cantidade máxima que poderá solicitar cada traballador será de 250.000 ptas.</p>
<p>f) A devolución realizarase como máximo en 10 meses, comprometéndose cada traballador a manter e respecta-la retención de haberes que o hospital sinale para a amortización deste anticipo, aínda que por outras retencións xudiciais ou gobernativas quede totalmente absorbida a parte do soldo legalmente embargable.</p>
<p>g) Mentres non se termine de pagar un anticipo non se poderá solicitar outro de novo.</p>
<p>h) Poderán solicitar anticipo da súa nómina tódolos traballadores coa particularidade de que a devolución deberá realizarse dentro da duración coñecida do contrato.</p>
<p>Artigo 21º.-Lexislación subsidiaria.</p>
<p>En todo o que non estea expresamente previsto neste convenio seguirase o que dispoña o Estatuto dos traballadores e demais disposicións legais de xeral aplicación.</p>
<p>Artigo 22º.-Modificación das condicións de traballo.</p>
<p>Terán a consideración de modificacións colectivas das condicións de traballo aquelas que afecten a totalidade dos traballadores incluídos nunha carteleira ou dunha categoría.</p>
<p>Artigo 23º.-Priorización no despedimento por causas económicas.</p>
<p>Sen menoscabo do sinalado pola lexislación vixente no caso de que sexan precisos os despedimentos por causas expostas no apartado 1 do artigo 51 do Estatuto dos traballadores, estes afectarán en primeiro lugar o persoal con contrato por tempo determinado ou a tempo parcial. No caso de ser preciso o despedimento de persoal con contrato indefinido procederase en primeiro lugar polo persoal con</p>
<p>menor antigüidade continuándose alternativamente entre os traballadores con maior antigüidade e os de menor antigüidade resolvéndose os posibles empates tendo en conta as cargas familiares dos traballadores.</p>
<p>Artigo 24º.-Representación sindical.</p>
<p>Recoñécese a posibilidade de acumulación do crédito horario entre os representantes do comité de empresa elixidos por unha mesma central sindical.</p>
<p>Artigo 25º.-Formación continuada.</p>
<p>Nos dous meses seguintes á sinatura deste convenio formularanse, no seo da comisión paritaria, as liñas estratéxicas de formación continuada para 1998.</p>
<p>Artigo 26º.-Promoción interna.</p>
<p>Estudiarase na comisión paritaria o establecemento dun sistema de promoción interna para os traballadores afectados polo presente convenio.</p>
<p>Artigo 27º.-Acción social.</p>
<p>Crearase un fondo de acción social ó que contribuirán por unha parte os traballadores, dunha forma voluntaria, afectados por este convenio, cunha achega de 100 pesetas mensuais, correspondendo o total anual ó 40% do dito fondo e sufragando a empresa o 60% restante.</p>
<p>O dito fondo terá como obxectivos a subvención de gastos de gardería (40%) e libros escolares (60%) para os fillos dos traballadores da Fundación Hospital Verín.</p>
<p>Artigo 28º.-Partes asinantes.</p>
<p>Son partes asinantes do presente convenio os membros do comité de empresa da Fundación Hospital Verín, elixidos polas centrais sindicais, CC.OO., CEMSATSE e Grupo de Traballadores Independentes en representación dos traballadores, e a dirección da Fundación Hospital Verín por parte da empresa.</p>
<p>Táboa salarial dos traballadores da Fundación Hospital Verín de 1997</p>
<table><tbody><tr><td></td></tr>
<tr><td></td></tr>
<tr><td>Soldo base</td><td>Plus transporte</td><td>Complemento
específico</td><td>Complemento
productividade
fixa</td><td>Complemento
de destino</td><td>Complemento
de destino
adicional</td></tr>
<tr><td></td></tr>
</tbody></table>
<table><tbody><tr><td>Persoal facultativo</td><td>151.961</td><td>4.326</td><td>47.403</td><td>102.170</td><td>103.055</td><td>0-411.717</td></tr>
<tr><td></td></tr>
<tr><td>Enfermeiros</td><td>129.006</td><td>4.326</td><td>0</td><td>22.500</td><td>65.598</td><td>0</td></tr>
<tr><td></td></tr>
<tr><td>TEL, TER</td><td>96.182</td><td>4.326</td><td>0</td><td>16.667</td><td>47.924</td><td>0</td></tr>
<tr><td></td></tr>
<tr><td>Auxiliares enfermería</td><td>83.862</td><td>4.326</td><td>0</td><td>13.333</td><td>28.522</td><td>0</td></tr>
<tr><td></td></tr>
<tr><td>Administrativos</td><td>88.758</td><td>4.326</td><td>0</td><td>19.167</td><td>82.024</td><td>0</td></tr>
<tr><td></td></tr>
<tr><td>Auxiliares administrativos</td><td>80.648</td><td>4.326</td><td>0</td><td>13.333</td><td>32.300</td><td>0</td></tr>
<tr><td></td></tr>
<tr><td>Subalternos</td><td>80.648</td><td>4.326</td><td>0</td><td>13.333</td><td>32.300</td><td>0</td></tr>
<tr><td></td></tr></tbody></table>
<p>Estes soldos son a xornada completa.</p>
<p>2488</p>

