---
date: '1998-11-09'
id: 34CA
page: 12
number: 217
agency: CONCELLO DE FENE
section: VI. ANUNCIOS
title: Anuncio de concurso.
range: Anuncio
url: 'https://www.xunta.gal/dog/Publicados/1998/19981109/Anuncio34CA_gl.html'
---
<p>Anuncio de licitación. De conformidade co disposto no artigo 79 da Lei 13/1995, do 18 de maio, de contratos das administracións públicas, anúnciase concurso, con procedemento aberto, para adxudica-las obras de ampliación do cemiterio municipal de Fene, 2ª fase do cuarteirón G, consonte o seguinte contido:</p>
<p>1. Obxecto do contrato: é obxecto do contrato a execución das obras de ampliación do cemiterio municipal de Fene, 2ª fase do cuarteirón G.</p>
<p>2. Tipo de licitación: sinálase como tipo de licitación máximo o de 45.629.380 pesetas, IVE incluído.</p>
<p>3. Duración do contrato: o prazo de execución das obras é de cinco (5) meses.</p>
<p>4. Pagamento: o pagamento do prezo de adxudicación farase efectivo con cargo á partida 1998.443.689.00 do orzamento muncipal de gastos.</p>
<p>5. Exposición de pregos de cláusulas administrativas: durante os oito primeiro días hábiles seguintes ó da publicación deste anuncio, na secretaría do concello suspendéndose a licitación no caso de impugnación.</p>
<p>6. Exposición do proxecto: o proxecto das obras foi aprobado pola corporación municipal en sesión do 15 de outubro de 1998 e permanecerá exposto ó público na Secretaría deste concello por espacio dun mes.</p>
<p>7. Garantías provisional e definitiva: a garantía provisional será de 912.599 ptas. e a definitiva de 1.825.175 ptas.</p>
<p>8. Clasificación do contratista: requírese a clasificación no grupo C, edificacións, subgrupo 2, estructura de fábrica ou formigón, categoría d.</p>
<p>9. Presentación de proposicións: durante os venteseis días naturais seguintes ó da publición do anuncio de licitación no BOP e no DOG, en horas das 10 ás 13, no rexistro xeral da Casa do Concello, en tres sobres pechados asinados polo licitador ou persoa que represente.</p>
<p>10. Apertura do sobre que conterá a proposición económica: terá lugar ás 11 horas de sétimo día hábil seguinte ó da conclusión do prazo para presentación de proposicións.</p>
<p>11. Modelo de proposición: as proposicións axustaranse ó seguinte modelo:</p>
<p>Don/Dona ..., con domicilio en ... rúa ... nº ... teléfono ... con DNI (ou pasaporte ou documento que o substitúa) nº ... actuando en nome propio (ou en representación de ... DNI ou CIF nº ... e con domicilio en ... nº ... teléfono ...) toma parte no concurso, con procedemento aberto, para a adxudicación da execución das obras comprendidas no proxecto de ... e para tales efectos fai constar:</p>
<p>1) Que ofrece o prezo de ... ptas. que significa unha baixa de ... ptas. en relación co tipo de licitación.</p>
<p>2) Que coñece e acepta cantas obrigas se deriven dos pregos de condicións deste contrato.</p>
<p>En ..., ... de ... de 19...</p>
<p>O licitador (asinado e rubricado).</p>
<p>Fene, 16 de outubro de 1998.</p>
<p>Xosé Mª Rivera Arnoso</p>
<p>Alcalde</p>
<p>9535</p>

