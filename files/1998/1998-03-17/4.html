---
date: '1998-03-17'
id: A012
page: 2
number: 52
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 84/1998, do 5 de marzo, de asunción dos bens, dereitos e obrigas
  traspasados á Comunidade Autónoma de Galicia en materia de industria e medio
  ambiente polo Real decreto 234/1998, do 16 de febreiro, e a súa asignación á
  Consellería de Medio Ambiente.
range: Decreto
url: 'https://www.xunta.gal/dog/Publicados/1998/19980317/AnuncioA012_gl.html'
---
<p>Polo Real decreto 234/1998, do 16 de febreiro, sobre ampliación dos medios traspasados á Comunidade Autónoma de Galicia polos reais decretos 1634/1980, do 31 de xullo, e 971/1984, do 28 de marzo, traspásanse bens, dereitos e obrigas da Administración do Estado á Comunidade Autónoma de Galicia en materia de industria e medio ambiente.</p>
<p>Parece, pois, conveniente asumir de forma expresa tales funcións e servicios, nos termos e condicións</p>
<p>especificadas no acordo da Comisión Mixta de Transferencias e asignalas ós órganos correspondentes da Administración galega.</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día cinco de marzo de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Quedan asumidos os bens, dereitos e obrigas traspasados pola Administración do Estado á Comunidade Autónoma de Galicia en virtude do Real decreto 234/1998, do 16 de febreiro, en materia de industrias e medio ambiente, nos termos e condicións especificados no acordo da Comixión Mixta de Transferencias do 23 de xaneiro de 1998, transcrito como anexo ó devandito real decreto.</p>
<p>Artigo 2º</p>
<p>1. Asignánselle á Consellería de Medio Ambiente os bens, dereitos e obrigas asumidos de conformidade co artigo anterior.</p>
<p>2. Os órganos da Consellería de Medio Ambiente exercerán as atribucións que lles corresponden conforme as normas que regulan a súa estructura e demais disposicións de aplicación.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, cinco de marzo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>1964</p>

