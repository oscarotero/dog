---
date: '1998-03-17'
id: A032
page: 2
number: 52
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 20 de febreiro de 1998 sobre delegación de competencias para a
  revogación dos títulos-licencia das axencias de viaxes.
range: Orde
url: 'https://www.xunta.gal/dog/Publicados/1998/19980317/AnuncioA032_gl.html'
---
<p>O Decreto 155/1989, do 22 de xuño, polo que se aproba o Regulamento das axencias de viaxes de Galicia, vén establece-la competencia para outorga-los títulos-licencia das axencias de viaxes a favor do conselleiro competente en materia de turismo. Este órgano é igualmente competente para a revogación deses títulos.</p>
<p>Mediante Orde do 12 de xaneiro de 1998 delegáronse no director xeral de Turismo as competencias de concesión de títulos-licencia de axencia de viaxes no ámbito da Comunidade Autónoma de Galicia e a autorización de novos establecementos e dependencias auxiliares das axencias de viaxe xa autorizadas.</p>
<p>Do mesmo xeito, e co obxecto de mante-la uniformidade dos procedementos administrativos relativos ás empresas turísticas e evita-la excesiva concentración de funcións arredor do titular da Consellería de Cultura, Comunicación Social e Turismo, dado o seu volume, resulta conveniente recorrer á delegación de competencias no director xeral de Turismo, sen esquece-lo debido respecto ós principios que informan a actividade administrativa e que a nosa Constitución recolle no seu artigo 103.1º.</p>
<p>A delegación de competencias permite a axilización administrativa necesaria que redunda en beneficio tanto da Administración como dos administrados dentro do máis rigoroso respecto ás garantías xurídicas que a tutela dos intereses públicos esixe.</p>
<p>Na súa virtude, facendo uso das facultades que confiren os artigos 43.3º da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, e</p>
<p>13 da Lei 30/1992, do 26 de novembro, de réxime xurídico das administración públicas e do procedemento administrativo común e demais disposicións de xeral aplicación,</p>
<p>DISPOÑO:</p>
<p>Artigo 1º</p>
<p>Delégase no director xeral de Turismo a seguinte competencia:</p>
<p>-A revogación dos títulos-licencia das axencias de viaxes, no ámbito da Comunidade Autónoma de Galicia.</p>
<p>Artigo 2º</p>
<p>As resolucións administrativas que se adopten facendo uso da delegación conferida por esta orde farán constar expresamente esta circunstancia e consideraranse dictadas pola autoridade delegante.</p>
<p>Artigo 3º</p>
<p>En calquera momento, o conselleiro poderá reclama-lo exercicio da competencia que se delega pola presente orde, da que quedan excluídos, en todo caso, os supostos previstos no artigo 13.2º da Lei 30/1992, do 26 de novembro, de réxime xurídico das administracións públicas e do procedemento administrativo común, e no artigo 42.2º da Lei 1/1983, do 22 de febreiro, reguladora da Xunta e do seu presidente.</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó establecido na presente orde.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 20 de febreiro de 1998.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>2055</p>

