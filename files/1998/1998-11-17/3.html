---
date: '1998-11-17'
id: 47CE
page: 12
number: 223
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 13 de novembro de 1998 pola que se declara a alienabilidade do dereito
  de superficie do terreo sobre o que se construíu o campo de fútbol da
  Zapateira, situado na parroquia de San Vicente de Elviña, termo municipal da
  Coruña.
range: Orde
url: 'https://www.xunta.gal/dog/Publicados/1998/19981117/Anuncio47CE_gl.html'
---
<p>A Comunidade Autónoma de Galicia, en virtude do Real decreto 2434/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de cultura</p>
<p>(BOE nº 235, do 1 de outubro), ten a titularidade do dereito de superficie constituído sobre o terreo no que se construíu o campo de fútbol da Zapateira, situado no termo municipal da Coruña.</p>
<p>O Concello de Coruña solicitou da Secretaría Xeral para o Deporte a cesión das citadas instalacións do campo de fútbol da Zapateira co fin de dedicalas a actividades deportivas.</p>
<p>A Secretaría Xeral para o Deporte informou favorablemente a cesión solicitada, o que implica, á vista do disposto no artigo 24 do Decreto 50/1989, do 9 de marzo, polo que se aproba o regulamento da Lei 3/1985, do 12 de abril, de patrimonio da Comunidade Autónoma de Galicia, a conformidade coa desafectación do dominio público do devandito inmoble.</p>
<p>Mediante decreto do Consello da Xunta de Galicia, do 12 de novembro de 1998, desafectouse do dominio público o antedito inmoble, logo do informe favorable da Secretaría Xeral para o Deporte.</p>
<p>Co obxecto de posibilita-la cesión do dito inmoble, requírese a previa declaración do seu alleamento, segundo o disposto nos artigos 24 da Lei 3/1985, do 12 de abril, do patrimonio da Comunidade Autónoma de Galicia e 60 do Decreto 50/1989, do 9 de marzo, polo que se aproba o regulamento para a execución da antedita lei.</p>
<p>En virtude do anteriormente exposto, po proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.-Declárase a alienabilidade do dereito de superficie do terreo sobre o que se construíu o campo de fútbol da Zapateira, situado na parroquia de San Vicente de Elviña, termo municipal da Coruña e que se describe como segue:</p>
<p>Monte baixo rochoso, con algún labradío, que recibe as denominacións de Revolta, Gómez, Revolta de Maeda, Maeda, Revolta de Adentro, Castelo e Pedra das Meigas, situada na parroquia de San Vicente de Elviña, termo municipal da Coruña, dunha extensión superficial de dezaseis mil setenta e catro metros cadrados, que estrema ó norte, monte Da Revolta da Baieda e mais de José Rumbo García; ó sur, Juan Bermúdez Pan e Manuela Bermúdez Pan, muro en medio; ó leste, muro que separa do monte do Sr. Rostro, hoxe de José Rumbo García, outro de Juan Bermúdez Galán, hoxe tamén do citado Rumbo García e ó oeste, camiño público a Vilaboa, cerramento en medio.</p>
<p>O dito inmoble atópase inscrito no Rexistro da Propiedade nº 2 da Coruña, no libro 460, folio 260, predio número 35.156.</p>
<p>Santiago de Compostela, 13 de novembro de 1998.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>
<p>10267</p>

