---
date: '1998-06-19'
id: DA26
page: 6
number: 117
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 20 de maio de 1998 pola que se autoriza o cambio de titularidade do
  centro privado San José, de Lugo.
range: Orde
url: 'https://www.xunta.gal/dog/Publicados/1998/19980619/AnuncioDA26_gl.html'
---
<p>Examinado o expediente incoado pola titularidade do centro privado San José de Lugo, no que se solicita o cambio de titularidade do devandito centro.</p>
<p>Resultando que Misioneras Siervas de San José lle ceden a súa titularidade, para tódolos efectos, á Fundación Educación Católica.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Lugo, que se uniron a el os documentos esixidos e que a petición foi informada pola Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que se cumpriron neste expediente tódolos requisitos esixidos pola normativa vixente nesta materia esta consellería,</p>
<p>DISPÓN:</p>
<p>Autoriza-lo cambio de titularidade do centro privado San José de Lugo a favor da Fundación Educación Católica con tódolos dereitos e obrigas contraídas polo cesionista Misioneras Siervas de San José, sen prexuízo das responsabilidades que pui</p>
<p>desen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Santiago de Compostela, 20 de maio de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>5267</p>

