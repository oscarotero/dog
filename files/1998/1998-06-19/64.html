---
date: '1998-06-19'
id: DB26
page: 6
number: 117
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 10 de xuño de 1998 sobre concesión do título-licencia de axencia
  de viaxes do grupo maiorista-retallista a Viajes Celtravel, co número XG-174 e
  casa central na Avenida de Galicia, 75, de Cambados.
range: Resolución
url: 'https://www.xunta.gal/dog/Publicados/1998/19980619/AnuncioDB26_gl.html'
---
<p>Visto o expediente instruído por instancia de Marco Antonio Crespo Padín, na súa calidade de titular da axencia de viaxes Celtravel, en solicitude de concesión do oportuno título-licencia da axencia de viaxes do grupo maiorista-retallista.</p>
<p>Resultando que coa referida solicitude se xuntan a documentación que se indica no artigo 4 e concordantes do Regulamento das axencias de viaxes aprobado polo Decreto 155/1989, do 22 de xuño, que regula o exercicio da actividade da actividade profesional que compete ás axencias de viaxes, e no que se especifican os documentos que terán que presentarse coa solicitude do outorgamento do título-licencia.</p>
<p>Resultando que tramitado o oportuno expediente aparecen cumpridas as formalidades e xustificados os extremos que se sinalan nos artigos 4, 5 e 6 do regulamento.</p>
<p>Considerando que na empresa solicitante concorren tódalas condicións esixidas polo Decreto 155/1989, do 22 de xuño, para a obtención do título-licencia de axencia de viaxes do grupo maiorista-retallista.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 12 de xaneiro de 1998, da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, esta dirección xeral,</p>
<p>RESOLVE:</p>
<p>Concede-lo título-licencia de axencia de viaxes do grupo maiorista-retallista, co nº XG-174, a Celtravel, con casa central en Cambados, na Avda. de Galicia, 75, da que é titular Marco Antonio Crespo Padín, que poderá exerce-la súa actividade mercantil a partir da data de publicación desta resolución no DOG, con suxeición ó preceptuado no Decreto 155/1989, do 22 de xuño, polo que se aproba o Regulamento das axencias de viaxes de Galicia. A dita axencia quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución o interesado poderá interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 10 de xuño de 1998.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>
<p>5309</p>

