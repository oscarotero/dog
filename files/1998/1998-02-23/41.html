---
date: '1998-02-23'
id: 82D2
page: 1
number: 36
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación inicial do estudio de detalle para o reaxuste de
  determinacións e delimitación do plan parcial do polígono B-4 de Fontesanta.
range: Anuncio
url: 'https://www.xunta.gal/dog/Publicados/1998/19980223/Anuncio82D2_gl.html'
---
<p>A Comisión de Goberno, en virtude da delegación do alcalde, do 15-7-1996, na sesión con data do 19-1-1998, acordou aprobar, con carácter inicial, o estudio de detalle formulado mediante iniciativa particular por Jorge Fontenla Coello, en interese das entidades mercantís Deca Promociones, S.L. e Áridos Gallegos, S.L., coa finalidade de reaxustar determinacións e delimitación do plan parcial do polígono B-4 de Fontesanta do plan xeral de ordenación urbana, sendo redactado este documento polos arquitectos Cordeiro Rodríguez, Davila Alonso, Jiménez López e Meijide Rico, e visado pola delegación en Pontevedra do Colexio Oficial de Arquitectos de Galicia con data 11-12-1997, modificándose o estudio de detalle no que atinxe ó apartado referido ós espacios libres de uso público de titularidade municipal, posto que as instalacións efectuadas sobre estas piscinas e pistas deportivas terán a condición de bens municipais de servicio público, polo que se corrixe o estudio de detalle nese </p>
<p>apartado, debendo ser aclarada pola promotora a relación de propietarios previamente á información pública, sen prexuízo do cal se lles notificará este acto a todos aqueles propietarios que figuren na documentación do presente expediente.</p>
<p>Así mesmo, nese mesmo acto acordouse a apertura do trámite de exposición pública e notificación ós propietarios e demais interesados directamente afectados comprendidos no ámbito territorial do estudio de detalle, determinándose que, con carácter previo á súa aprobación definitiva, o concello deberá resolver por medio das formas de xestión que considere máis axeitadas o mantemento e utilización das instalacións deportivas citadas, no sentido sinalado neste acto.</p>
<p>Durante o prazo dun mes, contado a partir da publicación deste anuncio no Diario Oficial de Galicia, poderá examinarse o expediente na Unidade Municipal de Fomento (rúa dona Tareixa) e formularse as alegacións procedentes, servindo tamén este anuncio de notificación, ó abeiro do disposto no artigo 59 da Lei 30/1992, a tódolos propietarios ou interesados no procedemento directamente afectados que non poidan ser notificados individualmente, ben por descoñecidos ou porque se ignore o lugar de notificación, enderezo, medio ou porque a notificación no se puido practicar.</p>
<p>Pontevedra, 29 de xaneiro de 1998.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario general</p>

