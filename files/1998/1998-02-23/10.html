---
date: '1998-02-23'
id: 824A
page: 1
number: 36
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de febreiro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da revisión salarial do convenio colectivo da empresa Empresa
  Pereira, S.L.
range: Resolución
url: 'https://www.xunta.gal/dog/Publicados/1998/19980223/Anuncio824A_gl.html'
---
<p>Visto o expediente da revisión salarial do convenio colectivo para a empresa Empresa Pereira, S.L., que tivo entrada nesta delegación provincial o día 3-2-1998, subscrito en representación da parte económica pola representación da empresa, e da parte social, polo delegado de persoal, o 28-1-1998. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia</p>
<p>Vigo, 5 de febreiro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta</p>
<p>Asistentes:</p>
<p>José Agustín Pereira Fernández, xerente de Empresa Pereira, S.L.</p>
<p>Manuel Cores Santiago, delegado de persoal (UGT).</p>
<p>En Vilagarcía de Arousa, ás 10 horas do día 28 de xaneiro de 1998, reúnense nos locais de Empresa Pereira, S.L., sitos na rúa Santa Eulalia, 17, de Vilagarcía de Arousa, o representante dos traballadores e a dirección da empresa, para proceder á revisión do convenio colectivo para a dita empresa.</p>
<p>Aberta a sesión, as partes dan a coñece-las súas respectivas representacións. Pola empresa, José Agustín Pereira Fernández, xerente desta e, polos traballadores, Manuel Cores Santiago, delegado de persoal por UGT.</p>
<p>De acorde co artigo 4 do convenio colectivo para a dita empresa, en vigor, procede incrementar para 1998 tódolos conceptos salariais nunha porcentaxe igual ó IPC real do ano 1997. Como esta foi do 2%, modifícanse os artigos 9, 10 e 12 do texto, así como a táboa salarial. Xúntanse os novos textos e a táboa salarial.</p>
<p>E, non habendo máis asuntos que tratar, levántase a sesión, ás once horas do día e no lugar arriba indicados, do que as partes dan fe.</p>
<p>Asdo. José Agustín Pereira Fernández</p>
<p>Xerente de Empresa Pereira, S.L.</p>
<p>Asdo. Manuel Cores Santiago</p>
<p>Delegado de persoal UGT</p>
<p>Artigo 8º.-Plus de quebranto de moeda.</p>
<p>O conductor-perceptor, o día que realice un mínimo de dúas horas da súa xornada laboral as funcións de conductor e cobrador, percibirá un plus de 105 pesetas en concepto de quebranto de moeda.</p>
<p>Artigo 10º.-Plus de transporte ou asistencia.</p>
<p>Como compensación, dos gastos que o persoal da empresa ten que efectuar para trasladarse ó centro de traballo, establécese un plus de transporte ou asistencia para tódalas categorías profesionais, de 158 pesetas por cada día efectivo traballado.</p>
<p>Artigo 12º.-Traballo en domingos e festivos.</p>
<p>Os domingos e festivos que, por necesidades do servicio, sexan traballados e o descanso se produza</p>
<p>outro día da semana, aboaranse coa cantidade de 1.836 pesetas a cada traballador, independentemente da súa antigüidade e categoría profesional.</p>
<p>No caso de que excepcionalmente non puidese desfrutarse este descanso, en cómputo mensual cobrarase co incremento do 140%.</p>
<p>Táboa salarial (1 de xaneiro de 1998)</p>
<table><tbody><tr><td>Xefe de personal</td><td>117.315 ptas./mes</td><td>955 ptas./hora</td></tr>
<tr><td>Xefe de tráfico</td><td>117.315 ptas./mes</td><td>955 ptas./hora</td></tr>
<tr><td>Administrativo</td><td>107.025 ptas./mes</td><td>882 ptas./hora</td></tr>
<tr><td>Auxiliar administrativo</td><td>94.140 ptas./mes</td><td>790 ptas./hora</td></tr>
<tr><td>Inspector</td><td>3.206 ptas./día</td><td>870 ptas./hora</td></tr>
<tr><td>Conductor</td><td>3.177 ptas./día</td><td>830 ptas./hora</td></tr>
<tr><td>Conductor-perceptor</td><td>3.177 ptas./día</td><td>830 ptas./hora</td></tr>
<tr><td>Cobrador</td><td>2.742 ptas./día</td><td>789 ptas./hora</td></tr>
<tr><td>Mecánico oficial 1ª</td><td>3.206 ptas./día</td><td>870 ptas./hora</td></tr>
<tr><td>Mecánico oficial 2ª</td><td>2.892 ptas./día</td><td>789 ptas./hora</td></tr>
<tr><td>Mozo</td><td>2.754 ptas./día</td><td>789 ptas./hora</td></tr>
<tr><td>Engraxador/lavacoches</td><td>2.754 ptas./día</td><td>789 ptas./hora</td></tr>
</tbody></table>

