---
date: '1998-03-13'
id: FB5A
page: 2
number: 50
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de febreiro de 1998, da Dirección Xeral de Relacións
  Laborais, pola que se ordena o rexistro e publicación, no Diario Oficial de
  Galicia, da revisión salarial do convenio colectivo da empresa Bebidas
  Gaseosas del Noroeste, S.A. (Begano, S.A.), para o ano 1998.
range: Resolución
url: 'https://www.xunta.gal/dog/Publicados/1998/19980313/AnuncioFB5A_gl.html'
---
<p>Visto o texto para a revisión salarial do convenio colectivo de traballo da empresa Bebidas Gaseosas del Noroeste, S.A. (Begano, S.A.), subscrito pola</p>
<p>comisión paritaria do convenio o 21 de xaneiro de 1998, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Ley do Estatuto dos traballadores, e o artigo 2 do Real decreto 1040/1981, do 22 de maio, sobre rexistro e depósito de convenios colectivos de traballo. A Dirección Xeral de Relacións Laborais,</p>
<p>ACORDA:</p>
<p>Primeiro.-Ordena-la inscrición da devandita revisión salarial no rexistro xeral de convenios desta dirección xeral.</p>
<p>Segundo.-Remiti-lo texto orixinal ó correspondente servicio deste centro directivo.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Santiago de Compostela, 10 de febreiro de 1998.</p>
<p>María José Cimadevila Cea</p>
<p>Directora xeral de Relacións Laborais</p>
<p>Acta de reunión da comisión paritaria para a interpretación do convenio colectivo de Begano, S.A., celebrada o 21 de xaneiro de 1998.</p>
<p>Convocada en prazo e forma esta reunión para a interpretación do convenio colectivo e ó abeiro do establecido no seu artigo 6, acoden como integrantes:</p>
<p>-Pola empresa:</p>
<p>José Picado Carballeira.</p>
<p>Francisco Araújo Lis.</p>
<p>Francisco Araújo Fernández.</p>
<p>-Pola parte social:</p>
<p>Enrique Ferreiro Santamarina (CTI).</p>
<p>Juan Mouriño Iglesias (CC.OO.).</p>
<p>Mª Carmen Barba Fernández (UGT).</p>
<p>Igualmente pola parte social acoden, en calidade de asesores sen dereito a voto: Luis Rojo (CC.OO.) e Fernando Vázquez Martínez (UGT), así como tamén os delegdos sindicais: Añón Gorín (CC.OO.) e Salgado Garea (UGT).</p>
<p>Ámbalas partes se recoñecen con lexitimidade para integra-la comisión paritaria e asumi-las súas funcións.</p>
<p>O obxecto da reunión constitúeo acorda-las modificacións salariais pertinentes para o ano 1998, de acordo co establecido no artigo 14.-Salario do convenio colectivo vixente.</p>
<p>Para tal efecto, unha vez feito uso da palabra tódalas partes e dándolle carácter oficial ó documento presentado pola empresa, remitido polo Instituto Nacional de Estatística referente ó crecemento do IPC do ano 1997, acórdase:</p>
<p>1. Proceder á revisión das táboas salariais para o ano 1998 mediante a suma do IPC real de 1997 (2%) mailo 1%, sendo polo tanto o incremento efectivo do 3%.</p>
<p>A táboa vixente para 1998 figura como anexo a esta acta. A súa entrada en vigor será con carácter do 1 de xaneiro de 1998.</p>
<p>2. No referente ó artigo 35.-Axudas de custo, incrementaranse no 2% (IPC de 1997), quedando establecidas da seguinte maneira:</p>
<p>-A axuda de custo pasa de 5.050 ptas. a 5.150 ptas.</p>
<p>-A axuda de comida pasa de 1.175 ptas. a 1.200 ptas.</p>
<p>-A axuda de comida especial pasa de 1.590 ptas. a 1.620 ptas.</p>
<p>E ó non haber máis asuntos que tratar, levántase a sesión, asinando os integrantes da comisión paritaria en proba de conformidade.</p>

