---
date: '1998-03-13'
id: FBA2
page: 2
number: 50
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 5 de marzo de 1998 pola que se anuncia a contratación, polo
  sistema de concurso aberto e polo trámite de urxencia, do servicio consistente
  na instalación, montaxe e atención dun stand institucional da Consellería de
  Agricultura, Gandería e Política Agroalimentaria, no XII Salón Internacional
  do Club de Gourmets (Madrid).
range: Resolución
url: 'https://www.xunta.gal/dog/Publicados/1998/19980313/AnuncioFBA2_gl.html'
---
<p>A Consellería de Agricultura, Gandería e Política Agroalimentaria resolveu convoca-la seguinte contratación polo sistema de concurso aberto e polo trámite de urxencia:</p>
<p>Obxecto: contratación do servicio consistente na instalación, montaxe e atención dun stand institucional da Consellería de Agricultura, Gandería e Política Agroalimentaria, no XII Salón Internacional do Club de Gourmets (Madrid), de acordo cos proxectos e pregos aprobados para isto.</p>
<p>Orzamento de licitación: trece millóns cincocentas mil pesetas (13.500.000 ptas.).</p>
<p>Garantía provisional: duascentas setenta mil pesetas (270.000 ptas.).</p>
<p>Garantía definitiva: cincocentas corenta mil pesetas (540.000 ptas.).</p>
<p>Clasificación: non é necesaria.</p>
<p>Prazo de execución: vinteoito de abril de mil novecentos noventa e oito.</p>
<p>Exposición do proxecto e pregos: o proxecto, así como o prego de cláusulas administrativas particulares estarán a disposición dos licitadores para o seu exame durante o prazo de presentación de proposicións, os días e horas hábiles de oficina, no Servicio de Promoción Agroalimentaria da Dirección Xeral de Industrias e Alimentación da Consellería de Agricultura, Gandería e Política Agroalimentaria (edificios administrativos, San Caetano, s/n, Santiago de Compostela, A Coruña).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposición serán entregadas no rexistro xeral da Consellería de Agricultura, Gandería e Política Agroalimentaria ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 7 de abril de 1998.</p>
<p>A apertura de proposicións terá lugar en acto público ás 13 horas do día 14 de abril de 1998, na sala de xuntas da Secretaría Xeral da Consellería de Agricultura, Gandería e Política Agroalimentaria (edificios administrativos San Caetano, s/n, Santiago de Compostela, A Coruña).</p>
<p>Gastos de publicación: serán por conta do adxudicatario.</p>
<p>Santiago de Compostela, 5 de marzo de 1998.</p>
<p>P.D. (Orde 15-12-97, DOG nº 243, 17-12-97)</p>
<p>Ángel Bernardo Tahoces</p>
<p>Secretario xeral da Consellería de Agricultura,</p>
<p>Gandería e Política Agroalimentaria</p>

