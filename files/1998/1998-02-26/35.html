---
date: '1998-02-26'
id: 84AA
page: 1
number: 39
agency: CONCELLO DE PONTEAREAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980226/Anuncio84AA_gl.html'
---
<p>A Comisión de Goberno, en sesión levada a cabo o día 19 de xaneiro de 1998, acordou aproba-las bases para a confección da lista de espera para substitucións do persoal laboral do Concello de Ponteareas. Baseándose nisto, lévase a cabo a publicación do seguinte anuncio:</p>
<p>Obxecto: convocatoria para a confección da lista de espera para substitucións do persoal laboral do concello.</p>
<p>Cubrir laboralmente e mediante contrato de laboral as prazas relacionadas no anexo I.</p>
<p>Requisitos.</p>
<p>Os requisitos, a continuación enumerados, son imprescindibles para o acceso á praza.</p>
<p>1. Ser maior de idade e non padecer enfermidade ou defecto físico que impida o normal desenvolvemento da súa función.</p>
<p>2. Non estar separado mediante expediente disciplinario do servicio de calquera das administracións públicas nin atoparse inhabilitado para o exercicio das funcións públicas.</p>
<p>3. Non atoparse incurso en ningunha das causas de incapacidade ou incompatibilidade previstas na lexislación vixente.</p>
<p>4. Estar en posesión da titulación académica que para cada categoría figura no anexo I.</p>
<p>Tódolos requisitos enumerados nesta base deberán estar en posesión do interesado o día de finalización do prazo de presentación das solicitudes.</p>
<p>Instancias.</p>
<p>O currículum vitae e toda a demais documentación presentarase no prazo de 10 días naturais contados a partir do seguinte ó da inserción do anuncio da convocatoria no taboleiro de anuncios da Casa do Concello, no Centro de Desenvolvemento Local e no DOG.</p>
<p>A devandita documentación presentarase no Centro de Desenvolvemento Local (CDL) situado na Lomba do Cruceiro, 5-Ribadetea, 36860 Ponteareas, en horario das 9 ás 14 horas, ou ben a través dos procedementos admitidos pola Lei 30/1992, do 26 de novembro.</p>
<p>Así mesmo, deberá achegarse fotocopia do DNI.</p>
<p>Os aspirantes ás contratacións solicitarán a súa inclusión nunha única categoría e non se admitirán máis solicitudes que unha por persoa ou categoría. No suposto de detectarse duplicidades, os aspirantes incursos nestas serán excluídos inmediatamente.</p>
<p>As bases estarán a disposición dos interesados no Centro de Desenvolvemento Local.</p>
<p>Ponteareas, 26 de xaneiro de 1998.</p>
<p>José Castro Álvarez</p>
<p>Alcalde</p>

