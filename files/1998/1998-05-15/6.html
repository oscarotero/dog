---
date: '1998-05-15'
id: C2AA
page: 5329
number: 92
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 29 de abril de 1998 pola que se anuncia convocatoria pública para a
  provisión, polo sistema de libre designación, de dous postos de traballo
  vacantes na Consellería de Economía e Facenda.
range: Orde
url: 'https://www.xunta.gal/dog/Publicados/1998/19980515/AnuncioC2AA_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, modificado polo artigo 6 da Lei 3/1993, do 10 de abril, o Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna e en uso das atribucións conferidas polo artigo 15.4º da mesma lei. Esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I desta orde.</p>
<p>Segundo.-Poderán concorrer a ela os funcionarios/as que reúnan as condicións que para os postos de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral da Consellería de Economía e Facenda (edificio administrativo de San Caetano, bloque terceiro, baixo, Santiago de Compostela), nas súas delegacións territoriais ou nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días, contados a partir do seguinte ó da publicación desta orde no Diario Oficial de Galicia, conforme o modelo que se inclúe no anexo II.</p>
<p>Cuarto.-Os aspirantes deberán xuntarlle á petición un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultar seleccionado/a, para ocupa-los postos de traballo relacionados no anexo I desta orde, un/ha funcionario/a con destino noutra Administración pública, requirirase o informe favorable do departamento no que presta servicios, considerándose neste sentido, de non emitirse no prazo de 15 días, tal como dispón o artigo 67 do Real decreto 364/1995, do 10 de marzo. Unha vez tramitado o seu traslado a esta Comunidade Autónoma, procederase á adxudicación do posto para o que foi seleccionado/a.</p>
<p>Sexto.-A resolución desta convocatoria farase pública no Diario Oficial de Galicia, e poderán</p>
<p>declararse desertos os postos de traballo, de considerarse oportuno.</p>
<p>Sétimo.-O prazo de toma de posesión será de tres días hábiles se o destino anterior radica na mesma localidade có novo, ou dun mes de tratarse de distinta localidade ou de reingreso ó servicio activo, e este comezarase a contar a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución no Diario Oficial de Galicia. Se a resolución comporta o reingreso ó servicio activo o prazo de toma de posesión comezará a contar a partir do día seguinte ó da publicación desta.</p>
<p>Oitavo.-Contra a presente irde, que esgota a vía administrativa, poderase interpoñer recurso contencioso-administrativo, perante o Tribunal Superior de Xustiza de Galicia, no prazo de dous meses a partir do día seguinte ó da súa publicación no Diario Oficial de Galicia, logo de comunicación a esta consellería da vontade de interpoñelo.</p>
<p>Santiago de Compostela, 29 de abril de 1998.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio</p>
<p>da Consellería de Economía e Facenda</p>
<p>ANEXO I</p>
<p>Denominación e código de posto: subdirector xeral de Contabilidade. EFC030000215770001.</p>
<p>Nivel: 30.</p>
<p>C. específico: 2.275.968.</p>
<p>Tipo posto: N.</p>
<p>Grupo: A.</p>
<p>Corpo/escala: A93.</p>
<p>Formación Específ. requisitos Indisp.: 523.</p>
<p>Centro directivo: Intervención Xeral.</p>
<p>Localidade: Santiago de Compostela.</p>
<p>Denominación e código de posto: subdirector xeral Control Financeiro da Administración da Comunidade Autónoma. EFC030000315770001.</p>
<p>Nivel: 30.</p>
<p>C. específico: 2.275.968.</p>
<p>Tipo posto: N.</p>
<p>Grupo: A.</p>
<p>Corpo/escala: A93.</p>
<p>Formación Específ. requisitos Indisp.: 523.</p>
<p>Centro directivo: Intervención Xeral.</p>
<p>Localidade: Santiago de Compostela.</p>
<p>4025</p>

