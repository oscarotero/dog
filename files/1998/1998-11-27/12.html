---
date: '1998-11-27'
id: 611E
page: 12
number: 231
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 6 de novembro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da acta do convenio colectivo do sector de rematantes e serradoiros
  de madeira.
range: Resolución
url: 'https://www.xunta.gal/dog/Publicados/1998/19981127/Anuncio611E_gl.html'
---
<p>Visto o texto da acta da comisión paritaria do convenio colectivo de traballo do sector de rematantes e aserradoiros de madeira da provincia de Pontevedra, que tivo entrada nestas dependencias con data do 3-11-1998, no que se acorda a corrección da omisión producida no artigo 36 do devandito convenio colectivo (publicado no BOP, nº 183, do 22 de setembro e no DOG, nº 157, do 14 de agosto) repecto da data de entrada en vigor das novas contías establecidas para as diferentes continxencias, esta delegación provincial, de conformidade co disposto no artigo 90, ap. 2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo,</p>
<p>ACORDA:</p>
<p>Primeiro.-Ordena-la inscrición da citada acta no libro de rexistro de convenios colectivos de traballo que consta nesta delegación, con notificación á comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Teceiro.-Dispoñe-la súa publicación no Diario Oficial de Galicia.</p>
<p>Vigo, 6 de novembro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo do sector de rematantes e serradoiros de madeiras da provincia de Pontevedra</p>
<p>Asistentes:</p>
<p>Representación social:</p>
<p>CC.OO:</p>
<p>Francisco Estévez Rodríguez.</p>
<p>CIG:</p>
<p>Xosé Xoán Melón González.</p>
<p>UGT:</p>
<p>Ramón Carrera Molares.</p>
<p>Guillermo Simón López.</p>
<p>Representación empresarial:</p>
<p>Antonio Pérez Giménez.</p>
<p>Jesús Baquero Moreira.</p>
<p>Juan José Busto Rodríguez.</p>
<p>Secretaria de actas:</p>
<p>Ana María Martín Herrero</p>
<p>En Vigo, nos locais da Confederación Provincial de Empresarios de Pontevedra, ás dezaoito horas do día vintenova de outubro de mil novecentos noventa e oito, reúnese a comisión paritaria do convenio colectivo de traballo do sector de rematantes e serradoiros da provincia de Pontevedra, co obxecto de emendar unha omisión detectada no texto do convenio. Asisten os indicados arriba.</p>
<p>Aberta a sesión, as representacións empresarial e social coinciden na necesidade de incluí-la data de entrada en vigor do artigo 36.-Indemnización por morte ou invalidez, tal como figuraba no texto anterior, e que foi omitida por erro.</p>
<p>Polo tanto, ámbalas partes acordan que o artigo 36º quede redactado da seguinte maneira:</p>
<p>Artigo 36º.-Indemnización por morte ou invalidez.</p>
<p>Establécense as seguintes indemnizacións para tódolos traballadores afectados por este convenio:</p>
<p>1.-A partir do día seguinte ó da data da primeira das publicacións do convenio no BOP ou no DOG, as empresas afectadas polo presente convenio teñen a obriga de subscribi-la correspondente póliza de seguro por accidente de traballo, accidente in itinere e enfermidade profesional, que cubra as seguintes continxencias:</p>
<p>a) En caso de morte... 2.500.000 pesetas.</p>
<p>b) En caso de invalidez permanente total... 3.500.000 pesetas.</p>
<p>c) En caso de absoluta ou gran invalidez... 4.000.000 de pesetas.</p>
<p>2.-En caso de morte derivada de enfermidade común ou accidente non laboral, o importe de dúas mensualidades de tódolos conceptos salariais do convenio, vixente en cada momento.</p>
<p>Ámbalas partes acordan a súa remisión á autoridade laboral para efectos do seu rexistro e posterior publicación no BOP e no DOG.</p>
<p>E non habendo máis asuntos que tratar, levántase a sesión ás dezanove horas do día arriba indicado.</p>
<p>10767</p>

