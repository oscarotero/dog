---
date: '1998-08-14'
id: '3E52'
page: 9
number: 157
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 241/1998, do 24 de xullo, polo que se acepta a cesión a título
  gratuíto dunha parcela de 835 m, feita a favor do Servicio Galego de Saúde
  polo Concello de Vigo para a construcción dun centro de saúde.
range: Decreto
url: 'https://www.xunta.gal/dog/Publicados/1998/19980814/Anuncio3E52_gl.html'
---
<p>O Concello de Vigo, en sesión celebrada o trinta e un de marzo de mil novecentos noventa e cinco, acordou cederlle ó Servicio Galego de Saúde a parcela ou bloque 14 das incluídas no proxecto de compensación da unidade de execución Rosalía de Castro I, cunha extensión superficial de 835 m, para a construcción dun centro de saúde.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuito. Por outra banda, o artigo 23.1º da mesma lei establece que non poderán adquirirse bens ou dereitos a título lucrativo cando o valor global dos gravames, cargas e afeccións impostos sobre eles supera o seu valor intrínseco. Non se considerarán carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, por proposta do conselleiro de Sanidade e Servicios Sociais e presidente do Servicio Galego de Saúde, e de conformidade coas condicións estipuladas no acordo do Pleno do Concello do 31 de marzo de 1995, e segundo as determinacións contidas no estudio de detalle que desenvolve o Plan</p>
<p>Xeral de Ordenación Urbana do Concello de Vigo, e logo de deliberación do Consello da Xunta de Galicia na súa reunión do día vintecatro de xullo de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto dun inmoble propiedade do Concello de Vigo, feita a favor do Servicio Galego de Saúde, para a construcción dun centro de saúde.</p>
<p>2. A parcela cedida ten unha superficie de 835 m é a número 14 das incluídas no proxecto de compensación da unidade de execución Rosalía de Castro 1, sendo os seus lindes os seguintes:</p>
<p>-Ó norte: límite do ámbito da unidade de execución da que forma parte.</p>
<p>-Ó sur: rúa Rosalía de Castro, na fachada da cal se proxecta unha zona de soportais e acceso a praza pública en propia parcela.</p>
<p>-Ó leste: parcela 13 de Ucha y Cía, S.L. e outros.</p>
<p>-Ó oeste: parcela 15 con edificio de Ernesto Vázquez Álvarez.</p>
<p>3. O inmoble obxecto da cesión está inscrito no Rexistro da Propiedade número 1 a favor do Concello de Vigo, no tomo 990, folio 78, predio nº 68.860, inscrición primeira.</p>
<p>Artigo 2º</p>
<p>O inmoble cédese segundo o establecido nos artigos 23.1º da Lei 3/1985, do 12 de abril, do patrimonio da Comunidade Autónoma e 38 do seu Regulamento e de acordo coas determinacións contidas no estudio de detalle que desenvolve o Plan Xeral de Ordenación Urbana de Vigo e destinarase á construcción dun centro de saúde.</p>
<p>Artigo 3º</p>
<p>O Servicio Galego de Saúde, a través do seu órgano competente, procederá á formalización da aceptación no correspondente documento público, inscribíndose no Rexistro da Propiedade ó seu nome e integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, vintecatro de xullo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>e presidente do Servicio Galego de Saúde</p>
<p>7551</p>

