---
date: '1998-08-14'
id: 3EAE
page: 9
number: 157
agency: CONCELLO DE CARIÑO
section: VI. ANUNCIOS
title: Anuncio de aprobación inicial de estudios de alturas medias.
range: Anuncio
url: 'https://www.xunta.gal/dog/Publicados/1998/19980814/Anuncio3EAE_gl.html'
---
<p>O Concello de Cariño, en sesións plenarias celebradas os días seis e vintenove de xuño, acordou aprobar inicialmente os estudios de fixación de alturas medias redactados polo técnico municipal J. Fernando Fraguela Docanto, relativos ás rúas: Avda. da Constitución no tramo dereito (desde a rúa doutor Carreño á rúa profesor Horacio Fernández); no tramo dereito da rúa Crecente Veiga (desde a rúa Angustias á rúa do Campo); e ó tramo esquerdo da rúa Menéndez Pidal de Cariño e nas marxes esquerdas da Avda. Pérez Lugín (da r/ doutor Carreño á fin DSU) e da rúa doutor Carreño (da r/ Horacio Fernández e Pérez Lugín) de Cariño, de conformidade co disposto no artigo 60 da Lei 1/1997, do 24 de marzo, do solo de Galicia.</p>
<p>Sométense a información pública, polo prazo dun mes, mediante inserción de anuncio no DOG, nun dos xornais de máxima difusión da provincia e no taboleiro de anuncios do concello.</p>
<p>O prazo de exposición ó público entenderase aberto desde a publicación do presente anuncio no DOG. A documentación atópase á disposición do público nos servicios técnicos da casa do concello.</p>
<p>O presente anuncio servirá de notificación nos termos do artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, para tódolos propietarios e interesados directamente afectados que, por resultaren descoñecidos ou por ignorarse seu enderezo, non poidan ser notificados individualmente.</p>
<p>Cariño, 1 de xullo de 1998.</p>
<p>Fernando Tallón Cabana</p>
<p>Alcalde</p>
<p>7139</p>

