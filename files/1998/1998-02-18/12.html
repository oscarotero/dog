---
date: '1998-02-18'
id: 101AE
page: 1
number: 33
agency: TRIBUNAL ECONÓMICO ADMINISTRATIVO DA COMUNIDADE AUTÓNOMA DE GALICIA
section: III. OUTRAS DISPOSICIÓNS
title: >-
  Acordo do 5 de febreiro de 1998 polo que se notifica a resolución referida á
  reclamación económico-administrativa 556-OR 97/5, interposta por Luis Manuel
  González Seoane.
range: Acordo
url: 'https://www.xunta.gal/dog/Publicados/1998/19980218/Anuncio101AE_gl.html'
---
<p>Intentada inutilmente a notificación domiciliaria da seguinte resolución, correspondente á reclamación económico administrativa interposta por Luis Manuel González Seoane (domicilio: Ervedelo, 48-7º B Ourense), procédese á súa publicación de acordo co artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e dos artigos 83 e 86 do R.D. 391/1996, do 1 de marzo, polo que se aproba o Regulamento de procedemento nas reclamacións económico-administrativas:</p>
<p>Presidenta: María Casais Mira.</p>
<p>Vocais: Joaquín Caballero Miranda, Matías Alonso del Campo, Carlos Barrada Rodríguez.</p>
<p>Secretario: Juan J. Vázquez Seijas.</p>
<p>Vista, en sesión que tivo lugar en Santiago de Compostela o día 5 de decembro de 1997 coa asistencia das persoas sinaladas á marxe, a reclamación nº 556-OR 97/5 interposta por Luis Manuel González Seoane contra resolución de recurso de reposición interposto contra providencia de constrinximento dictada como consecuencia de non pagamento de sanción (Expte.: E.S. 04/91). Liquidación C1100094320109477 por importe de 60.0001 ptas.</p>
<p>Resultando 1º: que o interesado foi sancionado pola Delegación de Ourense do Instituto Galego da Vivenda e Solo, con data do 13-4-1995 cunha multa de 50.001 ptas., pola comisión dunha infracción con relación a vivendas de protección oficial.</p>
<p>Resultando 2º: que o interesado incorreu na vía de constrinximento ó non satisface-las súas débedas en período voluntario, polo que foi expedido certificación de descuberto e dictada providencia de constrinximento polo xefe de servicio de tesourería da Delegación de Economía e Facenda de Ourense.</p>
<p>Resultando 3º: que contra a dita providencia, o interesado interpuxo recurso de reposición ante a Delegación de Economía en Ourense, que foi desestimado con data do 11-4-1995.</p>
<p>Resultando 4º: que contra esta resolución desestimatoria o interesado interpuxo reclamación económico administrativa ante o Tribunal Económico-Administrativo Rexional de Galicia, que se declarou incompetente para coñecer da reclamación, previndo ó interesado da posibilidade de interpo-la súa reclamación ante este tribunal.</p>
<p>Resultando 5º: que con data do 12-5-1997 o interesado interpuxo reclamación económico-administrativa ante este tribunal.</p>
<p>Vistos: a Lei 30/1992, do 26 de novembro de réxime xurídico das administracións públicas e do procedemento administrativo común, o Regulamento xeral de recadación, aprobado polo Real decreto 1684/1990, do 20 de decembro: o Regulamento de procedemento nas reclamacións económico-administrativas aprobado polo Real decreto 391/1996, do 1 de marzo e o Decreto 34/1997, do 20 de febreiro, polo que se regula a organización, competencias e funcionamento do Tribunal Económico-Administrativo da Comunidade Autónoma de Galicia.</p>
<p>Considerando 1º: que este tribunal é competente por razón de materia para coñecer desta reclamación, de conformidade co disposto no artigo 2 do Decreto 34/1997, do 20 de febreiro, e que foi interposta en tempo e forma por persoa con capacidade e lexitimación, de acordo cos artigos 29 e 30 do Regulamento de procedemento nas reclamacións económico-administrativas, aprobado polo Real decreto 391/1996, do 1 de marzo.</p>
<p>Considerando 2º: que as alegacións do interesado se refiren á improcedencia da apertura da vía de constrinximento por terse interposto un recurso contencioso-administrativo contra a resolución sancionadora, polo que considera que o acto administrativo non é firme ata a súa resolución.</p>
<p>Considerando 3º: que respecto das alegacións do interesado, segundo a orde do 22 de maio de 1987, pola que se determina o procedemento que se ten que seguir na recadación en período voluntario e executivo de multas e sancións, notificada a sanción e transcorrido o prazo de ingreso voluntario, procederase á exacción por vía executiva de tódalas sancións firmes correctamente notificadas que non fosen pagadas.</p>
<p>Esta orde refírese ás sancións firmes en vía administrativa, esta firmeza neste caso acadouse coa resolución do recurso interposto contra a sanción imposta, notificado o día 13-4-1993. Se ben non será definitiva ata que se resolva o recurso contencioso-administrativo ó que alude o interesado, esto non é óbice para inicia-lo procedemento executivo, e neste caso para dictar esta resolución en vía económico-administrativa, sen prexuízo da resolución que</p>
<p>en su día dicte o Tribunal Superior de Xustiza de Galicia.</p>
<p>Considerando 4º: que do exame do expediente non se aprecia a existencia de ningún dos motivos de oposición ás providencias de constrinximento previdos no artigo 99 do Regulamento xeral de recadación, polo que</p>
<p>Este tribunal acorda: desestima-la presente reclamación.</p>
<p>Esta resolución esgota a vía económico administrativa, contra ela poderá interpor recurso ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó desta publicación.</p>
<p>Santiago de Compostela, 5 de febreiro de 1998.</p>
<p>Juan J. Vázquez Seijas</p>
<p>Secretario do tribunal</p>

