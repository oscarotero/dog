---
date: '1998-06-08'
id: D192
page: 6
number: 108
agency: XULGADO DE PRIMEIRA INSTANCIA E INSTRUCCIÓN NÚMERO UN DE PADRÓN
section: V. ADMINISTRACIÓN DE XUSTIZA
title: Auto (342/1992).
range: Auto
url: 'https://www.xunta.gal/dog/Publicados/1998/19980608/AnuncioD192_gl.html'
---
<p>En Padrón o catorce de maio de mil novecentos noventa e oito.</p>
<p>Feitos:</p>
<p>Único.-Que neste Xulgado de Padrón se seguen autos de xuízo executivo co número 342/1992, por instancia do Banco Pastor, S.A., representado polo procurador Victorino Regueiro Muñoz, contra Francisco Lojo Negrueira e Avelina López Mayo, nos cales recaeu sentencia de remate que é firme e, na execución pola vía de constrinximento, acordouse a poxa dos bens embargados sinalándose para a súa celebración por vez primeira o día 11-6-1998, e no caso de non haber ofertantes, sinalouse para a celebración da segunda o 2-7-1998, sen que entre ámbalas datas haxa un intervalo de 20 días hábiles.</p>
<p>Razoamentos xurídicos.</p>
<p>Único.-Que sinalándose a segunda poxa sen o intervalo de 20 días que dispón o artigo 1488 da</p>
<p>Lei de axuizamento civil e dado que o xuízo sinalado está executando a comisión de apoio por tempo limitado, é procedente habilitar dous días festivos para non sufrir atraso con novo sinalamento.</p>
<p>Por todo o exposto, acordo habilita-los días 21 e 28 de xuño como días hábiles para completa-los 20 días de intervalo entre os dous sinalamentos que se recollen nos feitos desta resolución, de conformidade co disposto no artigo 259 da Lei de axuizamento civil.</p>
<p>Notifíqueselles esta resolución ás partes e publíquese nos diarios oficiais onde se publicaron os edictos de poxa.</p>
<p>Así, por este auto, dispono, mándao e asínao Miguel-Ángel Narváez Bermejo, maxistrado-xuíz do Penal número tres de Vigo, en comisión de apoio no Xulgado de Primeira Instancia e Instrucción de Padrón.</p>
<p>Rubricado</p>
<p>4834</p>

