---
date: '1998-12-09'
id: 6BF2
page: 13
number: 237
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 12 de novembro de 1998, da Dirección Xeral de Patrimonio
  Cultural, pola que se incoa expediente para a declaración de ben de interese
  cultural con categoría de monumento a favor do cemiterio de San Francisco no
  concello de Ourense.
range: Resolución
url: 'https://www.xunta.gal/dog/Publicados/1998/19981209/Anuncio6BF2_gl.html'
---
<p>Considerando o disposto polo artigo 9.1º da Lei 8/1995, de 30 de outubro, do patrimonio cultural de Galicia, respecto da posibilidade de iniciación de expediente de declaración de ben de interese cultural por instancia de parte por calquera persoa física ou xurídica.</p>
<p>Considerando as numerosas peticións formuladas por diversas asociacións e particulares a favor de declaración do cemiterio de San Francisco de Ourense como ben de interese cultural.</p>
<p>En consecuencia, vistos os informes dos servicios técnicos da Dirección Xeral de Patrimonio Cultural, e órganos consultivos da Consellería de Cultura, Comunicación Social e Turismo, en materia de bens de interese cultural, esta dirección xeral</p>
<p>RESOLVE:</p>
<p>Primeiro.-Incoar expediente para a declaración de ben de interese cultural con categoría de monumento a favor do cemiterio de San Francisco no concello de Ourense.</p>
<p>Segundo.-Delimita-la zona afectada pola citada incoación de xeito que se especifica literal e graficamente nos anexos I e II da presente resolución.</p>
<p>Terceiro.-Notifica-la presente resolución ó concello, ó rexistro xeral de Bens de Interese Cultural</p>
<p>do Estado, ó Rexistro de Bens de Interese Cultural de Galicia, e demais interesados.</p>
<p>Cuarto.-Por tratarse dun ben inmoble, e de conformidade co artigo 35 da Lei 8/1995, do 30 de outubro, do patrimonio cultural de Galicia, quedan en suspenso as correspondentes licencias municipais de parcelación, edificación ou demolición nas zonas afectadas, así como os efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, debesen realizarse con carácter inaprazable, precisarán, en todo caso, autorización dos organismos competentes da Consellería de Cultura, Comunicación Social e Turismo.</p>
<p>Quinto.-A presente resolución será publicada no Diario Oficial de Galicia e no Boletín Oficial del Estado, abríndose un período de información pública de l mes, contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 12 novembro de l998.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>ANEXO I</p>
<p>Comeza a delimitación no punto 1 sito na rúa Emilia Pardo Bazán e continúa pola rúa Pena Trevinca ata o primeiro inmoble. Logo adéntrase no cuarteirón 40790 e sae á rúa Coto Novelle, quedando incluídas as edificacións nº 2, 4, 6 e 8 da rúa da Granxa. Continúa pola rúa Serra de Queixa e adéntrase agora no cuarteirón 40782 para saír de novo á rúa da Granxa, onde se atopa o punto 2, incluíndo as edificacións nº 1 da rúa Serra da Queixa e nº 10 da rúa da Granxa.</p>
<p>A delimitación transcorre paralela á rúa Juan de la Coba Gómez, e incluíndo unha franxa de edificación de 16 metros de fondo, sae á rúa da Canle onde se atopa o punto 3.</p>
<p>Do punto 3 ó punto 4 a delimitación coincide co eixe da rúa da Canle ata o vértice NE do cemiterio.</p>
<p>Do punto 4 ó punto 1 a delimitación coincide co muro que separa o cemiterio do antigo cuartel de San Francisco e sae á rúa Emilia Pardo Bazán, incluíndo na delimitación a antiga capela da Terceira Orde.</p>
<p>10785</p>

