---
date: '1998-11-20'
id: 4E5A
page: 12
number: 226
agency: CONCELLO DE LALÍN
section: VI. ANUNCIOS
title: Edicto da Alcaldía.
range: Edicto
url: 'https://www.xunta.gal/dog/Publicados/1998/19981120/Anuncio4E5A_gl.html'
---
<p>A Comisión de Goberno acordou inicia-los trámites para a contratación das obras que seguidamente se indican, e para tal efecto aprobou o correspondente prego de cláusulas administrativas particulares, que se expón xunto con este edicto polo prazo de oito días para reclamacións, e ordenou anunciar concurso público:</p>
<p>Entidade adxudicadora: Concello de Lalín. Praza do Concello, nº 1. 36500-Lalín. Teléfono 986 78 70 60. Fax 986 78 20 42.</p>
<p>Obxecto: asfaltado de pista desde pista de Pareizo-Goiás ás Lamas de Meixomín-Muimenta.</p>
<p>Orzamento: 7.999.992 ptas.</p>
<p>Duración do contrato: un mes.</p>
<p>Modalidade de adxudicación: concurso público, procedemento aberto e tramitación ordinaria.</p>
<p>Clasificación do contratista: grupo G, subgrupo 4, categoría D.</p>
<p>Garantía provisional: 2% dos respectivos orzamentos de licitación.</p>
<p>Exame do expediente: os licitadores poderán examina-lo expediente na secretaría xeral do concello en horas de oficina, de luns a venres, e ata o día anterior ó do remate do prazo de presentación de proposicións.</p>
<p>Lugar e prazo de presentación de proposicións: as proposicións presentaranse no rexistro xeral do concello dentro do prazo de 26 días naturais contados a partir do día de publicación deste anuncio no DOG en horas das nove ás catorce e na forma establecida no prego de condicións. As ofertas manteranse durante tres meses.</p>
<p>Apertura de proposicións: a apertura de plicas terá lugar na casa do concello, ás doce trinta horas do seguinte día hábil ó da finalización do prazo de presentación de ofertas. Para estes efectos considéranse os sábados como días inhábiles.</p>
<p>O pagamento deste anuncio será por conta do adxudicatario.</p>
<p>Lalín, 11 de novembro de 1998.</p>
<p>Antonio Rodríguez Rodríguez</p>
<p>Alcalde acctal.</p>
<p>10082</p>

