---
date: '1998-04-16'
id: B0E2
page: 3
number: 72
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 112/1998, do 2 de abril, polo que se acepta a cesión a título gratuíto
  dun terreo de 6.000 m, sito no lugar de Coirón da parroquia de Dena, Concello
  de Meaño (Pontevedra), para a construcción dun centro de educación secundaria.
range: Decreto
url: 'https://www.xunta.gal/dog/Publicados/1998/19980416/AnuncioB0E2_gl.html'
---
<p>O Pleno da Corporación Municipal de Meaño, reunido en sesión extraordinaria o día 23 de setembro de 1997, acordou a cesión á Comunidade Autónoma de Galicia dun terreo de 6.000 m sito en Coirón-Dena (Concello de Meaño-Pontevedra) para a construcción dun centro de educación secundaria.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do Regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta do conselleiro de Economía e Facenda, feita nos termos nos que o Concello de Meaño acordou a cesión, e logo de deliberación do Consello da Xunta de Galicia na súa reunión do día dous de abril de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo de 6.000 m, situado en Coirón-Dena (Concello de Meaño-Pontevedra) que linda: norte, Laureano Manuel García Ruibal; sur, Laureano Manuel García Ruibal e Concello de Meaño; leste, Concello de Meaño; oeste, José Carballo Domínguez.</p>
<p>O inmoble descrito foi presentado a liquidación atopándose pendente de inscrición ata que transcorra un ano desde a súa data, conforme o disposto no artigo 205 da Lei hipotecaria e 298 do seu regulamento.</p>
<p>Artigo 2º</p>
<p>O inmoble cedido destinarase á construcción dun centro de educación secundaria en Meaño (Pontevedra).</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, dous de abril de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>3101</p>

