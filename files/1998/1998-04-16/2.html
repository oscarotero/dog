---
date: '1998-04-16'
id: B0E6
page: 3
number: 72
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 113/1998, do 2 de abril, polo que se acepta a cesión a título gratuíto
  dos locais do Centro Municipal Homologado de Forcarei (Pontevedra), para a
  construcción dun centro de ensino secundario obrigatorio.
range: Decreto
url: 'https://www.xunta.gal/dog/Publicados/1998/19980416/AnuncioB0E6_gl.html'
---
<p>O Pleno da Corporación municipal de Forcarei, reunido o día 29 de agosto de 1997 acordou a cesión á Comunidade Autónoma de Galicia dos locais do Centro Municipal Homologado desa vila para a construcción dun centro de ensino secundario obrigatorio.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta do conselleiro de Economía e Facenda, feita nos termos</p>
<p>nos que o Concello de Forcarei acordou a cesión, e logo de deliberación do Consello da Xunta de Galicia na súa reunión do día dous de abril de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dos locais do Centro Municipal Homologado de Forcarei.</p>
<p>A descrición dos anteditos bens é a seguinte:</p>
<p>Edificio instituto: sito en Forcarei, dunha superficie de 1.071 m. Linda: norte, rúa H e, en parte rúa tras do grupo escolar; sur e oeste, rúa tras do grupo escolar, e polo leste o edificio do grupo de educación infantil e primaria.</p>
<p>Figura inscrito no tomo 617, libro 77 de Forcarei, folio 216, inscrición 1ª. Predio rexistral nº 10.082.</p>
<p>Planta segunda dun edificio sito en Forcarei de 760 m. Linda: norte, rúa H; sur, rúa tras do grupo escolar; leste, rúa do Progreso e oeste, edificio instituto.</p>
<p>Figura inscrita no tomo 617, libro 77 de Forcarei, folio 219, inscrición 1ª. Predio rexistral nº 10.085.</p>
<p>Segundo certificación do Rexistro da Propiedade da Estrada do 10 de marzo de 1998 os anteditos bens figuran inscritos nese rexistro a favor do Concello de Forcarei, co carácter de bens patrimoniais.</p>
<p>Artigo 2º</p>
<p>Os inmobles cedidos destinaranse á construcción dun centro de ensino secundario obrigatorio.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición dos bens no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, dous de abril de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>3102</p>

