---
date: '1998-12-14'
id: 6E4E
page: 13
number: 240
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 2 de decembro de 1998, da Dirección Xeral de Universidades, pola
  que se fai pública a relación provisional de solicitantes beneficiarios e
  excluídos das accións de apoio económico ós estudiantes universitarios,
  convocadas por Orde do 27 de marzo de 1998 (Diario Oficial de Galicia do 6 de
  abril).
range: Resolución
url: 'https://www.xunta.gal/dog/Publicados/1998/19981214/Anuncio6E4E_gl.html'
---
<p>Rematado o proceso de selección dos beneficiarios das accións de apoio económico ós estudiantes universitarios, correspondentes ós anexos III e VIII da Orde do 27 de marzo de 1998 (Diario Oficial de Galicia nº 65, do 6 de abril) pola que se convocan as citadas accións, e unha vez atendida a proposta da comisión avaliadora nomeada para o efecto segundo Resolución do 30 de xuño de 1998 (Diario Oficial de Galicia nº 130, do 8 de xullo), procede facer pública a relación provisional de beneficiarios de conformidade coas respectivas bases.</p>
<p>En consecuencia, esta dirección xeral</p>
<p>RESOLVE:</p>
<p>Primeiro.-Facer pública a relación provisional de solicitantes beneficiarios e excluídos das accións de apoio económico ós estudiantes universitarios convocadas por Orde do 27 de marzo de 1998 (Diario Oficial de Galicia nº 65, do 6 de abril), detalladas a continuación:</p>
<p>Anexo III: premios Fin de Carreira da Comunidade Autónoma de Galicia para alumnos universitarios que rematen os estudios no ano 1998.</p>
<p>Anexo VIII: bolsas de residencia para a realización de estudios universitarios de 1º, 2º ou 3º ciclo, no curso 1998-1999, en centros da Comunidade Autónoma destinadas ós galegos que residan fóra de Galicia e ós seus descendentes.</p>
<p>Segundo.-As listas provisionais de beneficiarios e excluídos exporanse nos taboleiros de anuncios da Consellería de Educación e Ordenación Universitaria, das súas delegacións provincais e dos vicerrectorados de estudiantes das tres universidades galegas. Tamén se poderá acceder ás devanditas listas a través da páxina web da Xunta de Galicia (Consellería de Educación e Ordenación Universitaria, Dirección Xeral de Universidades, Servicio de Apoio e Orientación ós Estudiantes Universitarios).</p>
<p>Terceiro.-Contra esta resolución poderase formular reclamación no prazo de dez (10) días naturais, contados desde o día seguinte ó da publicación desta resolución no Diario Oficial de Galicia.</p>
<p>A reclamación presentarase no rexistro xeral da Consellería de Educación e Ordenación Universitaria ou por calquera das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 2 de decembro de 1998.</p>
<p>J. Eduardo López Pereira</p>
<p>Director xeral de Universidades</p>
<p>10786</p>

