---
date: '1998-01-15'
id: 922A
page: 330
number: 9
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 12 de xaneiro de 1998 pola que se delega nos delegados provinciais o
  exercicio da competencia para efectua-las contratacións de persoal laboral
  temporal dos servicios provinciais de Montes e Industrias Forestais e de Medio
  Ambiente Natural.
range: Orde
url: 'https://www.xunta.gal/dog/Publicados/1998/19980115/Anuncio922A_gl.html'
---
<p>Os traballos que ten que realiza-lo persoal dependente tanto do Servicio de Montes e Industrias Forestais como do Servicio de Medio Ambiente Natural teñen, pola súa propia natureza e o medio no que se desenvolven, una carácter especial que aconsella, para un mellor cumprimento dos principios de economía, eficacia e celeridade, delegar nos delegados provinciais o exercicio da competencia para efectua-las contratacións do persoal laboral temporal necesario para o seu desenvolvemento e execución.</p>
<p>Por todo iso, no uso das facultades que me confiren os artigos 13 da Lei 30/1992, do 26 de novembro, de réxime xurídico das administración públicas e do procedemento administrativo común, e 43 da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, e demais disposicións de aplicación,</p>
<p>DISPOÑO:</p>
<p>Artigo 1º</p>
<p>Delégase nos delegados provinciais o exercicio da competencia para efectua-las contratacións do persoal laboral temporal dos servicios de Montes e Industrias Forestais e de Medio Ambiente Natural.</p>
<p>Artigo 2º</p>
<p>As contratacións que se realicen facendo uso da delegación contida nesta orde indicarán expresamente esta circuntancia e consideraranse efectuadas polo órgano delegante.</p>
<p>Artigo 3º</p>
<p>O conselleiro poderá avocar para si en calquera momento o exercicio das competencias delegadas nesta orde.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 12 de xaneiro de 1998.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>0061</p>

