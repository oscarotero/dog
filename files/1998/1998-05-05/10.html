---
date: '1998-05-05'
id: BB7E
page: 4
number: 84
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Orde do 14 de abril de 1998 pola que se outorgan nomeamentos a rexistradores
  da propiedade para os rexistros vacantes que se citan.
range: Orde
url: 'https://www.xunta.gal/dog/Publicados/1998/19980505/AnuncioBB7E_gl.html'
---
<p>Considerando que o nomeamento de rexistradores da propiedade que teñan que exercer no territorio de Galicia é competencia desta Comunidade Autónoma segundo o disposto no artigo 26.1º do Estatuto de autonomía de Galicia aprobado pola Lei orgánica 1/1981,</p>
<p>Visto o expediente instruído para a provisión de rexistros da propiedade vacantes, en virtude de concurso ordinario convocado por resolución da Dirección Xeral dos Rexistros e do Notariado do 3 de febreiro de 1998 (BOE do 13 de febreiro), e de conformidade cos artigos 284 da Lei hipotecaria, 513 do regulamento para a súa execución, os decretos da Xunta de Galicia 13/1994, do 20 de xaneiro, 200/1994, do 23 de xuño, 292/1996, do 26 de xullo, 435/1996, do 20 de decembro, 351/1997, do 9 de decembro e demais disposicións legais autonómicas pertinentes,</p>
<p>RESOLVO:</p>
<p>Nomea-los rexistradores da propiedade que de seguido se relacionan para prove-los rexistros vacantes radicados no territorio da Comunidade Autónoma de Galicia:</p>
<p>-Marina Rey Suárez, rexistradora de Ponte Caldelas, para o Rexistro de Chantada (Lugo).</p>
<p>-José Ramón Alconchel Saiz-Pardo, rexistrador de Becerreá, para o Rexistro de Sarria (Lugo).</p>
<p>Santiago de Compostela, 14 de abril de 1998.</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>3631</p>

