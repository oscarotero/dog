---
date: '1998-05-05'
id: BBE6
page: 4
number: 84
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 2 de abril de 1998, da Dirección Xeral de Industrias e
  Alimentación, sobre constitución, modificación, disolución, cancelación, baixa
  provisional e anulación de baixa provisional das sociedades agrarias de
  transformación (SAT) que se citan.
range: Resolución
url: 'https://www.xunta.gal/dog/Publicados/1998/19980505/AnuncioBBE6_gl.html'
---
<p>En cumprimento das funcións que lle están atribuídas a esta dirección xeral, e para xeral coñecemento, acórdase publica-la relación das sociedades agrarias de transformación constituídas conforme o Real decreto 1776/1981, do 3 de agosto, e a orde da Consellería de Agricultura do 29 de abril de 1988, inscritas no rexistro de SAT de Galicia, así como as modificacións, disolucións, cancelación, baixa provisional e anulación de baixa provisional que se citan.</p>
<p>Constitución de:</p>
<p>A Sociedade Agraria de Transformación Buxeiros SAT nº 961 Xuga, de responsabilidade limitada e cunha duración indefinida, con enderezo en Vitre-Frades (A Coruña); obxecto social: explotación en común de terras e gando; capital social: 22.147.500 pesetas; nº de socios: 3.</p>
<p>A Sociedade Agraria de Transformación Pedreira SAT nº 962 Xuga, de responsabilidade limitada e cunha duración ilimitada, con enderezo na A Pedreira-Andabao-Boimorto (A Coruña); obxecto social: explotación común de terras e gandos; capital social: 600.000 pesetas; nº de socios: 3.</p>
<p>A Sociedade Agraria de Transformación Marcos SAT nº 963 Xuga, de responsabilidade limitada e cunha duración ilimitada, con enderezo en Cabanelas-Gonzar-O Pino (A Coruña); obxecto social: explotación en común de terras e gandos; capital social: 900.000 pesetas; nº socios: 3.</p>
<p>Modificación de:</p>
<p>A Sociedade Agraria de Transformación Bodegas Aldea de Abaixo SAT nº 835 Xuga, na asemblea xeral extraordinaria do 30 de decembro de 1996, acorda por unanimidade aproba-la orde do día resumida nesta inscrición cos puntos seguintes: 1. Nomeamento da xunta rectora, integrada por: José Rodríguez Alonso, presidente; Manuel Arturo Conde Fernández, secretario; Elidio Magallanes Rodríguez, vocal; Florentino Vázquez Pereira, vocal; José Luis Rodríguez Martínez, vocal; María Elisa González Rivero, vocal, e María del Carmen Cañada Navarro, vocal. 2. Aumento de 2.660.000 pesetas no capital social en 266 resgardos de 10.000 pesetas cada un, modificándose o artigo 2º dos estatutos sociais que pasa a dicir: o capital social cífrase en 6.860.000 pesetas, con 686 resgardos de 10.000 pesetas cada un deles.</p>
<p>A Sociedade Agraria de Transformación Aspoflor SAT nº 791 Xuga, na asemblea xeral do 26 de xaneiro</p>
<p>de 1998, acorda un aumento no capital social de 1.980.000 pesetas, pasando de 2.420.000 pesetas a un definitivo capital social de 4.400.000 pesetas, en 440 resgardos de 10.000 pesetas cada un.</p>
<p>Disolución de:</p>
<p>A Sociedade Agraria de Transformación Silvarredonda-Rois SAT nº 3938, na asemblea xeral do 4 de decembro de 1997, acorda solicita-la súa disolución, nomeando 3 socios liquidadores.</p>
<p>A Sociedade Agraria de Transformación Agueiros SAT nº 604 Xuga, na asemblea xeral do 30 de decembro de 1997, acorda os 3 socios existentes solicita-la disolución, nomeando os socios liquidadores.</p>
<p>Cancelación de:</p>
<p>A Sociedade Agraria de Transformación Agueiros SAT nº 604 Xuga, na asemblea xeral do 31 de decembro de 1997, acorda aprobar por maioría a súa cancelación, aceptando o balance final da liquidación.</p>
<p>Baixa provisional de:</p>
<p>A Sociedade Agraria de Transformación Monte Grande de Vimianzo-Santiso SAT nº 745 Xuga, por mandamento do 10 de marzo de 1998, da Delegación da Axencia Estatal de Administración Tributaria, dáse de baixa provisional no índice de entidades.</p>
<p>Anulación de baixa provisional de:</p>
<p>A Sociedade Agraria de Transformación Kiwi Noya SAT nº 536 Xuga, por mandamento do 4 de febreiro de 1998, da Delegación da Axencia Estatal de Administración Tributaria, anúlase a súa baixa provisional, cancelándose a inscrición correspondente ó 16 de setembro de 1996.</p>
<p>Santiago de Compostela, 2 de abril de 1998.</p>
<p>Secundino Grobas Mosquera</p>
<p>Director xeral de Industrias e Alimentación</p>
<p>3476</p>

