---
date: '1998-08-11'
id: 37D6
page: 9
number: 154
agency: INSTITUTO GALEGO DE PROMOCIÓN ECONÓMICA
section: IV. OPOSICIÓNS E CONCURSOS
title: >-
  Resolución do 29 de xullo de 1998 pola que se convoca unha praza de persoal
  laboral fixo para o Igape-Santiago de Compostela.
range: Resolución
url: 'https://www.xunta.gal/dog/Publicados/1998/19980811/Anuncio37D6_gl.html'
---
<p>O Instituto Galego de Promoción Económica, Igape, convoca probas de selección para cubri-la seguinte praza:</p>
<p>a) Un auxiliar administrativo fixo con bos coñecementos de inglés.</p>
<p>As retribucións desta praza serán as seguintes:</p>
<p>Auxiliar administrativo fixo: máximo 2.219.124 ptas. brutas anuais.</p>
<p>Requisitos xerais:</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Condicións específicas da praza:</p>
<p>Requisitos mínimos, que deberán ser acreditados:</p>
<p>-Graduado escolar ou equivalente.</p>
<p>Coñecementos necesarios para cubrir este posto:</p>
<p>-Coñecementos altos de inglés, falado e escrito.</p>
<p>-Igape/Sodiga/Inesga/Bic como instrumentos de apoio ó sistema productivo de Galicia.</p>
<p>-Estructura organizativa da Xunta de Galicia.</p>
<p>-Informática. Imprescindible o manexo de Word e Excel baixo contorno Windows.</p>
<p>Valorarase:</p>
<p>-Coñecementos de francés e/ou alemán.</p>
<p>-Coñecementos doutras ferramentas informáticas.</p>
<p>-Experiencia acreditada en posto similar.</p>
<p>-Galego nivel perfeccionamento.</p>
<p>Documentación que hai que presentar:</p>
<p>-Fotocopia do DNI.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a titulación esixida, así como a formación e/ou experiencia que desexe achegar para ser valorada. Acreditarase a experiencia con historial completo da Seguridade Social ou certificado de empresa.</p>
<p>Lugar e prazo de presentación:</p>
<p>-As solicitudes presentaranse en calquera das oficinas do Igape.</p>
<p>-O prazo de presentación será de 15 días naturais contados a partir do día seguinte ó da publicación deste anuncio.</p>
<p>Proceso de selección:</p>
<p>1. Expirado o prazo de presentación de solicitudes, o comité de selección publicará as listas previas de admitidos e excluídos ó proceso de selección, coa motivación da exclusión, se é o caso, establecéndose un prazo de 5 días hábiles para, por petición do interesado, reparar calquera erro que sexa reparable. Esgotado este prazo, publicaranse as listas definitivas de admitidos e excluídos ó proceso de selección, incluíndo lugar e data en que comezarán as probas, ás que deberán asisti-los candidatos provistos do DNI. Estas listas serán publicadas nos taboleiros de anuncios do Igape.</p>
<p>2. As probas de selección consistirán nunha proba teórico-práctica e entrevista persoal.</p>
<p>a) Proba teórico-práctica: versará sobre os coñecementos e demais requisitos esixidos na convocatoria para cubrir este posto, que haberá que superar para pasar á entrevista persoal.</p>
<p>A proba teórico-práctica realizarase nas seguintes fases eliminatorias:</p>
<p>1) Exame de inglés escrito.</p>
<p>2) Exame de inglés oral.</p>
<p>3) Exame tipo test sobre os demais coñecementos esixidos na convocatoria.</p>
<p>4) Exame informático: Word e Excel baixo contorno Windows.</p>
<p>b) Entrevista persoal: avaliaranse os coñecementos do candidato, ademais da adecuación deste ó posto de traballo.</p>
<p>3. Unha vez finalizado todo o proceso anterior, o comité de selección publicará o nome da persoa seleccionada no taboleiro de anuncios do Igape, facendo consta-la data de ingreso, así como a documentación complementaria que deberán achegar para formaliza-lo contrato, no que se establecerá un período de proba de dous meses.</p>
<p>Santiago de Compostela, 29 de xullo de 1998.</p>
<p>Diego Diz Fernández</p>
<p>Director xeral do Instituto Galego de Promoción</p>
<p>Económica</p>
<p>7255</p>

