---
date: '1998-08-11'
id: 37A2
page: 9
number: 154
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 233/1998, do 30 de xullo, polo que se desafectan do dominio público
  diversos inmobles das antigas cámaras agrarias locais de Coristanco,
  Culleredo, Mugardos, Monterroso, Sober e Monterrei.
range: Decreto
url: 'https://www.xunta.gal/dog/Publicados/1998/19980811/Anuncio37A2_gl.html'
---
<p>A disposición adicional sétima da Lei 11/1995, do 28 de decembro, de presupostos xerais da Comunidade Autónoma de Galicia para 1996, no seu apartado tres establece que: «o Consello da Xunta, na forma prevista na Lei 3/1985, do 12 de abril, poderá desafectar e cedérlle-lo uso dos bens inmobles das extintas cámaras agrarias ós concellos, organizacións profesionais agrarias ou outras entidades públicas ou privadas sen fin de lucro, sempre que quede garantida a conservación e aplicación deles ós fins e servicios de interese xeral agrario. A dita cesión requirirá informe favorable da Consellería de Agricultura, Gandería e Montes».</p>
<p>Tendo en conta as solicitudes de cesión de uso presentadas, así como o informe favorable da Consellería de Agricultura, Gandería e Montes, do 21 de xuño de 1996, foi tramitado pola Consellería de Economía e Facenda, segundo o disposto no artigo 10 da Lei 3/1985, expediente de desafectación do dominio público de varios inmobles.</p>
<p>Por todo isto, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día trinta de xullo de mil novecentos noventa e oito,</p>
<p>DISPOÑO:</p>
<p>Artigo 1º.-Desaféctanse do dominio público os bens descritos a continuación:</p>
<p>1. Urbano. Edificio de planta baixa e alta, situado no lugar de San Roque, parroquia de Traba, hoxe Avda. de Erbecedo nº 2, municipio de Coristanco (A Coruña), cunha superficie de ocupación de 118 m por planta, asentada sobre un terreo de 207 m aproximadamente. Estrema: norte, estrada de San Roque a Ramil, tamén chamada de Erbecedo ou de Rus; sur, herdeiros de José Rey; leste, estrada da Coruña a Fisterra, C-552; e oeste, José Antonio Mira Remuiñán.</p>
<p>Inscrito no Rexistro da Propiedade de Carballo no tomo 1051, libro 117, folio 191, predio nº 12.624, inscrición 1ª.</p>
<p>2. Urbano. Edificio de planta baixa e piso, situado no lugar de Tarrío, municipio de Culleredo (A Coruña), cunha superficie total de 296 m, repartidos en 140 m en planta baixa e 156 m en planta alta. O edificio foi construído sobre un terreo que ten unha superficie de 474,39 m. Estrema: norte, con predio de Argelia-Matilde Arcas Penas, antes camiño de Tarrío a Culleredo; sur, camiño de Sésamo a Culleredo, hoxe coñecido como estrada da Feira de Peiro; leste, predio que foi de Dolores Saldaña, hoxe Concello de Culleredo; e oeste, horta dos señores de Fort.</p>
<p>3. Urbano. Soar no sitio de Silveiro, parroquia de Franza, municipio de Mugardos (A Coruña), dunha superficie aproximada de dous ferrados e medio ou 1.370 m. Sobre esta parcela construíuse un edificio de planta baixa de 150 m aproximadamente, dedicado a almacén e oficinas. Estrema o conxunto: norte, Camiño dos Olmos; sur, estrada de Mugardos a Cabanas; leste, Antonio Vara Carpente; e oeste, Ricardo Vizoso Cancela.</p>
<p>Inscrito no Rexistro da Propiedade de Pontedeume no tomo 364, libro 45, folio 250, predio nº 5.387, inscrición 2ª.</p>
<p>4. Urbano. Edificio de planta baixa e alta, que ocupa 220 m dun soar de 240 m, resultado de 12 m de fronte por 20 de fondo, no lugar de Arcas, municipio de Monterroso (Lugo). Estrema: norte, Jesús Bargados; sur por onde ten a súa fronte, terreo de 12 m de largo destinado a rúa pública; leste e oeste, Antonio Sabariz García.</p>
<p>Inscrito no Rexistro da Propiedade de Chantada no tomo 671, libro 77, folio 29, predio nº 10.926, inscrición 1ª.</p>
<p>5. Urbano. Edificio que consta de baixo e unha planta, duns 122 m, situado na Praza do Concello, nº 2, da vila e Concello de Sober (Lugo). Estrema: norte, soar propiedade da extinta Cámara Agraria Local de Sober, hoxe Comunidade Autónoma de Galicia; sur e leste, vía pública; e oeste, propiedade do matrimonio José Fernández Pérez e Nieves Rivero Pérez.</p>
<p>Inscrito no Rexistro da Propiedade de Monforte de Lemos no tomo 600, libro 89, folio 161, predio nº 7.952, inscrición 2ª.</p>
<p>6. Urbano. Soar de 283 m, na Praza do Concello de Sober (Lugo), que ten edificado na súa parte norte un alboio duns 42 m destinado a laboratorio veterinario. Estrema: norte, José Luis Corral Rivas; sur, edificio propiedade da extinta Cámara Agraria Local de Sober, hoxe Comunidade Autónoma de Galicia; leste vía pública; e oeste, propiedade do matrimonio José Fernández Pérez e Nieves Romero Pérez.</p>
<p>Inscrito no Rexistro da Propiedade de Monforte de Lemos no tomo 600, libro 89, folio 162, predio nº 7.953, inscrición 2ª.</p>
<p>7. Urbano. Edificio de planta baixa e alta, que se asenta sobre un predio de 520 m, do que ocupa 50 m, no lugar chamado O Ranto, no sitio de Vilaza, termo municipal de Monterrei (Ourense). Estrema: norte, Mariano Feijoo; sur, Mariano Sandoval; leste, río; e oeste, estrada de Vilaza a Albarellos.</p>
<p>Inscrito no Rexistro da Propiedade de Verín no tomo 580, libro 113, folio 64, predio nº 14.233.</p>
<p>Artigo 2º.-Os inmobles anteriormente descritos adquiren natureza patrimonial.</p>
<p>Santiago de Compostela, trinta de xullo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>7604</p>

