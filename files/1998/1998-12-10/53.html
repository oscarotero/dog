---
date: '1998-12-10'
id: 6D4E
page: 13
number: 238
agency: SOCIEDADE ANÓNIMA PARA O DESENVOLVEMENTO COMARCAL DE GALICIA
section: VI. ANUNCIOS
title: >-
  Bases da convocatoria dunha praza de técnico en proxectos europeos da
  Sociedade Anónima para o Desenvolvemento Comarcal de Galicia.
range: Bases
url: 'https://www.xunta.gal/dog/Publicados/1998/19981210/Anuncio6D4E_gl.html'
---
<p>En cumprimento do establecido na Lei de Galicia 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, e de conformidade co acordo adoptado polo Consello de Administración da Sociedade Anónima para o Desenvolvemento Comarcal de Galicia, na reunión do día 9 de outubro de 1998, convócanse probas de selección para cubrir, baixo a modalidade de contratación indefinida, unha praza de técnico en proxectos europeos de desenvolvemento local.</p>
<p>As condicións específicas do contrato de traballo, así como as funcións que se van realizar, estarán á disposición dos interesados na sede da Sociedade Anónima para o Desenvolvemento Comarcal de Galicia, en diante SDC, sita na estrada Santiago de Compostela-Noia, km 3, A Barcia (Santiago de Compostela). Teléfono 981 54 58 54.</p>
<p>I. Requisitos xerais:</p>
<p>-Ter nacionalidade dun país membro da Unión Europea.</p>
<p>-Ser maior de 18 anos.</p>
<p>-Grao de licenciado en dereito ou en ciencias económicas e empresariais.</p>
<p>II. Coñecementos que se requiren:</p>
<p>-As regulacións e normativas legais que afectan ó modelo galego de desenvolvemento comarcal.</p>
<p>-Marco legal sobre fundacións de interese galego e de institucións sen finalidade de lucro.</p>
<p>-Xestión de programas e de iniciativas comunitarias.</p>
<p>-Organismos e institucións da Unión Europea.</p>
<p>-Centros de información e documentación europea.</p>
<p>-Iniciativas e programas comunitarios financiados pola Unión Europea.</p>
<p>-Formas de intervención da Unión Europea para o desenvolvemento rexional.</p>
<p>-Teoría e práctica do desenvolvemento local e comarcal.</p>
<p>III. Documentación que hai que presentar:</p>
<p>-Fotocopia DNI.</p>
<p>-Fotocipia compulsada que acredite a titulación requirida.</p>
<p>-Escrito de solicitude dirixido ó conselleiro delegado da Sociedade Anónima para o Desenvolvemento Comarcal de Galicia, conforme se recolle no anexo I.</p>
<p>IV. Lugar e prazo de presentación:</p>
<p>-As solicitudes presentaranse nas dependencias da Sociedade Anónima para o Desenvolvemento Comarcal de Galicia, dirixidas ó conselleiro delegado desta sociedade, sita na estrada Santiago de Compostela-Noia, km 3, A Barcia, 15896 Santiago de Compostela. Teléfono 981 54 58 54.</p>
<p>-O prazo de presentación será de 20 días naturais contados a partir do día seguinte ó da publicación destas bases no Diario Oficial de Galicia.</p>
<p>V. Comisión de selección:</p>
<p>A comisión de selección estará formada polos seguintes membros:</p>
<p>Presidente: Andrés Precedo Ledo. Conselleiro delegado da SDC.</p>
<p>Secretario: Abelardo Blanco Serrano. Subdirector xeral xefe do Gabinete de Asesoramento e Apoio á Actualización Normativa da Xunta de Galicia.</p>
<p>Vocais: José Mª Soriano Villalba. Xefe de Asuntos Económicos da SDC.</p>
<p>José Figueroa Dávila. Xefe de Acción Comarcal da SDC.</p>
<p>Antonio Doval Adán. Xefe de Planificación e Estudios da SDC.</p>
<p>VII. Proceso de selección:</p>
<p>1. Expirado o prazo de presentación de solicitudes, a comisión de selección publicará as listas previas</p>
<p>de admitidos e excluídos, coa motivación da exclusión, se é o caso; establecendo un prazo de dez días hábiles para que, por petición do interesado, se poida reparar calquera erro que sexa emendable. Esgotado este prazo, publicaranse as listas definitivas de admitidos e excluídos e fixarase o lugar e a data de celebración das probas de selección. Os candidatos deberán asistir provistos do DNI. Estas listas publicaranse no taboleiro de anuncios da Sociedade Anónima para o Desenvolvemento Comarcal de Galicia.</p>
<p>2. Probas de selección: os aspirantes deberán realizar dúas probas:</p>
<p>a) Proba test de coñecementos sobre os contidos que se recollen no punto II. A puntuación máxima que se poderá acadar nesta proba é de 10 puntos. Os candidatos que non acaden a puntuación de 5 puntos nesta proba quedarán automaticamente eliminados.</p>
<p>b) Proba práctica sobre xestión dun programa ou dunha iniciativa comunitaria. Os candidatos que superen a proba tipo test de coñecementos serán convocados á realización da proba práctica, na que se poderá acadar unha puntuación máxima de 10 puntos, sendo necesario, en todo caso, acadar unha puntuación mínima de 5 puntos para supera-la dita proba práctica.</p>
<p>Unha vez valoradas as probas, a comisión de selección publicará os resultados definitivos no taboleiro de anuncios da Sociedade Anónima para o Desenvolvemento Comarcal de Galicia, indicando expresamente o nome do candidato seleccionado.</p>
<p>Santiago de Compostela, 25 de novembro de 1998.</p>
<p>Andrés Precedo Ledo</p>
<p>Conselleiro delegado da Sociedade Anónima para o Desenvolvemento Comarcal de Galicia</p>
<p>ANEXO I</p>
<p>Don/Dona..., con DNI..., en virtude da convocatoria da praza de técnico en proxectos europeos convocada pola Sociedade Anónima para o Desenvolvemento Comarcal de Galicia,</p>
<p>SOLICITA</p>
<p>participar no proceso selectivo para cubrir unha praza de técnico en proxectos europeos convocada mediante anuncio público desa sociedade no DOG nº... con data... Para tal fin xúntase documentación conforme o recollido nas bases da citada convocatoria.</p>
<p>En Santiago de Compostela... de... de 1998.</p>
<p>Asdo.:...</p>
<p>Conselleiro delegado da Sociedade Anónima para o Desenvolvemento Comarcal de Galicia</p>

