---
date: '1998-02-13'
id: E132
page: 1
number: 30
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 5 de febreiro de 1998 pola que se anuncia a realización dunhas
  xornadas sobre a Lei de Administración local de Galicia.
range: Resolución
url: 'https://www.xunta.gal/dog/Publicados/1998/19980213/AnuncioE132_gl.html'
---
<p>Dentro do plan de actividades da EGAP para 1998 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989 do 10 de xullo, de modificación da anterior, convócanse unhas xornadas sobre a Lei de Administraciónlocal de Galicia, que deberán desenvolverse segundo as seguintes bases:</p>
<p>1. Obxectivos.</p>
<p>Analizar e reflexionar sobre os aspectos máis salientables da Lei 5/1997, do 22 de xullo, de Administración local de Galicia.</p>
<p>2. Destinatarios.</p>
<p>Persoal ó servicio das entidades locais de Galicia petencentes a calquera grupo de titulación, e interesados en xeral.</p>
<p>3. Desenvolvemento.</p>
<p>-Horario: de mañá e tarde.</p>
<p>-Lugares e datas:</p>
<p>Ourense: 2 e 3 de marzo.</p>
<p>A Coruña: 4 e 5 de marzo.</p>
<p>Pontevedra: 23 e 24 de marzo.</p>
<p>Lugo: 30 e 31 de marzo.</p>
<p>4. Prazo.</p>
<p>O prazo de inscrición rematará segundo as localidades:</p>
<p>En Ourense: o día 25 de febreiro ás 14 horas.</p>
<p>Na Coruña: o día 26 de febreiro ás 14 horas.</p>
<p>En Pontevedra: o día 16 de marzo ás 14 horas.</p>
<p>5. Tramitación de solicitudes.</p>
<p>As solicitudes irán dirixidas ó director da Escola Galega de Administración Pública, polígono das Fontiñas, r/ Madrid 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: (981) 54 63 37.</p>
<p>6. Número de prazas.</p>
<p>Limitada á capacidade dos locais.</p>
<p>7. Inscricións fóra de prazo.</p>
<p>Só se admitirán se quedan prazas baleiras e sempre que se cumpran os requisitos xerais antes indicados.</p>
<p>8. Modificacións.</p>
<p>A EGAP reserva para si a facultade de intepretar e resolve-las incidencias que puidesen xurdir no desenvolvemento das xorandas, así como a de cancelalas se o escaso número de solicitudes non xustificase a súa realización.</p>
<p>9. Certifado de asistencia.</p>
<p>Outorgaráselles certificado de asistencia ós alumnos que participen con regularidade nas xornadas programadas cando a súa inasistencia non sexa igual o superior ó 15% das horas lectivas programadas. A superación deste límite, sexa cal sexa a causa,</p>
<p>imposibilitará a expedición do certificado e dará lugar á baixa con perda de tódolos dereitos.</p>
<p>10. Contido.</p>
<p>Disposicións xerais. O municipio. A provincia e outras entidades locais. Transferencia, delegación e encomenda de xestión. Relacións interadminis</p>
<p>trativas. Funcionamento das entidades locais. Bens, servicios e contratación. As facendas locais.</p>
<p>Santiago de Compostela, 5 de febreiro de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>

