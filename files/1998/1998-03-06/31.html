---
date: '1998-03-06'
id: EF92
page: 2
number: 45
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 25 de febreiro de 1998 pola que se anuncia concurso, polo
  procedemento aberto e polo trámite de urxencia, para a contratación de
  traballos específicos e concretos non habituais para a realización do programa
  nacional de investigación de residuos en animais vivos (PNIR) e diagnóstico de
  laboratorio.
range: Resolución
url: 'https://www.xunta.gal/dog/Publicados/1998/19980306/AnuncioEF92_gl.html'
---
<p>A Consellería de Agricultura, Gandería e Política Agroalimentaria resolveu convoca-la seguinte contratación polo sistema de concurso, procedemento aberto e polo trámite de urxencia:</p>
<p>Obxecto: contratación de traballos específicos e concretos non habituais para a realización do programa nacional de investigación de residuos en animais vivos (PNIR) e diagnóstico de laboratorio, de acordo cos proxectos e pregos aprobados para esta.</p>
<p>Orzamento de licitación: vintedous millóns seiscentas oitenta e catro mil pesetas (22.684.000 ptas.).</p>
<p>A forma de licitación será por lotes.</p>
<p>Garantía provisional:</p>
<p>Lotes 1 e 2: sesenta e oito mil catrocentas oitenta pesetas.</p>
<p>Lotes 3, 4, 5 e 6: setenta e nove mil cento oitenta pesetas (79.180 ptas.).</p>
<p>Garantía definitiva: 4% do orzamento do lote adxudicado.</p>
<p>Exposición do proxecto e pregos: o proxecto, así como o prego de cláusulas administrativas particulares, estarán á disposición dos licitadores para o seu exame durante o prazo de presentación de proposicións, os días e horas hábiles de oficina, na Subdirección Xeral de Sanidade e Producción Animal da Dirección Xeral de Producción Agropecuaria da Consellería de Agricultura, Gandería e Política Agroalimentaria (edificios administrativos San Caetano, s/n, Santiago de Compostela-A Coruña).</p>
<p>Presentación de proposicións: as proposicións serán entregadas no rexistro xeral da Consellería de Agricultura, Gandería e Política Agroalimentaria ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 18 de marzo de 1998.</p>
<p>Santiago de Compostela, 25 de febreiro de 1998.</p>
<p>P.D. (Orde 15-12-1997, DOG nº 243, 17-12-1997)</p>
<p>Ángel Bernardo Tahoces</p>
<p>Secretario xeral da Consellería de Agricultura,</p>
<p>Gandería e Política Agroalimentaria</p>

