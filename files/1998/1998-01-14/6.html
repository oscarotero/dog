---
date: '1998-01-14'
id: '9156'
page: 299
number: 8
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 18 de decembro de 1997 pola que se modifica a do 4 de novembro de 1996
  pola que se establece o baremo para a autorización de novas oficinas de
  farmacia.
range: Orde
url: 'https://www.xunta.gal/dog/Publicados/1998/19980114/Anuncio9156_gl.html'
---
<p>Por Orde de 6 de outubro de 1997 engadiuse un parágrafo ó final do artigo 2 da Orde do 4 de novembro de 1996, relativo á forma de acreditación do exercicio como farmacéutico rexente, substituto ou adxunto, no que se esixe a certificación da toma de posesión.</p>
<p>Ante a constatación de que nos últimos anos non sempre se produciu en tódalas provincias e comunidades autónomas a dilixencia de toma de posesión referida, procede modifica-lo referido parágrafo, co fin de posibilita-la utilización polos interesados doutros medios probatorios lexítimos.</p>
<p>Por todo o anterior, en uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, modificada pola Lei 1/1988, do 20 de outubro,</p>
<p>DISPOÑO:</p>
<p>Artigo único.-Modifícase o parágrafo final do artigo 2 da Orde do 4 de novembro de 1996, que fora engadido pola Orde do 6 de outubro de 1997, que pasará a te-la seguinte redacción:</p>
<p>O exercicio como farmacéutico rexente, substituto ou adxunto deberá acreditarse mediante a correspondente certificación de cotización expedida pola Seguridade Social, xunto coa certificación da toma de posesión expedida pola Delegación Provincial da Consellería de Sanidade e Servicios Sociais. Excepcionalmente, cando o interesado achegue certificado da delegación correspondente acreditativo da non constancia da toma de posesión, a certificación de cotización á Seguridade Social poderá ir xunto con calquera outro documento que acredite fidedignamente o dito exercicio profesional.</p>
<p>Santiago de Compostela, 18 de decembro de 1997.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>9</p>

