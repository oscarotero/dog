---
date: '1998-01-14'
id: 915A
page: 299
number: 8
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 30 de decembro de 1997 pola que se determinan os horarios de peche de
  espectáculos e establecementos públicos na Comunidade Autónoma de Galicia.
range: Orde
url: 'https://www.xunta.gal/dog/Publicados/1998/19980114/Anuncio915A_gl.html'
---
<p>A Lei orgánica 16/1995, do 27 de decembro, ampliou as competencias da Comunidade Autónoma de Galicia, transferíndolle, con carácter exclusivo, a relativa a espectáculos públicos. Polo Real decreto 1640/1996, do 5 de xullo, prodúcese o traspaso de funcións e servicios da Administración do Estado á Comunidade Autónoma de Galicia na dita materia.</p>
<p>A Comunidade Autónoma de Galicia mediante o Decreto 336/1996, do 13 de setembro, asumiu as competencias na citada materia, asignándollas á Consellería de Xustiza, Interior e Relacións Laborais. Neste decreto facúltase o conselleiro de Xustiza, Interior e Relacións Laborais para dictar cantas disposicións sexan necesarias para o seu desenvolvemento e adopta-las medidas precisas para a plena efectividade e executividade práctica das funcións traspasadas.</p>
<p>Na súa virtude véñense regulando, mediante as correspondentes ordes, os horarios de peche de espectáculos e establecementos públicos na Comunidade Autónoma de Galicia.</p>
<p>Seguindo o criterio fixado por esta consellería para lles dar audiencia ós sectores afectados, co fin de compatibiliza-los intereses sociais e económicos implicados co interese público xeral, ó abeiro do que dispón o artigo 105 a) da Constitución española e demais normativa aplicable ó respecto e tendo en conta a experiencia que se deriva da aplicación, durante este tempo, dos horarios establecidos por esta consellería, procede fixa-los horarios que rexerán no período de inverno. Por todo o anterior,</p>
<p>DISPOÑO:</p>
<p>Artigo 1º.-Fixación de horarios.</p>
<p>Os espectáculos e festas rematarán e os establecementos públicos pecharán, como máximo, ás horas sinaladas a continuación:</p>
<p>Cinematógrafos: 1.00 h.</p>
<p>Teatros: 1.00 h.</p>
<p>Circos: 0.00 h.</p>
<p>Frontóns: 0.30 h.</p>
<p>Boleiras: 0.00 h.</p>
<p>Canódromos: 0.30 h.</p>
<p>Espectáculos ó aire libre: 1.00 h.</p>
<p>Verbenas e festas populares: 2.30 h.</p>
<p>Restaurantes: 1.30 h.</p>
<p>Cafés e bares: 1.30 h.</p>
<p>Cafeterías: 2.00 h.</p>
<p>Tabernas: 0.30 h.</p>
<p>Salas de festas e discotecas de xuventude: 22.00 h.</p>
<p>Bares especiais e pubs: 3.00 h.</p>
<p>Discotecas, salas de festas e salóns de baile: 4.30 h.</p>
<p>Cafés teatro, cafés concerto e cafés cantante: 4.00 h.</p>
<p>Tablaos flamencos: 4.30 h.</p>
<p>Artigo 2º.-Ampliación do horario máximo.</p>
<p>Os xoves, venres, sábados e vésperas de festivos, estes horarios ampliaranse media hora.</p>
<p>Artigo 3º.-Horario de apertura.</p>
<p>Os bares especiais, pubs, discotecas, salas de festas, salóns de baile, cafés teatro, cafés cantante, cafés concerto e tablaos flamencos non poderán ser abertos antes das 10 horas da mañá.</p>
<p>Artigo 4º.-Infraccións e sancións.</p>
<p>As infraccións ó disposto na presente orde serán corrixidas coas sancións previstas na lexislación vixente.</p>
<p>Disposición derrogatoria</p>
<p>Queda derrogada a orde desta consellería do 3 de xullo de 1997 pola que se determinaron os horarios de peche de espectáculos e establecementos públicos na Comunidade Autónoma de Galicia.</p>
<p>Disposición derradeira</p>
<p>A presente orde manterá o seu vigor desde o mesmo día da súa publicación no Diario Oficial de Galicia ata que, tamén por orde desta consellería, se modifiquen os horarios establecidos para o período de verán.</p>
<p>Santiago de Compostela, 30 de decembro de 1997.</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións</p>
<p>Laborais</p>
<p>107</p>

