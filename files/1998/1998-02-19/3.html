---
date: '1998-02-19'
id: ED7A
page: 1
number: 34
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 17 de febreiro de 1998 sobre delegación de atribucións no secretario
  xeral para as Relacións cos Medios Informativos.
range: Orde
url: 'https://www.xunta.gal/dog/Publicados/1998/19980219/AnuncioED7A_gl.html'
---
<p>Mediante Decreto 350/1997, do 10 de decembro, polo que se determinan os centros directivos dependentes da Presidencia da Xunta de Galicia, créase nestes, a Secretaría Xeral para as Relacións cos Medios Informativos. Polo Decreto 13/1998, do 8 de xaneiro, establécese a estructura orgánica de dita secretería xeral, así como a súa dependencia funcional do presidente da Xunta de Galicia e orgánica da Consellería da Presidencia e Administración Pública.</p>
<p>A necesidade de axilizar no posible todos aqueles asuntos que non esixan unha atención directa e persoal do consellerio da Presidencia e Administración Pública, aconsella que este delegue no secretario xeral para as Relacións cos Medios Informativos determinadas funcións, co que se conseguirá unhamaior desconcentración, o que sen dúbida repercutirá beneficiosamente na axilidade do funcionamento da Administración autonómica.</p>
<p>Na súa virtude, facendo uso das facultades que me confiren os artigos 38, 43.3º e 44 da Lei 11/1988, do 20 de outubro, de reforma da Lei 11/1983, do 22 de febreiro, reguladora da Xunta e do seu presidente, e o disposto no artigo 72.4º da Lei 11/1992, do 7 de abril, de réxime financeiro e presupostario de Galicia e demais disposicións de aplicación xeral,</p>
<p>DISPOÑO:</p>
<p>Artigo 1º</p>
<p>Delégase no secretario xeral para as Relacións cos Medios Informativos as seguintes atribucións:</p>
<p>a) A autorización e disposición dos gastos dos servicios contidos no programa 361.A e o recoñecemento das obrigas e a proposta de pagamento relativas a elas, excepto respecto dos gastos contidos no capítulo I.</p>
<p>b) As funcións que como órgano de contratación lle estean atribuídas ó titular da consellería incluídos os convenios de colaboración e cooperación, en temas relacionados coas relacións cos medios informativos nos que as partidas orzamentarias estean recollidas dentro do programa 361.A.</p>
<p>Artigo 2º</p>
<p>As resolucións administrativas que se adopten facendo uso das delegacións contidas nesta orde farán constar expresamente esta circunstancia e considéranse dictadas pola autoridade que as conferiu.</p>
<p>Artigo 3º</p>
<p>O conselleiro da Presidencia e Administración Pública poderá reclamar en claquera momento o exercicio das competencias delegadas por esta orde, das que quedan excluídas en todo caso os supostos previstos nos artigos 13.2º da Lei 30/1992, do 26 de novembro, de réxime xurídico das administracións públicas e do procedemento administrativo común e 44.2º da Lei 1/1983, do 22 de febreiro, reguladora da Xunta e do seu presidente.</p>
<p>Artigo 4º</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 17 de febreiro de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

