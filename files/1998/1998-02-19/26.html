---
date: '1998-02-19'
id: EDDE
page: 1
number: 34
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 28 de xaneiro de 1998 pola que se lle outorga permiso de actividade
  para a instalación dunha estación depuradora e centro de expedición, no lugar
  de Dorrón-Sanxenxo (Pontevedra), a Playa de Santamariña, S.L.
range: Orde
url: 'https://www.xunta.gal/dog/Publicados/1998/19980219/AnuncioEDDE_gl.html'
---
<p>Visto o expediente iniciado por instancia de Joaquín Gómez Burgos, actuando en nome e representación da sociedade limitada Playa de Santamariña que solicita concesión e permiso de actividade para a instalación dunha depuradora e centro de expedición, no lugar de Santamariña-Dorrón-Sanxenxo.</p>
<p>Tendo en conta que a súa tramitación se realizou de acordo coa Lei 6/1993, do 11 de maio, de pesca de Galicia; Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre; Lei 22/1988, do 28 de xullo, de costas, e o Real decreto 1471/1989, do 1 de decembro, polo que se aproba o Regulamento xeral para o desenvolvemento e execución da citada Lei 22/1988.</p>
<p>Tendo en conta que con data do 20-11-1997 a Dirección Xeral de Costas (Ministerio de Medio Ambiente) outorga a concesión de ocupación de dominio público marítimo-terrestre con destino a tuberías de toma e desaugadoiro relativas á instalación do establecemento.</p>
<p>Tendo en conta a documentación e os informes que figuran no expediente, así como a proposta da Delegación Territorial desta consellería en Pontevedra, logo do informe do Servicio Técnico-Xurídico, esta consellería,</p>
<p>RESOLVE:</p>
<p>Outorgarlle a Playa de Santamariña, S.L., con CIF B-36.056.778, concesión e permiso de actividade para a posta en funcionamento e explotación do seguinte establecemento:</p>
<p>-Establecemento auxiliar de acuicultura integrado por:</p>
<p>*Estación depuradora de moluscos.</p>
<p>*Centro de expedición de moluscos.</p>
<p>-Situación: lugar de Santamariña-Dorrón, concello de Sanxenxo (Pontevedra).</p>
<p>-Dominio público: 388 m para toma de auga de mar e desaugadoiro.</p>
<p>-Dominio privado: 700 m.</p>
<p>Nave de 400 m</p>
<p>*1 Piscina de 52,25 m</p>
<p>*2 Piscina de 44,00 m</p>
<p>*3 Piscina de 60,32 m</p>
<p>*1 Piscina de 72,80 m</p>
<p>*2 Piscina de 49,60 m</p>
<p>*1 Piscina de 45,80 m</p>
<p>Total superficie depuración: 539,01 m</p>
<p>Baixo as seguintes condicións:</p>
<p>Primeira: o permiso de actividade outórgase por un prazo de 10 (dez) anos, contados desde a publicación da presente orde no Diario Oficial de Galicia, prorrogables por períodos máximos doutros 10 (dez) anos, logo da petición do interesado presentada dentro dos sesenta días anteriores ó remate da vixencia.</p>
<p>O prazo de vixencia dos títulos habilitantes, así como das prórrogas que no seu día se puidesen outorgar, para o permiso de actividade e a concesión de ocupación do dominio público, deberán ser coincidentes.</p>
<p>Segunda: a situación e as obras de instalación do establecemento axustaranse ós planos e proxectos presentados. As obras deberán comezar no prazo de dous (2) meses, e deberán quedar rematadas no prazo máximo de 2 (dous) anos. O seu remate comunicaráselle á Delegación Territorial desta consellería en Vigo, para os efectos de practicar, previamente á posta en funcionamento, a inspección destas.</p>
<p>Terceira: o titular contrae a obriga de manter en bo estado o dominio público, obras e instalacións. Estas e mailo establecemento a que fai referencia esta concesión e permiso de actividade non poderán alugarse nin ser destinadas a usos distintos dos autorizados. Baixo ningún concepto poderán modifica-las instalacións, agás que medie permiso expreso desta consellería.</p>
<p>Cuarta: sen prexuízo da caducidade da concesión da ocupación do dominio público marítimo-terrestre, ó amparo do disposto na resolución da Dirección Xeral de Costas do 20-11-1997, o permiso de actividade ó que se refire este outorgamento, extinguirase por incumprimento dalgunha das condicións desta orde e nos casos previstos no artigo 72 da Lei 6/1993, de pesca de Galicia, e no artigo 6 do Decreto 193/1993, do 5 de xuño.</p>
<p>Quinta: o establecemento debe cumpri-lo disposto na Lei 6/1993, do 11 de maio, de pesca de Galicia, así como no Real decreto 308/1992, do 26 de febreiro, polo que se aproba o Regulamento técnico-sanitario que fixa as normas aplicables á comercialización dos moluscos bivalvos vivos e demais concordantes que lle sexan de aplicación.</p>
<p>Sexta: o outorgamento desta concesión e permiso de actividade non exime o seu titular da obtención</p>
<p>doutras licencias, permisos e autorizacións legalmente procedentes.</p>
<p>Sétima: o titular xustificará o pagamento á Facenda Pública do imposto que grava as concesións e autorizacións administrativas (transmisións patrimoniais e actos xurídicos documentados) ou acreditará a declaración de non estar suxeito o acto ó dito imposto, feita pola delegación de Facenda ou oficina liquidadora correspondente.</p>
<p>Contra a presente orde, que é definitiva en vía administrativa, poderase interpoñer recurso contencioso-administrativo no prazo de dous (2) meses, que se contarán a partir do día seguinte ó da súa publicación no Diario Oficial de Galicia, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei reguladora da xurisdicción contencioso-administrativa, do 27 de decembro de 1956, despois de comunicarllo a esta consellería, segundo o previsto no artigo 110.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 28 de xaneiro de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

