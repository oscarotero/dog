---
date: '1998-02-11'
id: 80A6
page: 1
number: 28
agency: CONCELLO DE CERCEDA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1998/19980211/Anuncio80A6_gl.html'
---
<p>Aceptada pola Deputación Provincial da Coruña, en sesión plenaria celebrada o día 26 de setembro de 1997, a delegación para o exercicio de competencias municipais en materia de xestión tributaria e recadatoria dos impostos sobre actividades económicas, bens inmobles e vehículos de tracción mecánica, que resulta do acordo adoptado por este concello, en sesión extraordinaria celebrada o 8 de maio de 1997, procédese á publicación íntegra do seu contido, que é o seguinte:</p>
<p>Acordo municipal de adhesión e delegación.</p>
<p>Primeiro.-Adhesión.</p>
<p>Este concello acepta o marco de prestación delegada de servicios de xestión tributaria, incluída a recadatoria, creado pola deputación provincial polos seus acordos plenarios na materia, e acepta, en consecuencia, o contido de tódolos instrumentos xurídicos que rexerán a dita prestación.</p>
<p>Segundo.-Delegación de competencias en materia recadatoria.</p>
<p>De conformidade co previsto no artigo 106.3º da Lei 7/1985, do 2 de abril, reguladora das bases de réxime local, e co establecido no artigo 7 da Lei 39/1988, do 28 de decembro, reguladora das fecendas locais, deléganse expresamente na Deputación Provincial da Coruña as facultades que lle atribue a este concello a lexislación vixente na materia particularmente no artigo 106.3º citado. O contido desta delegación é o seguinte:</p>
<p>a) Actos de xestión recadatoria nas vías voluntaria e constrinximento para facer efectivas toda clase de débedas liquidas polos seguintes tributos:</p>
<p>1. Imposto sobre bens inmobles ou polos seus antecesores as antigas contribucións territoriais (rústica e pecuaria e urbana).</p>
<p>2. Imposto sobre actividades económicas ou polos seus antecesores as licencias fiscais de actividades comerciais e industriais e de actividades profesionais e de artistas.</p>
<p>3. Imposto sobre vehículos de tracción mecánica.</p>
<p>b) Actos de xestión recadatoria en vía de constrinximento para facer efectivas as liquidacións non periódicas correspondentes ás débedas líquidas polo concello, non ingresadas en período voluntario polos obrigados ó pagamento, correspondentes a tódolos recursos municipais susceptibles de seren feitos efectivos nesta vía de constrinximento.</p>
<p>c) Actos de xestión racadatoria singulares: expresamente se delega na deputación provincial o exercicio das competencias seguintes:</p>
<p>1. Fixación das datas límite para a confección de padróns e para a notificación da débeda.</p>
<p>2. Determinación dos períodos de cobramento en voluntaria.</p>
<p>3. Notificación colectiva conforme o artigo 124.3º da Lei 230/1963, do 28 de decembro, xeral tributaria.</p>
<p>4. Publicación de anuncios de cobramento, con fixación de itinerarios cando proceda.</p>
<p>5. Expedición de certificacións de descuberto e a súa providencia de constrinximento e resolución dos recursos contra estes actos administrativos.</p>
<p>6. Conferir e revogalles ás entidades de depósito e aforro o carácter de entidades colaboradoras e establece-las condicións da súa colaboración.</p>
<p>7. Liquidación e tramitación de débedas por xuros de demora.</p>
<p>8. Tramitación e resolución de reclamacións na vía administrativa, previa da acción de tercería ante xulgados e tribunais civís iniciadas por contribuíntes e interpoñe-las de dominio e mellor dereito que procedan.</p>
<p>9. Autorizar poxas e construír mesas e presidilas.</p>
<p>10. Dictar acordos de derivación de responsabilidades e procedemento.</p>
<p>11. Acorda-la suspensión do procedemento de constrinximento.</p>
<p>12. A realización de calquera otra actuación de carácter recadatorio precisa nos procedementos de voluntaria e executiva establecidos e que sexan de competencia municipal.</p>
<p>Terceiro.-Delegación de competencias en materia de xestión tributaria.</p>
<p>Co mesmo fundamento confírese delegación a favor da Deputación Provincial da Coruña para que, os seus órganos, poidan exercer validamente as seguintes funcións desde a entrada en vigor do convenio que se asine para o efecto ou, se é o caso, desde as datas que se indican:</p>
<p>A) Respecto ós impostos sobre bens inmobles, sobre actividades económicas e sobre vehículos de tracción mecánica, para seren exercidas a partir do 1/1/1998, segundo se especifica co apartado cuarto do presente acordo:</p>
<p>1. Concesión e denegación de exencións e bonificacións.</p>
<p>2. Liquidación da débeda tributaria, periódica ou non, e formación do padrón, se é o caso.</p>
<p>3. Emisión dos instrumento de cobro, incluídos os de ingreso directo.</p>
<p>4. Tramitación e resolución dos expedientes de devolución de ingresos indebidos e pagamento do importe resultante.</p>
<p>5. Resolución dos recursos que se interpoñan contra estes actos de xestión.</p>
<p>6. Asistencia e información ó contribuínte nesta materia.</p>
<p>7. Facultade para, de acordo co previsto nos artigos 78.1º e 92.3º da Lei 39/1988 citada, establecer acordos ou convenios coa Administración tributaria do Estado en materia de colaboración e inspección.</p>
<p>B) Respecto de tódolos tributos de cobro non periódico xestionados en vía de constrinximento pola deputación:</p>
<p>1. Emisión de instrumentos de cobramento.</p>
<p>Cuarto.-Precisións para o exercicio de competencias.</p>
<p>Establécense as seguintes:</p>
<p>1º. Asunción e exercicio de competencias.</p>
<p>a) Con relación ó imposto sobre actividades económicas:</p>
<p>As competencias xa asumidas por este concello desde o 1 de xaneiro de 1992 serán exercidas pola deputación provincial, desde o 1/1/1998, en virtude da delegación de competencias contida no apartado terceiro A) do presente acordo.</p>
<p>b) Con relación ó imposto sobre bens inmobles:</p>
<p>As competencias que o artigo 78 da Lei 39/1988 citada lle atribúe a este concello respecto do imposto sobre bens inmoble serán exercidas desde 1 de xaneiro de 1998 pola deputación segundo o disposto no referido apartado terceiro A), todo isto de acordo co contido do artigo 4 do Real decreto 831/1989, do 7 de xullo, que desenvolve parcialmente a disposición transitoria 11ª da Lei 39/1988 citada.</p>
<p>2º. Comunicación e traslado:</p>
<p>a) Con relación ó imposto sobre actividades económicas:</p>
<p>Darase traslado do presente acordo á deputación provincial para a súa aceptación e á Administración tributaria do Estado.</p>
<p>b) Con relación ó imposto sobre bens inmobles:</p>
<p>Darase comunicación do presente acordo á deputación provincial e será trasladado ó Centro de Xestión Catastral e Cooperación Tributaria da provincia.</p>
<p>3º. Iniciación do exercicio de competencias delegadas:</p>
<p>As competencias de xestión tributaria, incluídas as recadatorias, o exercicio das cales se delega polo presente acordo, serán exercidas pola deputación de acordo co que o respectivo convenio fixe para estes efectos, a partir do 1/1/1998.</p>
<p>Quinto.-Convenio.</p>
<p>A deputación e este concello configurarán o compromiso mediante un convenio, que formalizarán os seus respectivos presidentes, e do que formarán parte as bases para a prestación do servicio; o Regulamento do Servicio de Recadación, o acordo da deputación referido e o presente acordo municipal.</p>
<p>Algunhas das determinacións contidas nos instrumentos anteriores serán as seguintes:</p>
<p>1. Sistema operativo do Servicio de Recadación. Será o moderno ou actualizado, consistente na eliminación do recibo e o envío, no seu lugar, ó domicilio do contribuínte, dun instrumento de cobro antes da apertura do período de cobramento e que poderá ser pagado en bancos, caixas de aforro ou na zona.</p>
<p>2. Informatización. O concello facilitará a información en soporte informático para que posibilite o seu tratamento pola deputación en igual medio.</p>
<p>3. Colaboración. O concello prestaralle colaboración á deputación en materia de recadación, particularmente para rectificar ou completa-los datos das débedas tributarias, na tramitación de baixas, no establecimiento dunha cota mínima, en realizar determinadas notificacións, en prestar atención preferente ó contribuínte, en facilitar datos tributarios ou persoais, etc.</p>
<p>4. Retribución do servicio. O concello resarcirá a deputación de parte do custo da prestación do servicio de xestión tributaria, mediante o pagamento de porcetaxes sobre o importe recadado, premios de boa xestión e participación na recarga de constrinximento, se é o caso, de acordo co que estableza a súa ordenanza fiscal correspondente.</p>
<p>5. Anticipos, liquidación e transferencias. A conta do rendemento dos impostos sobre actividades económicas e sobre bens inmobles, a deputación anticipará o máximo que a lei permita. Do resto de tributos, percibirase con carácter mensual a recadación que a deputación obtivera no mes anterior.</p>
<p>As liquidacións co concello serán mensuais, a conta e anuais, recapitulativas.</p>
<p>6. Duración. A duración do convenio será de dez anos e empezará a rexer do modo que nel se sinale.</p>
<p>Sexto.-Tramitación:</p>
<p>Tendo en conta que o presente acordo incide parcialmente no réxime dos tributos afectado, de acordo co establecido no artigo 7.2º da Lei 39/1988, do 28 de decembro, reguladora das facendas locais, en relación cos artigos 15 a 19 desta, observarase a seguinte tramitación:</p>
<p>a) Acordo provisional de delegación de competencias.</p>
<p>b) Información pública no BOP por un plazo mínimo de 30 días.</p>
<p>c) Acordo definitivo no que se resolvan as alegacións presentadas; ou elevar a definitivo ou provisional, se non se presentaran alegacións.</p>
<p>d) Remisión do acordo á deputación.</p>
<p>e) Acuerdo de aceptación desta.</p>
<p>f) Publicación do acordo de delegación nos boletíns da provincia e da Comunidade Autónoma.</p>
<p>Sétimo.-Efectos:</p>
<p>A delegación de competencias contida no presente acuerdo producirá efectos desde o día seguinte ó da súa publicación na forma exposta no apartado anterior.</p>
<p>Oitavo.-Autorización:</p>
<p>Facúltase o alcalde para o asinamento do convenio e de cantos documentos sexan precisos, así como para a execución dos actos que se requiran para levar a cabo este acordo.</p>
<p>Cerceda, 16 de xaneiro de 1998.</p>
<p>O alcalde</p>
<p>P.O.</p>
<p>Matilde Rodríguez Rumbo</p>

