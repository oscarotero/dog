---
date: '1998-02-11'
id: 801A
page: 1
number: 28
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 30 de decembro de 1997 pola que se fai pública a addenda ó
  convenio de apoio financiero para a renovación da flota galega subscrito con
  distintas entidades financeiras o día 21 de maio de 1996.
range: Resolución
url: 'https://www.xunta.gal/dog/Publicados/1998/19980211/Anuncio801A_gl.html'
---
<p>Con data do 26 de decembro de 1997, o Instituto Galego de Promoción Económica (Igape) e as entidades financeiras asinaron unha addenda ó convenio de apoio financeiro para a renovación da flota galega, asinado o 21 de maio de 1996, co obxecto de prorroga-lo prazo para a resolución dos expedientes de axuda financeira presentados ó amparo deste, así como a ampliación da liña de financiamento pola contía necesaria para cubri-la demanda existente.</p>
<p>En virtude do exposto, de conformidade coa Lei 5/1992, do 10 de xuño, de creación do Igape e o seu regulamento, aprobado polo Decreto 317/1992, do 12 de novembro, e en virtude das facultades que teño conferidas,</p>
<p>RESOLVO:</p>
<p>En cumprimendo do disposto no artigo 78 da Lei 22/1992, do 11 de outubro, de réxime financeiro e presupostario de Galicia, e co obxecto de darlle</p>
<p>unha adecuada difusión, faise público o texto da addenda ó convenio e a relación de entidades que a subscribiron, que figura como anexo I.</p>
<p>Santiago de Compostela, 30 de decembro de 1997.</p>
<p>José Antonio Orza Fernández</p>
<p>Presidente do Instituto Galego de Promoción</p>
<p>Económica</p>
<p>Addenda ó convenio de apoio financeiro para a renovación da flota galega asinado entre o Igape e as entidades financeiras, o 21 de maio de 1996.</p>
<p>No convenio asinado entre o Igape e as entidades financeiras o 21 de maio de 1996, co obxecto de establecer unha liña de apoio financeiro para a renovación da flota galega, establécese que o prazo de presentación de solicitudes no Igape finaliza o 28 de novembro de 1997, e a súa vixencia para a concesión de novas operacións de subsidiación será ata o 31 de decembro de 1997. Dado que os expedientes de solicitude de axuda financeira presentados en prazo superaron as previsións iniciais, tanto no referente ó número coma ó importe total, faise necesario prorroga-lo prazo para a concesión, así como a ampliación da liña de financiamento pola contía necesaria para cubri-la demanda existente.</p>
<p>Por isto, convense, de mutuo acordo entre o Igape e as entidades financeiras, en subscribi-la addenda</p>
<p>ó convenio asinado o 21 de maio de 1996 coas seguintes:</p>
<p>CLÁUSULAS</p>
<p>Primeira.-Prorrógase o prazo de vixencia para a concesión de novas operacións de subsidiación ata o 30 de xuño de 1998.</p>
<p>Segunda.-As condicións financeiras das disposicións de fondos ata o límite de 3.600 millóns de pesetas, contía recollida na cláusula cuarta, apartado 3 do convenio subscrito o 21 de maio de 1996, permanecen invariables nos termos establecidos no mencionado convenio.</p>
<p>Terceira.-De acordo coa addenda ó convenio Igape, ICO e a Consellería de Pesca, Marisqueo e Acuicultura, subscrita o día 23 de decembro de 1997, o ICO amplía os fondos de financiamento por un importe de ata 900 millóns de pesetas, nas seguintes condicións:</p>
<p>O tipo de xuro (TAE) de cesión de fondos polo ICO á entidade financeira podera ser fixo ou variable, por petición dos beneficiarios, e cun prazo de ata 12 anos desde a data en que os fondos sexan aceptados polas entidades financieras nas condicións ofertadas polo ICO.</p>
<p>O ICO Ofertará, nos termos recollidos no contrato de financiamento asinado coas entidades financeiras, e en función das modificacións establecidas nesta addenda, os tipos de xuro TAE máximos que serán aplicables ás disposicións de fondos solicitadas. Esta oferta indicará o tipo de cesión á entidade financeira que será o tipo de partida ICO, sen bonificación, o cal poderá ser incrementado en ata 1,75 puntos durante os sete primeiros anos, e en ata 1,50 puntos durante os cinco anos restantes.</p>
<p>Nos préstamos formalizados a tipo de xuro variable, o tipo aplicable ó beneficiario final, a partir do segundo ano e durante os seis anos seguintes, revisarase de acordo, ó tipo de partida ICO, sen bonificación, maila marxe de intermediación de 1,75 puntos, ós tipos establecidos pola entidade financeira, con base exclusiva no MIBOR a 1 ano (TAE), coas súas propias datas e referencias, máis ata 1,75 puntos porcentuais.</p>
<p>Durante os cinco últimos anos, o tipo de xuro aplicable revisarase anualmente de acordo ó tipo de cesión do ICO sen bonificación, ó que se lle aplicará unha marxe de ata 1,50 puntos porcentuais, ou ós tipos establecidos pola entidade financeira con vase exclusiva no MIBOR a 1 ano (TAE) coas súas propias datas e referencias máis ata 1,50 puntos porcentuais.</p>
<p>Enténdese por MIBOR para efectos deste contrato o tipo de xuro no Mercado Interbancario de Madrid, obtido da cotización reflectida na pantalla REUTER MBOR ás 11 horas, ou outra que no futuro a puidera substituír. Se á data de revisión non fora posible obter esta cotización, tomaríase a do primeiro día hábil seguinte.</p>
<p>O Igape subsidiará cun máximo de ata 4 puntos porcentuais o tipo de xuro das operacións de préstamo.</p>
<p>En consecuencia co anterior, e no que se refire á ampliación do financiamento ata 900 millóns de pesetas, as condicións financeiras aquí establecidas substitúen as fixadas na cláusula cuarta, apartado 3 e 6 do convenio subscrito o 21 de maio de 1996.</p>
<p>Para o resto das condicións non recollidas nesta addenda, observarase o especificado no convenio subscrito o 21 de maio de 1996.</p>
<p>E en proba de conformidade, así o din, asinan e outorgan por duplicado exemplar e para único efecto, en Santiago de Compostela, 26 de decembro de 1997.</p>
<p>ANEXO I</p>
<p>Relación de entidades financeiras que subscriben a addenda ó convenio de apoio financeiro para a renovación da flota galega.</p>
<p>CaixasBancos</p>
<p>Caixa GaliciaBanco Bilbao Vizcaya</p>
<p>CaixavigoBanco Pastor</p>
<p>Banco Popular</p>

