---
date: '1998-07-15'
id: '4072'
page: 7
number: 135
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de xuño de 1998 pola que se autoriza o cambio de titularidade do
  centro privado de educación especial Menela de Vigo.
range: Orde
url: 'https://www.xunta.gal/dog/Publicados/1998/19980715/Anuncio4072_gl.html'
---
<p>Examinado o expediente incoado pola titularidade do centro privado de educación especial Menela de Vigo, solicitando o cambio de titularidade do devandito centro.</p>
<p>Resultando que mediante escritura pública notarial outorgada ante o notario do Ilustre Colexio da Coruña, José Luis Lorenzo Arean, Carmen Fernánez Puentes, representante legal de María Manuela Fernández Puentes declarada incapaz polo Xulgado de Primeira Instancia e Instrucción número un de Lugo mediante auto dictado o 23 de abril de 1973, lle cede a súa titularidade, para tódolos efectos, á Fundación Menela.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra, que se uniron ó mesmo os documentos esixidos e que a petición foi informada pola Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que se cumpriron neste expediente tódolos requisitos esixidos pola normativa vixente nesta materia. Esta consellería</p>
<p>DISPÓN:</p>
<p>Autoriza-lo cambio de titularidade do centro privado Menela de Vigo a favor de Fundación Menela con tódolos dereitos e obrigas contraídas pola cesionista Carmen Fernández Puentes, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 17 de xuño de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>6371</p>

