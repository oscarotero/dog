---
date: '1998-10-22'
id: 54B6
page: 11
number: 205
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 13 de outubro de 1998 pola que se convoca un curso sobre
  licencias e protección da legalidade urbanística no ámbito da Administración
  local.
range: Resolución
url: 'https://www.xunta.gal/dog/Publicados/1998/19981022/Anuncio54B6_gl.html'
---
<p>Dentro do plan de actividades da EGAP para 1998, e conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso sobre licencias e protección da legalidade urbanística para funcionarios da Administración local, que deberá desenvolverse conforme as seguintes bases:</p>
<p>Primeira.-Obxectivos.</p>
<p>Análise dos aspectos da concesión das licencias urbanísticas e da protección da legalidade urbanística.</p>
<p>Segunda.-Destinatarios.</p>
<p>Persoal ó servicio das entidades locais, pertencentes ós grupos A/B ou asimilados que desenvolvan as súas tarefas na área do urbanismo.</p>
<p>Terceira.-Solicitudes.</p>
<p>1. As persoas que desexen participar no curso programado deberán solicitalo no modelo oficial de instancia que figura ó final da convocatoria e cubrila en tódolos epígrafes.</p>
<p>Cando solicite o curso máis dun interesado da mesma corporación, o responsable do persoal poderá especifica-la orde de preferencia. No caso de que non se especifique, a EGAP aplicarálle-los criterios de selección ós que se fai referencia na base sétima.</p>
<p>2. A falsidade ou a ocultación de datos esenciais para a selección será motivo de exclusión automática.</p>
<p>Cuarta.-Tramitación de solicitudes.</p>
<p>As solicitudes irán dirixidas ó director da Escola Galega de Administración Pública e presentaranse no rexistro da EGAP, polígono das Fontiñas 2-4, 15707 Santiago de Compostela, ou tramitaranse por calquera das outras formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Seguidamente efectuarase a selección dos participantes e esta notificaráselles directamente ós admitidos.</p>
<p>Quinta.-Prazo.</p>
<p>O prazo de presentación de instancias será de 15 días naturais, contados a partir da data de publicación da convocatoria.</p>
<p>Sexta.-Selección.</p>
<p>Os criterios de selección, dirixidos a concilia-las necesidades da organización na que prestan servicios os aspirantes e os intereses individuais destes, terán en conta a maior relación do posto de traballo desempeñado co contido do curso. Terán preferencia aqueles que non realizasen ningún curso de similares características ó convocado.</p>
<p>En calquera caso, os criterios de selección suxeitaranse ás directrices sinaladas na Resolución do 27 de xuño de 1994 (DOG nº 149, do 3 de agosto), pola que se fan públicos os criterios de participación nas actividades docentes da EGAP.</p>
<p>Sétima.-Modificacións.</p>
<p>A EGAP poderá modifica-lo desenvolvemento e mailo contido do curso anunciado para adaptalo ás necesidades da Administración e ás continxencias que poidan xurdir.</p>
<p>A EGAP reserva para si a facultade de anula-lo curso se o escaso número de solicitudes non xustificase a súa realización. Fíxase en 15 o número mínimo de asistentes.</p>
<p>Oitava.-Desenvolvemento.</p>
<p>1. Duración: 21 horas.</p>
<p>2. Lugar: Santiago de Compostela.</p>
<p>3. Datas: do 23 ó 27 de novembro.</p>
<p>4. Horario: das 16.30 ás 20.30 horas.</p>
<p>5. Prazas: 30.</p>
<p>Novena.-Certificado de asistencia.</p>
<p>Outorgaráselle-lo certificado de asistencia ós alumnos que participen con regularidade no curso, e é obrigatoria a asistencia a tódalas sesións. Toda inasistencia deberá ser xustificada convenientemente, sen que poida exceder en ningún caso do 15% das horas lectivas programadas.</p>
<p>Unha inasistencia superior ó 15% das horas lectivas programadas, aínda que sexa xustificada, impedirá a expedición do correspondente certificado.</p>
<p>Décima.-Contido.</p>
<p>A disciplina urbanística: concepto. Lexislación estatal e autonómica. Concepto de licencia. Actos suxeitos a licencia. Tipos de licencia. As licencias urbanísticas e outras licencias. Actuacións con licencia en contra do planeamento. Actuacións con licencia ilegal. Medios de protección da disciplina urbanística. A infracción urbanística. Procedemento sancionador. A caducidade dos expedientes. A prescrición das infraccións urbanísticas. As parcelacións urbanísticas. A obriga de conservación. A ruína urbanística.</p>
<p>Santiago de Compostela, 13 de outubro de 1998.</p>
<p>Domingo Bello Janeiro</p>
<p>Director da Escola Galega de Adminintración</p>
<p>Pública</p>
<p>9491</p>

