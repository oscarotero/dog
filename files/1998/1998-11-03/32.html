---
date: '1998-11-03'
id: 28F2
page: 11
number: 213
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/1998/19981103/Anuncio28F2_gl.html'
---
<p>A Comisión de Goberno do Concello, en sesión do 6 de abril, aprobou inicialmente o proxecto de delimitación dunha unidade de actuación sobre os terreos situados na confluencia da rúa Sánchez Freire (nº 83) e a avenida de Antonio Fraguas, fronte á rotonda da vía periférica.</p>
<p>Así mesmo, en sesión do día 27 de xullo, aprobáronse inicialmente os proxectos de estudio de detalle e de estatutos e bases de actuación da xunta de compensación dos terreos afectados, promovidos por Vicente García Porto, S.L.</p>
<p>En cumprimento do que dispoñen os artigos 121 e 133.4º, en relación do 102 da Lei 1/1997, do solo de Galicia, e o 44.3º da mesma lei, os expedientes sométense a información pública durante o prazo dun mes contado desde a publicación deste anuncio no Diario Oficial de Galicia, co obxecto de que os interesados poidan consulta-lo expediente e formula-las alegacións que coiden oportunas.</p>
<p>A aprobación inicial do estudio de detalle determina, por aplicación do disposto no artigo 34.2º da Lei do solo de Galicia, a suspensión do outorgamento de licencias no ámbito obxecto de ordenación, para os usos e obras que resulten incompatibles coa ordenación proxectada.</p>
<p>Contra o acto de suspensión de licencias os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses a partir da publicación deste anuncio.</p>
<p>Santiago de Compostela, 14 de outubro de 1998.</p>
<p>O alcalde</p>
<p>Rubricado</p>
<p>9373</p>

