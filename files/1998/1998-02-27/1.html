---
date: '1998-02-27'
id: 84CE
page: 2
number: 40
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Orde do 20 de xaneiro de 1998 pola que se modifica a do 12 de setembro de
  1997, pola que se establece o réxime de funcionamento do Comité Preparatorio
  da Comisión de Acción Exterior da Xunta de Galicia.
range: Orde
url: 'https://www.xunta.gal/dog/Publicados/1998/19980227/Anuncio84CE_gl.html'
---
<p>Os decretos 350 e 351/1997, do 10 de decembro, perfilaron unha nova organización administrativa da Xunta de Galicia, que comprendeu tanto os centros directivos dependentes da súa presidencia como a estructura orgánica dos seus diferentes departamentos. Estas modificacións esixen, xa que logo, unha adecuación do Comité Preparatorio da Comisión de Acción Exterior, ó abeiro do previsto no artigo 3 do Decreto 170/1997, do 3 de xullo. Igualmente, de conformidade cos principios de economía e eficacia administrativas, resulta aconsellable aproveitar esta oportunidade para reforza-la composición deo propio comité, incorporando os responsables dos departamentos e centros diretivos vencellados con distintos aspectos sectoriais da acción exterior, e de xeito singular nas áreas da economía, cooperación universitaria e comunicación.</p>
<p>En consecuencia, no exercicio da habilitación inserida no artigo 3 e disposición derradeira primeira do devandito Decreto 170/1997 e das atribucións que me confieren os artigos 34 e concordantes da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.</p>
<p>Modifícase o artigo 2 da Orde do 12 de setembro de 1997 pola que se establece o réxime de funcionamento do Comité Preparatoiro da Comisión de Acción Exterior da Xunta de Galicia, que queda redactado da seguinte forma:</p>
<p>Artigo 2º</p>
<p>O comité estará presidido polo conselleiro da Presidencia e Administración Pública e polo conselleiro de Economía e Facenda e actuará como secretario o secretario xeral de Relacións coa Unión Europea e Acción Exterior, que tamén será membro de pleno dereito deste. O comité quedará integrado ademais polos seguintes compoñentes permanentes:</p>
<p>-Secretario xeral da Presidencia.</p>
<p>-Secretario xeral de Relacións coas Comunidades Galegas.</p>
<p>-Secretario xeral de Investigación e Desenvolvemento.</p>
<p>-Secretario xeral para as Relacións cos Medios Informativos.</p>
<p>-Director do Instituto Galego de Promoción Económica.</p>
<p>-Director xeral de Universidades.</p>
<p>-Director xeral de Comercio e Consumo.</p>
<p>-Director xeral de Turismo.</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó establecido na presente orde.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 20 de xaneiro de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>

