---
date: '1998-02-27'
id: 855E
page: 2
number: 40
agency: CAIXA DE AFORROS DE GALICIA
section: VI. ANUNCIOS
title: Elección de conselleiros xerais representantes de impositores.
range: Elección
url: 'https://www.xunta.gal/dog/Publicados/1998/19980227/Anuncio855E_gl.html'
---
<p>Designados por sorteo notarial os señores compromisarios que procederán á elección de conselleiros xerais representantes dos impositores da entidade, as comisións electorais das cicunscricións da Coruña, Ferrol, Lugo, Santiago de Compostela, Ourense e Pontevedra, acordaron celebra-los actos de votación e escrutinio o día 3 de abril de 1998.</p>
<p>A elección suxeitarase ás normas do Regulamento de procedemento para a designación dos membros dos órganos de goberno da caixa. En especial deberanse ter en conta as seguintes regras:</p>
<p>1. Serán electores e poderán ser elixidos en cada circunscrición exclusivamente os que figuren inscritos na sección da relación definitiva de compromisarios correspondente á dita circunscrición.</p>
<p>2. A sección da relación provisional de compromisarios correspondente a cada circunscrición será exposta en tódalas oficinas da caixa adscritas a ela a partir do 2 de marzo, inclusive.</p>
<p>Durante os 10 primeiros días hábiles do período de exposición, as persoas inscritas na lista de impositores aprobada no seu día, poderán impugna-la</p>
<p>designación dos compromisarios nos que non concorran as condicións de elixibilidade ou que incorra nalgunha das causas de incompatibilidade ou de prohibición, mediante escrito dirixido á comisión electoral, que deberá ser presentado na oficina principal da capitalidade da circunscrición á que represente o compromisario afectado, sendo rexeitada de plano toda reclamación que non xunte a xustificación documental axeitada. Esta carga entenderase cumprimda se se designan de maneira concreta os elementos de proba en poder da caixa.</p>
<p>Os escritos de impugnación, sen necesidade de notificación previa, quedarán en disposición de seren consultados polos compromisarios afectados, durante os 2 días hábiles seguintes, nas mesmas oficinas, os cales poderán formular nese prazo as alegacións que conveñan para o seu dereito.</p>
<p>Resoltas as impugnacións pola comisión de control, a relación definitiva de compromisarios quedará exposta, con 5 días hábiles de antelación, como mínimo, á data fixada para as votacións, na sede central da entidade e nas oficinas de cada circunscrición. Esta exposición terá o carácter de notificación ós interesados para tódolos efectos.</p>
<p>3. Calquera compromisario, a título exclusivamente persoal, poderá, ata o momento da votación, dirixirxe ós restantes compromisarios difundindo as súas circunstancias e programa.</p>
<p>4. A votación será persoal e secreta. O dereito de voto acreditarase unicamente pola inscrición na sección correspondente da relación definitiva de compromisarios e o elector deberá exhibir, no momento de emiti-lo seu voto, o documento nacional de identidade ou documento que o supla.</p>
<p>5. A mesa abrirá o período de votación ás 10 horas e pechado ás 16 horas do mesmo día.</p>
<p>6. Constituirase unha mesa na oficina principal da capitalidade de cada circunscrición. Os compromisarios deberán exercita-lo seu voto precisamente na mesa da circunscrición á que representen.</p>
<p>A Coruña, 17 de febreiro de 1998.</p>
<p>Os representantes das comisións electorais</p>

