---
date: '1998-03-05'
id: '8896'
page: 2
number: 44
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Cédula do 11 de febreiro de 1998, da Delegación Territorial de Vigo
  (Pontevedra), pola que se notifican comprobacións de valores e liquidacións
  dictadas polo Servicio de Xestión Tributaria, relativas ós contribuíntes que
  se citan (Aguirre Rodríguez, Joaquín e trinta e dous máis).
range: Cédula
url: 'https://www.xunta.gal/dog/Publicados/1998/19980305/Anuncio8896_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícanse os acordos de comprobación de valores e liquidacións complementarias relativas ós contribuíntes e conceptos cos datos e último domicilio coñecido que se indica e que foron dictados polo Servicio de Xestión Tributaria en aplicación do artigo 46.1º do Real decreto lexislativo 1/1993, do 24 de setembro, polo que se aproba o texto refundido da Lei do imposto de transmisións patrimoniais e actos xurídicos documentados.</p>
<p>Os prazos para efectua-lo pagamento da débeda contraída son os sinalados no artigo 20 do Regulamento de redacción aprobados polo Real decreto 1684/1990, do 20 de decembro; os medios de pagamento establécense nos artigos 23 e seguintes do citado Regulamento de recadación.</p>
<p>Os recursos que se poden interpoñer son: reclamación económico-administrativa ante o Tribunal Económico-Administrativo Rexional de Galicia Secretaría Delegada de Vigo, rúa Lalín, nº 2, ou o de reposición ante o Servicio de Xestión Tributaria desta delegación territorial, Praza América, nº 1, portal oficinas 2ª planta, Vigo, ambos no prazo de 15 días contados desde o seguinte ó da data de publicación desta cédula no DOG. Así mesmo, no mesmo prazo e en corrección dos resultados de comprobación de valores poderá promove-la práctica de taxación pericial contradictoria, o que terminaría a suspensión da liquidación e dos prazos de reclamación contra ela.</p>
<p>Vigo, 11 de febreiro de 1998.</p>
<p>Pedro J. Arbolí Albarracín</p>
<p>Delegado Territorial de Vigo (Pontevedra)</p>

