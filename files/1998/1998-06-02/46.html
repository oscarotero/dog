---
date: '1998-06-02'
id: CDF2
page: 6035
number: 104
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 19 de maio de 1998 pola que se anuncia a licitación, polo
  sistema de concurso aberto e tramitación de urxencia, para a contratación do
  servicio consistente no mantemento dos equipos informáticos do Instituto
  Galego da Vivenda e Solo.
range: Resolución
url: 'https://www.xunta.gal/dog/Publicados/1998/19980602/AnuncioCDF2_gl.html'
---
<p>Obxecto: mantemento do material informático que se detalla no correspondente prego de prescricións técnicas.</p>
<p>Orzamento: seis millóns cincocentas mil (6.500.000) pesetas, IVE incluído.</p>
<p>Prazo de execución: dous (2) anos.</p>
<p>Clasificación: non se esixe.</p>
<p>Garantía provisional: cento trinta mil (130.000) pesetas.</p>
<p>Garantía definitiva: duascentas sesenta mil (260.000) pesetas.</p>
<p>Documentación: os pregos de cláusulas administrativas particulares e de prescricións técnicas que rexerán nesta contratación estarán de manifesto e á disposición dos interesados para o seu exame durante o prazo de presentación de proposicións, nos días e horas hábiles, no rexistro da sede dos servicios centrais do IGVS (polígono das Fontiñas, Área Central, s/n, Santiago de Compostela).</p>
<p>Presentación de proposicións: as proposicións, que se axustarán ó modelo que se inclúe no correspondente prego de cláusulas administrativas particulares, presentaranse no antedito rexistro antes das 14 horas do décimo terceiro (13) día natural contado a partir do seguinte ó da publicación desta resolución no Diario Oficial de Galicia. De coincidi-lo dito día en sábado ou festivo, o prazo para a presentación de propostas rematará o primeiro día hábil seguinte.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas da sede dos servicios centrais do IGVS, a partir das dez (10) horas do quinto (5) día natural contado a partir do seguinte ó da finalización do prazo de presentación de proposicións. Se ese día coincidise en sábado, a mesa reunirase o luns seguinte á mesma hora. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante telegrama ou telefax nº (981) 54 19 02 no mesmo día.</p>
<p>Anuncio: o importe deste anuncio aboarao o adxudicatario do contrato.</p>
<p>Santiago de Compostela, 19 de maio de 1998.</p>
<p>José A. Redondo López</p>
<p>Director xeral do Instituto Galego da Vivenda</p>
<p>e Solo</p>
<p>5059</p>

