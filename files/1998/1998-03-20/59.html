---
date: '1998-03-20'
id: A34E
page: 2
number: 54
agency: TRIBUNAL SUPERIOR DE XUSTIZA DE GALICIA
section: VI. ANUNCIOS
title: >-
  Edicto do 13 de xaneiro de 1998 polo que se convoca concurso para cubrir
  prazas, en réxime de provisión temporal, de secretarías do Xulgado de Primeira
  Instancia e Instrucción de Sarria.
range: Edicto
url: 'https://www.xunta.gal/dog/Publicados/1998/19980320/AnuncioA34E_gl.html'
---
<p>A Sala de Goberno do Tribunal Superior de Xustiza de Galicia da Coruña, na súa reunión do día de hoxe, e de acordo co previsto na Lei orgánica do poder xudicial, en uso das autorizacións outorgadas pola Secretaría Xeral de Xustiza, acordou convocar concurso para cubrir prazas, en réxime de provisión temporal, de secretarías de xulgados, conforme as seguintes bases:</p>
<p>Primeira.-As prazas que se van cubrir corresponderán á Secretaría do Xulgado de Primeira Instancia e Instrucción de Sarria na provincia de Lugo.</p>
<p>Segunda.-Poderán tomar parte neste concurso aqueles solicitantes que, o día en que remate o prazo de adminisión, cumpran o requisito de seren licenciados en dereito e os demais que se esixen para o ingreso no corpo de secretarios xudiciais.</p>
<p>Terceira.-Para a adxudicación desta praza terase en conta a preferencia que establece o artigo 482.1º da Lei orgánica do poder xudicial, aplicándolles ós secretarios o dito precepto, de conformidade co artigo 38 do Regulamento do corpo de secretarios xudiciais.</p>
<p>Cuarta.-O concursante nomeado quedará suxeito durante o tempo en que desempeñe o cargo ó Estatuto xurídico do corpo de secretarios xudiciais e terá dereito a percibi-las remuneracións regulamentarias.</p>
<p>Quinta.-O nomeamento será por un ano, que se poderá prorrogar por outro máis, conforme o mesmo procedemento, e os designados cesarán polas causas que establece o artigo 433 da devandita lei orgánica ou se a praza que está a desempeñar fora ocupada por funcionarios en servicio activo pertencentes ó corpo de secretarios xudiciais.</p>
<p>Sexta.-Os que desexan tomar parte neste concurso poderán dirixi-las súas instancias ó presidente do Tribunal Superior de Xustiza de Galicia (Pazo da Audiencia, r/Capitán Juan Varela s/n A Coruña), mediante a súa presentación na Secretaría de Goberno do dito tribunal, ou utilizando calquera das modalidades previstas no artigo 38 da Lei de procedemento administrativo, dentro do prazo de dez días naturais a partir da publicación desta convocatoria. As instancias e documentos presentaranse por duplicado, facéndose consta-los seguintes datos:</p>
<p>a) Nome, apelidos, idade, copia do documento nacional de identidade, enderezo e teléfono.</p>
<p>b) Manifestación expresa de que o solicitante reúne todos e cada un dos requisitos esixidos nesta convocatoria, con referencia á data en que expire o prazo de presentación de instancias, e tamén de que se compromete a presta-lo xuramento ou promesa que establece o artigo 318 da Lei orgánica do poder xudicial e de non estar incuros en ningunha das causas de incompatibilidade a que se refiren os artigos 389 e seguintes en relación co 471 da dita lei.</p>
<p>c) Indicación concreta da praza ou prazas, por orde de preferencia, a que aspiren de entre as convocadas a concurso.</p>
<p>d) Relación de méritos, que se considere oportuno alegar, determinantes de preferencia coa documentación xustificativa do expediente académico universitario do solicitante.</p>
<p>e) Compromiso de tomar posesión da praza a que sexa nomeado nos prazos previstos polas disposicións legais, unha vez prestado o xuramento ou promesa mencionado</p>
<p>A Coruña, 13 de xaneiro de 1998.</p>
<p>José Ramón Vázquez Sandes</p>
<p>Presidente</p>

