---
date: '1998-03-20'
id: A29A
page: 2
number: 54
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Orde do 3 de marzo de 1998 pola que se resolve a convocatoria pública para a
  provisión, polo sistema de libre designación, dun posto de traballo vacante na
  Consellería de Xustiza, Interior e Relacións Laborais anunciada por Orde do 29
  de decembro de 1997.
range: Orde
url: 'https://www.xunta.gal/dog/Publicados/1998/19980320/AnuncioA29A_gl.html'
---
<p>Convocada por Orde do 29 de decembro de 1997 (DOG nº 11, do 19 de xaneiro de 1998) a provisión, polo sistema de libre designación, dun posto de traballo vacante na Consellería de Xustiza, Interior e Relacións Laborais, de conformidade co previsto no artigo 27.2º da Lei 4/1988, do 26 de maio, da función pública de Galicia, na súa nova redacción dada polas leis 4/1991, do 8 de marzo e 3/1995, do 10 de abril, e nos artigos 16 e 17 do Decreto 93/1991, do 20 de marzo, e no uso das facultades conferidas polo artigo 15.4º da devandita lei. Esta consellería,</p>
<p>DISPÓN:</p>
<p>Primeiro.-Resolve-la convocatoria pública para a provisión, polo sistema de libre designación, dun posto de traballo vacante nesta consellería, anunciada pola Orde do 29 de decembro de 1997 (DOG nº 11, do 19 de xaneiro de 1998).</p>
<p>Segundo.-Adxudicarlle destino, no posto de traballo que se indica, ó persoal que se relaciona no anexo da presente orde.</p>
<p>Terceiro.-O persoal mencionado deberá tomar posesión no prazo sinalado no artigo 14 do Decreto 93/1991, do 20 de marzo.</p>
<p>Cuarto.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>Santiago de Compostela, 3 de marzo de 1998.</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Relacións</p>
<p>Laborais</p>
<p>ANEXO I</p>
<p>NRP ou DNI: 3490340335A2059.</p>
<p>Apelidos e nome: Sas Rajó, Pilar.</p>
<p>Grupo: D.</p>
<p>Corpo/escala: auxiliar.</p>
<p>Código do posto: XUC040000015770001.</p>
<p>Denominación: secretaria do director xeral.</p>
<p>Nivel: 18.</p>
<p>Dependencia: Dirección Xeral de Relacións Laborais.</p>
<p>Localidade: Santiago de Compostela.</p>
<p>2377</p>

