---
date: '1998-10-30'
id: 68AE
page: 11
number: 211
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 26 de outubro de 1998 pola que se convocan unhas xornadas sobre
  a Lei de caza de Galicia.
range: Resolución
url: 'https://www.xunta.gal/dog/Publicados/1998/19981030/Anuncio68AE_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas xornadas sobre a Lei de caza de Galicia, conforme as seguintes bases:</p>
<p>1. Obxectivos.</p>
<p>Proporcionar un coñecemento máis completo sobre os aspectos máis sobresalientes da nova normativa galega en materia de caza (Lei 4/1997, do 25 de xuño), e ó mesmo tempo examina-lo panorama que ofrece a ordenación cinexética desde diferentes vertentes.</p>
<p>2. Contido.</p>
<p>Trataranse, entre outros, estes temas:</p>
<p>-A Lei de caza de Galicia, do 25 de xuño de 1997.</p>
<p>-A potestade sancionadora da Administración e os delictos contra o ambiente.</p>
<p>-A intervención administrativa na Lei de caza.</p>
<p>-O dereito ó aproveitamento cinexético e o dereito de propiedade</p>
<p>-Os gardas de caza: a custodia dos recursos naturais.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas terán lugar no salón de actos da Delegación Provincial da Consellería da Presidencia e Administración Pública de Lugo, Ronda da Muralla, 70, da citada cidade, os días 17 e 18 de novembro.</p>
<p>5. Inscrición.</p>
<p>-Prazo: remata o venres, día 13 de novembro de 1998.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemen</p>
<p>to administrativo común. Admitiranse tamén inscricións por telefax: 981 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando, a partir do día 13 de novembro, por teléfono das 10 ás 14.45 horas, ós seguintes números: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no</p>
<p>desenvolvemento das xornadas, así como a de cancelalas se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a elas, cando a súa inasistencia non sexa igual ou superior ó 15% das horas lectivas programadas, e expresarase neste documento a natureza da actividade e as datas da súa realización.</p>
<p>Santiago de Compostela, 26 de outubro de 1998.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>9875</p>

