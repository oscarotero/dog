---
date: '1998-10-30'
id: 690E
page: 11
number: 211
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 16 de outubro de 1998, da Dirección Xeral de Industria, pola que
  se ordena a publicación, no Diario Oficial de Galicia, do acordo do Consello
  da Xunta de Galicia do 8 de outubro de 1998 polo que se aproba o proxecto
  sectorial de incidencia supramunicipal denominado Gasificación do Noroeste:
  rede de Ferrol.
range: Resolución
url: 'https://www.xunta.gal/dog/Publicados/1998/19981030/Anuncio690E_gl.html'
---
<p>En cumprimento do disposto no artigo 25.4º da Lei 10/1995, do 23 de novembro, de ordenación do territorio de Galicia, esta dirección xeral dispón que se publique no DOG o acordo adoptado polo Consello da Xunta de Galicia na súa reunión do 8 de outubro de 1998, do que a súa parte dispositiva é o seguinte texto literal:</p>
<p>Primeiro.-Aprobar definitivamente o proxecto sectorial de incidencia supramunicipal Gasificación do Noroeste: rede de Ferrol.</p>
<p>Segundo.-En consecuencia, o planeamento dos entes locais en que se asenten as instalacións previstas no proxecto, queda vinculado ás determinacións contidas no citado proxecto sectorial.</p>
<p>Terceiro.-Para os efectos previstos na disposición adicional primeira da Lei 10/1995, do 23 de novembro, de ordenación do territorio de Galicia, quedan expresamente cualificadas como demarcado carácter territorial as obras necesarias para a execución do proxecto.</p>
<p>O que se publica no Diario Oficial de Galicia, en cumprimento do disposto no artigo 25.4º da Lei 10/1995, do 23 de novembro, de ordenación do territorio de Galicia.</p>
<p>Santiago de Compostela, 16 de outubro de 1998.</p>
<p>Joaquín del Moral Crespo</p>
<p>Director xeral de Industria</p>
<p>9759</p>

