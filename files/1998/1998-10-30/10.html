---
date: '1998-10-30'
id: 68BE
page: 11
number: 211
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 7 de outubro de 1998 pola que se nomea funcionario en prácticas do
  corpo de mestres a un opositor seleccionado no procedemento selectivo
  convocado pola Orde do 25 de marzo de 1997 (Diario Oficial de Galicia do 2 de
  abril) e que está ocupando vacante dotada orzamentariamente.
range: Orde
url: 'https://www.xunta.gal/dog/Publicados/1998/19981030/Anuncio68BE_gl.html'
---
<p>Pola Orde do 25 de marzo de 1997 (Diario Oficial de Galicia do 2 de abril) convocouse procedemento selectivo de acceso ó corpo de mestres, en expectativa de ingreso na Comunidade Autónoma de Galicia, así como a adquisición de novas especialidades.</p>
<p>De conformidade co disposto no punto 59 da citada orde, os aspirantes que resulten seleccionados deberán realizar un período de prácticas que formará parte do proceso selectivo e que terá por obxecto a valoración da súa aptitude para a docencia.</p>
<p>Pola Resolución do 20 de outubro de 1997 (Diario Oficial de Galicia do 31) concedéuselle o aprazamento da fase de prácticas, de acordo co preceptuado no punto 58 da Orde do 25 de marzo de 1997.</p>
<p>Existindo vacante dotada orzamentariamente, procede nomear funcionario en prácticas o opositor que se relaciona no anexo desta orde.</p>
<p>Na súa virtude, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Nomear funcionario en prácticas do corpo de mestres o aspirante que se relaciona no anexo que se xunta.</p>
<p>Segundo.-O nomeamento como funcionario en prácticas producirá efectos económicos e administrativos desde o 1 de setembro de 1998.</p>
<p>Terceiro.-O réxime retributivo dos funcionarios en prácticas será o establecido no Real decreto 456/1986, do 19 de febreiro (BOE do 6 de marzo), polo que se fixan as retribucións dos funcionarios en prácticas.</p>
<p>Cuarto.-A Dirección Xeral de Persoal adoptará tódalas medidas e dictará as instruccións que coide oportunas para o desenvolvemento desta orde.</p>
<p>Santiago de Compostela, 7 de outubro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Apelidos e nome: Vázquez Díaz, Cándido V.</p>
<p>Especialidade: Educación Física.</p>
<p>Quenda: L.</p>
<p>DNI: 33.859.957.</p>
<p>9611</p>

