---
date: '1998-10-30'
id: '6952'
page: 11
number: 211
agency: CONCELLO DE CERVO
section: VI. ANUNCIOS
title: >-
  Anuncio relativo ó trámite de información pública da modificación puntual das
  N.S.P. en San Cibrao.
range: Anuncio
url: 'https://www.xunta.gal/dog/Publicados/1998/19981030/Anuncio6952_gl.html'
---
<p>O Pleno do Concello de Cervo, na sesión que tivo lugar o día 17 de outubro de 1998, aprobou inicialmente a modificación puntual das normas subsidiarias de planeamento, en San Cibrao.</p>
<p>Esta modificación puntual, segundo consta no documento técnico achegado polos promotores, afecta o solo da zona sur do núcleo de San Cibrao, parte posterior da agrupación escolar de Galdín e contorno da zona residencial da Florida: constitución do sector único Riocovo Norte.</p>
<p>Este anuncio serve, en cumprimento do establecido no artigo 42.1º en concordancia co artigo 50, ámbolos dous da Lei 1/1997, do 24 de marzo, do solo de Galicia, e demais disposicións concordantes, para</p>
<p>abri-lo trámite de información pública durante o prazo dun mes, contado desde a publicación deste anuncio no DOG. Así mesmo, o anuncio de exposición ó público publicarase nun xornal de ampla circulación na provincia.</p>
<p>Cervo, 22 de outubro de 1998.</p>
<p>Roberto Álvarez Fernández</p>
<p>Alcalde</p>
<p>9239</p>

