---
date: '1998-07-10'
id: E992
page: 7
number: 132
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de xullo de 1998 pola que se anuncia un cambio na composición da
  comisión de avaliación da Orde do 28 de xaneiro de 1998 pola que se regula a
  concesión de subvencións a empresas privadas para accións de promoción da
  lingua galega.
range: Orde
url: 'https://www.xunta.gal/dog/Publicados/1998/19980710/AnuncioE992_gl.html'
---
<p>O artigo 8 da Orde do 28 de xaneiro de 1998, pola que se regula a concesión de subvencións a empresas privadas para accións de promoción da lingua galega (DOG do 3 de marzo), establece a composición da comisión de avaliación que será competente para a valoración do informe-proposta de concesión, denegación ou exclusión, se fose o caso, das subvencións.</p>
<p>Ó ter comunicado o titular da Xefatura da Sección de Xestión e Coordinación Lingüística, membro da mencionada comisión, a súa abstención de acordo co previsto no artigo 28.2º.a) da Lei 30/1992, do 26 de novembro, do réxime xurídico das administracións públicas e do procedemento administrativo común,</p>
<p>DISPOÑO:</p>
<p>1. Procede a abstención do titular da xefatura da Sección de Xestión e Coordinación Lingüística do Servicio de Xestión e Promoción Lingüística da Dirección Xeral de Política Lingüística.</p>
<p>2. O titular da Xefatura do Servicio de Plans e Programas do Ensino da Lingua Galega da Dirección Xeral de Política Lingüística queda nomeado membro da comisión de avaliación prevista no artigo 8 da Orde do 28 de xaneiro de 1998, pola que se regula a concesión de subvencións a empresas privadas para accións de promoción da lingua galega (DOG do 3 de marzo), e que será competente para a valoración do informe-proposta de concesión, denegación ou exclusión, se fose o caso, das subvencións.</p>
<p>Santiago de Compostela, 2 de xullo de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>6546</p>

