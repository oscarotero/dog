---
date: '1998-10-26'
id: 5DE2
page: 11
number: 207
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 22 de setembro de 1998 pola que se lle renova a
  Cualicontrol-ACI, S.A. a cualificación de entidade recoñecida para impartir
  cursos teórico-prácticos para a obtención de carnés profesionais de instalador
  e mantedor-reparador de instalacións de calefacción, climatización e auga
  quente sanitaria.
range: Resolución
url: 'https://www.xunta.gal/dog/Publicados/1998/19981026/Anuncio5DE2_gl.html'
---
<p>Vista a solicitude presentada por Juan A. Martínez Medina en representación de Cualicontrol-ACI, S.A.</p>
<p>e a documentación anexa, na que se solicita que se lle renove a cualificación de entidade recoñecida para impartir cursos teórico-prácticos para a obtención de carnés profesionais de instalador e mentador-reparador de instalacións de calefacción, climatización e auga quente sanitaria.</p>
<p>Vista a instrucción técnica complementaria ITE 11 do Regulamento de instalacións térmicas nos edificios (R.I.T.E.) parobada por R.D. 1751/1998, do 31 de xullo, (BOE do 5 de agosto) pola que se establecen especialidades dos carnés profesionais de intalador e mantedor-reparador de instalacións de calefacción, climatización e auga quente sanitaria e se fixa o número mínimo de horas para desenvolve-los programas dos cursos teóricos e de coñecementos específicos para a súa obtención.</p>
<p>Considerando que se cumpriron os requisitos regulamentarios establecidos.</p>
<p>Esta dirección xeral de industria</p>
<p>RESOLVE:</p>
<p>Renovar a Cualicontrol-ACI, S.A. a cualificación de entidade recoñecia para imparti-los cursos teórico-prácticos para a obtención dos carnés profesionais de instalador e mantedor-reparador de instalacións de calefacción, climatización e auga quente sanitaria, no ámbito da provincia de Ourense.</p>
<p>A duración dos cursos en número de horas axustarase ó disposto na ITE 11 do R.D. 1751/1998, do 31 de xullo de 1998.</p>
<p>Para imparti-los cursos, deberase comunicar á Dirección Xeral de Industria e á Delegación Provincial da Consellería de Industria e Comercio da provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberá renovarse ós dous anos, para o que deberá acreditar ante esta dirección xeral de industria o cumprimento dos requisitos esixidos na autorización incial.</p>
<p>Santiago de Compostela, 22 de setembro de 1998.</p>
<p>Joaquín del Moral Crespo</p>
<p>Director xeral de Industria</p>
<p>8960</p>

