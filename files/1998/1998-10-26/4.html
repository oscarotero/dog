---
date: '1998-10-26'
id: 5DA6
page: 11
number: 207
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 16 de outubro de 1998 pola que se modifica a Orde do 19 de maio de
  1998 sobre axudas á promoción e comercialización de productos agrarios e
  agroalimentarios galegos.
range: Orde
url: 'https://www.xunta.gal/dog/Publicados/1998/19981026/Anuncio5DA6_gl.html'
---
<p>A Orde do 19 de maio de 1998 (DOG nº 102, do 29 de maio) establece para 1998 axudas ós investimentos en promoción e comercialización de productos agrarios e agroalimentarios galegos.</p>
<p>Rematado o prazo de solicitude de axudas e á vista do alto volume de peticións recibidas así como das súas características parece oportuno amplia-lo orzamento previsto inicialmente e os posibles beneficiarios delas.</p>
<p>Por todo iso e de acordo co disposto no artigo 20.I.3º do Estatuto de autonomía de Galicia, e no uso das competencias conferidas na Lei 1/1983, do 22 de febreiro, regulamentadora da Xunta e do seu presidente, e demais normativa de aplicación</p>
<p>DISPOÑO:</p>
<p>Artigo 1º</p>
<p>1. Modifícanse os artigos 2 e 5 da Orde do 19 de maio de 1998 que quedan redactados da seguinte maneira:</p>
<p>* Artigo 2, punto 1º.b): «Feiras e certames comerciais.</p>
<p>-A organización de feiras e certames do sector agrario e agroalimentario en Galicia, excluídas as referentes a concursos, exposicións e feiras de gando, e sempre que estean promovidas por corporacións locais, consellos reguladores e agrupacións de productores e de industrias agrarias cando estean asociadas para colaborar na mellora da calidade dun producto.»</p>
<p>* Artigo 5, punto 1º: «Xustificantes dos investimentos efectuados. Logo de presentar facturas orixinais para realiza-la toma de razón, entregarase fotocopia xunto coa relación delas.</p>
<p>No caso de corporacións locais admitirase como xustificante dos investimentos efectuados certificación do secretario (interventor ó respecto).»</p>
<p>2. Así mesmo, modifícase tamén a disposición adicional da devantida orde, que quedará redactada como segue:</p>
<p>O aboamento das subvencións fixadas nesta orde establecerase con cargo ós conceptos orzamentarios 09.04.714 A.760.0 (6.900.000 ptas.), 09.04.714 A.770.0 (243.250.000 ptas.) e 09.04.714 A.780.0 (20.000.000 de ptas.) dos orzamentos xerais da Comunidade Autónoma de Galicia para 1998.</p>
<p>Artigo 2º</p>
<p>-Engádeselle un parágrafo ó punto 2º do artigo 3 da Orde do 19 de maio de 1998, no relativo á organización, coa seguinte redacción:</p>
<p>No caso de corporacións locais a subvención poderá acada-lo 30% dos investimentos cun límite de 200.000 ptas. Este límite poderá acada-lo 50% no caso de certames nos que colaboran consellos reguladores e agrupacións de productores e industrias asociados para mellora-la calidade dun producto.</p>
<p>Artigo 3º</p>
<p>-Reábrese o prazo para presentar solicitudes, que rematará ós 20 días contados desde o seguinte ó de publicación desta orde no Diario Oficial de Galicia.</p>
<p>Disposición adicional</p>
<p>Teranse en conta tódalas solicitudes presentadas ó abeiro da Orde do 19 de maio de 1998 e que reúnan os requisitos previstos nesta disposición.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 16 de outubro de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>
<p>9514</p>

