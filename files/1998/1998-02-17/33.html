---
date: '1998-02-17'
id: 81F6
page: 1
number: 32
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 20 de xaneiro de 1998, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación polo
  procedemento aberto, mediante concurso público, da subministración de lencería
  e vestiario. (C.P. 4/1998).
range: Resolución
url: 'https://www.xunta.gal/dog/Publicados/1998/19980217/Anuncio81F6_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado i) do artigo 7º da Orde de 22 de maio de 1996 (DOG nº 111, do 6 de xuño), convoca expediente de contratación polo procedemento aberto, mediante concurso público, da subministración de lencería e vestiario.</p>
<p>I. Obxecto e orzamento.</p>
<p>A subministración de:</p>
<p>* Lote nº 1.-Lencería e roupa para pacientes, por un orzamento máximo de doce millóns catrocentas setenta mil pesetas (12.470.000 ptas.) IVE incluído.</p>
<p>* Lote nº 2.-Vestiario para o persoal, por un orzamento máximo de sete millóns setecentas corenta mil pesetas (7.740.000 ptas.) IVE incluído.</p>
<p>* Lote nº 3.-Calzado para o persoal, por un orzamento máximo de tres millóns setecentas noventa mil pesetas (3.790.000 ptas.) IVE incluído.</p>
<p>II. Prazo de entrega.</p>
<p>O material obxecto do presente concurso público deberá ser entregado nunha única entrega.</p>
<p>III. Documentos de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n. Tfno (982) 29 65 52 e fax (982) 21 29 24.</p>
<p>IV. Fianzas.</p>
<p>Deberá consignarse unha fianza provisional do 2% do orzamento de licitación por un importe de duascentas corenta e nove mil catrocentas pesetas (249.400 ptas.) para o lote nº 1, de cento cincuenta e catro mil oitocentas pesetas (154.800 ptas.) para o lote nº 2 e de setenta e cinco mil oitocentas pesetas (75.800 ptas.) para o lote nº 3 , e unha fianza definitiva do 4% do orzamento. As devanditas fianzas constituiranse segundo o disposto nos artigos 36 e 37 da Lei 13/1995, de 18 de maio, de contratos das administracións públicas.</p>
<p>V. Solvencia económica e financeira.</p>
<p>Acreditarase por un ou varios dos medios establecidos no artigo 16 da Lei 13/1995, de 18 de maio de contratos das administracións públicas.</p>
<p>VI. Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, do 18 de maio, de contratos das administracións públicas.</p>
<p>VII. Clasificación.</p>
<p>Non se precisa.</p>
<p>VIII. Criterios de adxudicación.</p>
<p>-Valoración técnica, ata 5 puntos.</p>
<p>-Prezo, ata 4 puntos.</p>
<p>-Prazo de entrega, ata 2 puntos.</p>
<p>IX. Admisión de variantes.</p>
<p>Admítense variantes.</p>
<p>X. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente no Rexistro do Complexo Hospitalario Xeral-Calde antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>XI. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>XII. Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>XIII. Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 20 de xaneiro de 1998.</p>
<p>Luis E. Vicente Sánchez</p>
<p>Director xerente do Complexo Hospitalario</p>
<p>Xeral-Calde de Lugo</p>

