---
date: '1998-02-17'
id: 81D6
page: 1
number: 32
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 2 de febreiro de 1998 pola que se lle outorga permiso de actividade
  para a instalación dunha estación depuradora e centro de expedición, no lugar
  de Tragove-Cambados (Pontevedra), a Benito Fernández e Hijos, S.A.
range: Orde
url: 'https://www.xunta.gal/dog/Publicados/1998/19980217/Anuncio81D6_gl.html'
---
<p>Visto o expediente iniciado a instancia de Benito Fernández Ambros, actuando en nome e representación de Benito Fernández e Hijos, S.A., con NIF A-36.043.476, no que solicita concesión e permiso</p>
<p>de actividade para a instalación dunha depuradora e centro de expedición, no lugar de Tragove-Corbillón-Cambados.</p>
<p>Tendo en conta que a súa tramitación se realizou de acordo coa Lei 6/1993, do 11 de maio, de pesca de Galicia; Decreto 193/1993, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre; Lei 22/1988, do 28 de xullo, de costas e o Real decreto 1471/1989, do 1 de decembro, polo que se aproba o Regulamento xeral para o desenvolvemento e execución da citada Lei 22/1988.</p>
<p>Tendo en conta que con data do 6-6-1990 a Dirección Xeral de Portos e Costas outorga a concesión de ocupación de dominio público marítimo-terrestre con destino a tuberías de toma e desaugadoiro relativas á instalación desta depuradora.</p>
<p>Tendo en conta a documentación e os informes que constan no expediente, así como a proposta da Dirección Xeral de Marisqueo e Acuicultura do 22-10-1997, logo do informe do Servicio Técnico-Xurídico, esta consellería,</p>
<p>ACORDA:</p>
<p>Outorgarlle a Benito Fernández e Hijos, S.A., con NIF A-36.043.476, concesión e permiso de actividade para a posta en funcionamento e explotación do seguinte establecemento:</p>
<p>Establecemento auxiliar de acuicultura integrado por:</p>
<p>-Estación depuradora de moluscos.</p>
<p>-Centro de expedición.</p>
<p>-Situación: Tragove-Corbillón-Cambados (Pontevedra).</p>
<p>-Dominio público: 260 m para toma de auga de mar e desaugadoiro.</p>
<p>-Dominio privado: nave de 851 m.</p>
<p>-4 Piscinas interiores de 74 m.</p>
<p>-2 Piscinas interiores de 31 m.</p>
<p>-Total superficie depuración: 358 m.</p>
<p>Baixo as seguintes condicións:</p>
<p>Primeira.-A vixencia do permiso de actividade e concesión rematará o 6-6-2000, de conformidade coa autorización da Dirección Xeral de Portos e Costas.</p>
<p>O prazo de vixencia dos títulos habilitantes así como das prórrogas que no seu día se puidesen outorgar, o permiso de actividade e concesión de ocupación do dominio público, deberán ser coincidentes.</p>
<p>Segunda.-A situación e as obras da instalación do establecemento axustaranse ós planos e proxectos presentados. As obras deberán quedar finalizadas no prazo máximo de seis (6) meses; o seu remate deberá comunicarse inescusablemente á Delegación Territorial desta consellería en Vigo para os efectos de practica-la inspección delas, da que se emitirá o correspondente informe.</p>
<p>Terceira.-O titular contrae a obriga de manter en bo estado o dominio público, obras e instalacións. Estas e o establecemento a que fai referencia esta concesión e permiso de actividade non poderán alugarse nin ser destinadas a usos distintos dos autorizados. Baixo ningún concepto poderán modifica-la instalacións, agás que medie permiso expreso desta consellería.</p>
<p>Cuarta.-Sen prexuízo da caducidade da concesión ó amparo do disposto na resolución Dirección Xeral de Portos e Costas, do 6-6-1990, o permiso de actividade ó que se refire este outorgamento, extinguirase por incumprimento dalgunha das condicións desta orde e nos casos previstos no artigo 72 da Lei 6/1993, de pesca de Galicia, e no artigo 6 do Decreto 193/1993, do 5 de xuño.</p>
<p>Quinta.-O establecemento debe cumpri-lo disposto na Lei 6/1993, do 11 de maio, de pesca de Galicia, así como no Real decreto 308/1993, do 26 de febreiro, polo que se aproba o Regulamento técnico-sanitario que fixa as normas aplicables á comercialización dos moluscos bivalvos vivos e demais concordantes que lle sexan de aplicación.</p>
<p>Sexta.-O outorgamento desta concesión e permiso de actividade non exime o seu titular da obtención doutras licencias, permisos e autorizacións legalmente procedentes.</p>
<p>Sétima.-O titular xustificará o pagamento á Facenda Pública do imposto que grava as concesións e autorizacións administratiavs (transmisións patrimoniais e actos xurídicos documentados) ou acreditará a declaración de non estar suxeito o acto ó dito imposto, feita pola Delegación de Facenda ou oficina liquidadora correspondente.</p>
<p>Contra a presente orde, que é definitiva en vía administrativa, poderase interpoñer recurso contencioso-administrativo no prazo de dous (2) meses, que se contarán a partir do día seguinte da súa publicación no Diario Oficial de Galicia ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei reguladora da xurisdicción contencioso-administrativa, do 27 de decembro de 1956, despois de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 2 de febreiro de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

