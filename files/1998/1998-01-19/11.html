---
date: '1998-01-19'
id: 10E3A
page: 432
number: 11
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 16 de decembro de 1997, da División de Recursos Humanos, pola
  que se declaran con carácter provisional os aspirantes admitidos e excluídos
  para participar no concurso-oposición libre para o ingreso nas clases de
  inspectores médicos, inspectores farmacéuticos e subinspectores sanitarios do
  Servicio Galego de Saúde, convocado por Resolución do 23 de xullo de 1997.
range: Resolución
url: 'https://www.xunta.gal/dog/Publicados/1998/19980119/Anuncio10E3A_gl.html'
---
<p>Os apartados 1 e 2 da base cuarta da resolución deste centro directivo do 23 de xullo de 1997 (DOG nº 146, do 31 de xullo) pola que se convoca concurso-oposición libre para o ingreso nas clases de inspectores médicos, inspectores farmacéuticos e subinspectores sanitarios do Servicio Galego de Saúde prevén que, unha vez rematado o prazo de presentación de instancias para cada unha das clases convocadas e clasificadas e revisadas estas, se dicte resolución declarando con carácter provisional os aspirantes admitidos e excluídos, co motivo da exclusión, para cada unha das citadas clases, así como a súa publicación.</p>
<p>Na súa virtude, esta división,</p>
<p>ACORDA:</p>
<p>Primeiro.-Declarar con carácter provisional os aspirantes admitidos e excluídos, se é o caso, para participar no proceso selectivo convocado pola Resolución do 23 de xullo de 1997.</p>
<p>Segundo.-Os listados coa relación provisional de aspirantes admitidos e excluídos das devanditas clases poderán examinarse nos seguintes lugares:</p>
<p>a) Na Secretaría Xeral da Consellería de Sanidade e Servicios Sociais.</p>
<p>b) Na División de Recursos Humanos do Servicio Galego de Saúde.</p>
<p>c) Nas delegacións provinciais da Consellería de Sanidade e Servicios Sociais.</p>
<p>d) Nas direccións provinciais do Servicio Galego de Saúde.</p>
<p>Terceiro.-Os aspirantes excluídos disporán dun prazo de quince días naturais, contados a partir do día seguinte ó da publicación da presente resolución no Diario Oficial de Galicia, para poderen emendar, se é o caso, o defecto que motivou a súa exclusión.</p>
<p>Santiago de Compostela, 16 de decembro de 1997.</p>
<p>Valeriano Martínez García</p>
<p>Director xeral da División de Recursos Humanos</p>
<p>144</p>

