---
date: '1998-01-19'
id: 10E1E
page: 418
number: 11
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 12 de xaneiro de 1998 pola que se delegan nos delegados
  provinciais da Consellería de Cultura, Comunicación Social e Turismo o
  exercicio de determinadas competencias.
range: Resolución
url: 'https://www.xunta.gal/dog/Publicados/1998/19980119/Anuncio10E1E_gl.html'
---
<p>Tendo en conta o gran volume da actividade administrativa que a normativa lle atribúe a Dirección Xeral de Turismo, co fin de evitar unha concentración excesiva e lograr unha maior axilidade administrativa que redunde en beneficio tanto da Administración como dos administrados, faise conveniente que, dentro do respecto ós principios informadores da actuación administrativa, e con suxeición á normativa legal vixente, se deleguen nos delegados provinciais da Consellería de Cultura, Comunicación Social e Turismo, determinadas competencias.</p>
<p>Na súa virtude, facendo uso das atribucións que me confire o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, dispoño delegar nos delegados provinciais da Consellería de Cultura, Comunicación Social e Turismo, o exercicio das seguintes competencias:</p>
<p>-Autorizacións das modificacións do grupo, categoría, capacidade, superficie, modalidade e denominación dos establecementos turísticos.</p>
<p>-Autorizacións das modificacións da categoría, capacidade, superficie e denominación das cidades de vacacións.</p>
<p>-Autorizacións das modificacións da categoría, capacidade, superficie e denominación dos apartamentos, bungalows e outros aloxamentos similares de carácter turístico.</p>
<p>-Autorizacións das modificacións da categoría, capacidade, superficie e denominación dos campamentos públicos de turismo.</p>
<p>-Autorizacións das modificacións da clasificación, categoría, capacidade, superficie e denominación das cafeterías.</p>
<p>-Autorizacións das modificacións da clasificación, categoría, capacidade, superficie e denominación dos restaurantes.</p>
<p>-Autorizacións das modificacións da categoría, capacidade, superficie e denominación dos establecementos de turismo rural.</p>
<p>-Autorizacións dos cambios de grupo, director, denominación e locais das axencias de viaxes e das súas sucursais.</p>
<p>-Visado dos regulamentos de réxime interior dos establecementos turísticos.</p>
<p>A Dirección Xeral de Turismo poderá, non obstante, avocar para si en calquera momento o exercicio das competencias delegadas nesta resolución, de acordo co establecido no artigo 14 da citada lei.</p>
<p>As resolucións administrativas que se adopten facendo uso das delegacións contidas na presente resolución farán constar expresamente esta circunstancia e consideraranse dictadas pola autoridade que as concedeu.</p>
<p>Santiago de Compostela, 12 de xaneiro de 1998.</p>
<p>Aurelio Miras Portugal</p>
<p>Director xeral de Turismo</p>
<p>9346</p>

