---
date: '1998-04-01'
id: AA3E
page: 3
number: 62
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 11 de marzo de 1998 pola que se fai público o cadro de profesores de
  ensino secundario, profesores técnicos de formación profesional, profesores de
  escolas oficiais de idiomas, catedráticos de música e artes escénicas,
  profesores de música e artes escénicas, profesores de artes plásticas e deseño
  e mestres de taller de artes plásticas e deseño para o curso 1998-1999.
range: Orde
url: 'https://www.xunta.gal/dog/Publicados/1998/19980401/AnuncioAA3E_gl.html'
---
<p>A base segunda da Orde do 21 de novembro de 1997 (DOG do 1 de decembro), pola que se convocaba concurso de traslados entre funcionarios docentes dos corpos de profesores que imparten ensino secundario, formación profesional, ensinanzas artísticas e idiomas, determinaba que se convocaban as vacantes no momento da convocatoria, as que se producisen ata o 31 de decembro de 1997 e as que resulten da resolución do concurso de cada corpo polo que se concursa, así como as que se orixinasen no ámbito da Consellería de Educación e Ordenación Universitaria, a resolución dos concursos convocados polo Ministerio de Educación e Cultura e os restantes departamentos das administracións educativas que se atopen en pleno exercicio das competencias en materia educativa, sempre que se</p>
<p>correspondan con prazas que teñan o seu funcionamento previsto na planificación xeral educativa. Na súa virtude, esta consellería,</p>
<p>DISPÓN:</p>
<p>Primeiro.-Publicar nos anexos I, II, III, IV, V, VI e VII desta orde os cadros de profesorado para o curso 1998-1999 en cada centro de bacharelato, de educación secundaria e profesional, de educación secundaria, de formación profesional, escola oficial de idiomas, conservatorios de música e escolas de artes aplicadas e oficios artísticos.</p>
<p>Segundo.-Tódalas vacantes que figuran nos anexos poderán ser obxecto de concurso de traslados, conforme o disposto na orde de convocatoria.</p>
<p>Terceiro.-A publicación dos cadros de persoal e a adxudicación das vancantes no concurso de traslados non supón a futura adscrición do profesorado das especialidades propias da formación profesional específica.</p>
<p>Santiago de Compostela, 11 de marzo de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>Director Xeral de Persoal</p>
<p>2779</p>

