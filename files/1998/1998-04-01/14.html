---
date: '1998-04-01'
id: AA5A
page: 3
number: 62
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 23 de marzo de 1998 pola que se anuncia convocatoria pública para a
  provisión, polo sistema de libre designación, de dous postos de traballo
  vacantes na Consellería de Economía e Facenda.
range: Orde
url: 'https://www.xunta.gal/dog/Publicados/1998/19980401/AnuncioAA5A_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, modificado polo artigo 6 da Lei 3/1993, do 10 de abril, o Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna e en uso das atribucións conferidas polo artigo 15.4º da mesma lei,</p>
<p>Esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I desta orde.</p>
<p>Segundo.-Poderán concorrer a ela os funcionarios/as que reúnan as condicións que para os postos de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral da Consellería de Economía e Facenda (edificio administrativo de San Caetano, bloque terceiro, baixo, Santiago de Compostela), nas súas delegacións territoriais ou nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días contados a partir do seguinte ó da publicación desta orde no Diario Oficial de Galicia, conforme o modelo que se inclúe no anexo II.</p>
<p>Cuarto.-Os aspirantes deberán xuntarlle á petición un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultar seleccionado/a, para ocupar algún posto de traballo dos relacionados no anexo I desta orde, un/ha funcionario/a con destino noutra Administración pública, requirirase o informe favorable do departamento no que presta servicios, considerándose neste sentido, de non emitirse no prazo de 15 días, tal como dispón o artigo 67 do Real decreto 364/1995, do 10 de marzo. Unha vez tramitado o seu traslado a esta Comunidade Autónoma, procederase á adxudicación do posto para o que foi seleccionado/a.</p>
<p>Sexto.-A resolución desta convocatoria farase pública no Diario Oficial de Galicia, e poderá declararse deserto un ou ámbolos dous postos de traballo, de considerarse oportuno.</p>
<p>Sétimo.-O prazo de toma de posesión será de tres días hábiles se o destino anterior está na mesma localidade có novo, ou dun mes de tratarse de distinta localidade ou de reingreso ó servicio activo, e este comezarase a contar desde o día seguinte ó do cesamento, que deberá efectuarse dentro dos tres días hábiles seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión comezará a contar desde o día seguinte ó da publicación desta.</p>
<p>Oitavo.-Contra a presente orde, que esgota a vía administrativa, poderase interpoñer recurso contencioso-administrativo, perante o Tribunal Superior de Xustiza de Galicia, no prazo de dous meses a partir do día seguinte ó da súa publicación no Diario Oficial de Galicia, logo de comunicación a esta consellería da vontade de interpoñelo.</p>
<p>Santiago de Compostela, 23 de marzo de 1998.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>
<p>ANEXO I</p>
<p>Código do posto: EFC040000215770005.</p>
<p>Denominación do posto: xefe Servicio Taxas, Prezos e demais Tributos Propios.</p>
<p>Nivel: 28.</p>
<p>C. específico: 1.673.520</p>
<p>Tipo posto: S</p>
<p>Grupo: A/B.</p>
<p>Corpo/escala: xeral (finanzas A9.1/A9.2/A9.4/A9.5).</p>
<p>Centro directivo: Dirección Xeral de Tributos.</p>
<p>Localidade: Santiago de Compostela.</p>
<p>Código do posto: EFC040000115770005.</p>
<p>Denominación do posto: xefe Servicio Xestión Tributaria.</p>
<p>Nivel: 28.</p>
<p>C. específico: 1.673.520</p>
<p>Tipo posto: S</p>
<p>Grupo: A/B.</p>
<p>Corpo/escala: xeral (finanzas A9.1/A9.2/A9.4/A9.5).</p>
<p>Centro directivo: Dirección Xeral de Tributos.</p>
<p>Localidade: Santiago de Compostela.</p>
<p>2620</p>

