---
date: '1998-05-07'
id: BD62
page: 4
number: 86
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de abril de 1998 pola que se lle autoriza a transformación dunha
  unidade de EXB nunha unidade do 2º ciclo de educación infantil ó centro
  privado Sagrado Corazón de Jesús de Castiñeiras-Ribeira (A Coruña).
range: Orde
url: 'https://www.xunta.gal/dog/Publicados/1998/19980507/AnuncioBD62_gl.html'
---
<p>Examinado o expediente incoado pola titularidade do centro privado Sagrado Corazón de Jesús de Castiñeiras-Ribeira, no que solicita a transformación dunha unidade de EXB nunha unidade do 2º ciclo de educación infantil no dito centro.</p>
<p>Resultando que o centro obtivo, por Orde do 7 de febreiro de 1975, a clasificación definitiva para 2 unidades de preescolar e por Orde do 6 de outubro de 1976, a clasificación definitiva para 8 unidades de EXB.</p>
<p>Resultando que o centro solicita a transformación dunha unidade de EXB nunha unidade de educación infantil-2º ciclo.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4); o Real decreto 1004/1991, do 14 de xuño (BOE do 26); o Decreto 133/1995, do 10 de maio (Diario Oficial de Galicia do 22); a Orde do 20 de setembro de 1995 (Diario Oficial de Galicia do 15 de decembro), pola que se desenvolve o antedito decreto,</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia deste real decreto, se entenden autorizados para poder imparti-lo segundo ciclo de educación infantil, suposto que se da no centro solicitante,</p>
<p>Considerando que a disposición transitoria quinta do antedito real decreto, no seu apartado 3º, obriga ós centros de educación preescolar que teñan autorización definitiva para unha ou dúas unidades a completa-las unidades necesarias para imparti-lo segundo ciclo completo de educación infantil,</p>
<p>Esta consellería, por proposta da Dirección Xeral de Centros e Inspección Educativa, e tendo en conta a disposición derradeira segunda do referido Decreto 133/1995,</p>
<p>DISPÓN:</p>
<p>Autorizarlle a transformación dunha unidade de EXB nunha unidade do segundo ciclo de educación infantil ó centro privado que se relaciona no anexo da presente resolución, facendo constar que, para a posta en funcionamento dela, a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 13 de abril de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia da Coruña</p>
<p>Concello: Ribeira.</p>
<p>Localidade: Castiñeiras.</p>
<p>Enderezo: rúa Fonte Nova, 4.</p>
<p>Denominación: Sagrado Corazón de Jesús.</p>
<p>Titular: Hermanas de la Caridad del Sagrado Corazón de Jesús.</p>
<p>Composición resultante:</p>
<p>Centro de educación infantil: 3 unidades.</p>
<p>Centro de educación primaria: 6 unidades.</p>
<p>3957</p>

