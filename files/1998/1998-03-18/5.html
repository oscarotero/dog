---
date: '1998-03-18'
id: A106
page: 2
number: 53
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 6 de marzo de 1998 pola que se actualizan os prezos privados das doses
  seminais producidas no Centro de Selección e Reproducción Animal de Fontao.
range: Orde
url: 'https://www.xunta.gal/dog/Publicados/1998/19980318/AnuncioA106_gl.html'
---
<p>O artigo 6 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia dispón que os prezos privados obtidos polos órganos da Administración, entes e organismos autónomos, como contraprestación á cesión ou alleamento de bens ou á prestación de servicios, serán fixados pola consellería correspondente atendendo ás condicións e circunstancias do mercado no que operen, e publicaranse no Diario Oficial de Galicia.</p>
<p>De conformidade co devandito artigo, a orde da Consellería de Agricultura, Gandería e Montes, do 17 de febreiro de 1997 (DOG nº 53, do 18 de marzo)</p>
<p>determinou os prezos privados de determinados servicios prestados pola consellería, entre os que figuraban os correspondentes á venda de doses seminais producidas no Centro de Selección e Reproducción Animal de Fontao.</p>
<p>As circunstancias actuais fan necesario o establecemento dunha nova categoría de seme así como a adecuación dos prezos de tódalas doses para a súa adaptación ás demandas do mercado.</p>
<p>Por todo iso, e logo do informe favorable da Consellería de Economía e Facenda,</p>
<p>DISPOÑO:</p>
<p>Artigo único.</p>
<p>1. Os prezos privados esixibles polos servicios prestados polo Instituto Lácteo e Gandeiro de Galicia, referentes ás doses seminais producidas no Centro de Selección e Reproducción Animal de Fontao, son os que figuran no anexo da presente orde.</p>
<p>2. Os referidos prezos incrementaranse, de se-lo caso, co IVE correspondente.</p>
<p>Disposición derrogatoria</p>
<p>Queda derrogado o apartado I do anexo da Orde do 17 de febreiro de 1997, pola que se fixan os prezos derivados dos servicios xestionados pola consellería referentes a doses seminais, determinacións analíticas, plantas e sementes de viveiro, sementes e piñas de sequeiro e especies cinexéticas.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de marzo de 1998.</p>
<p>Castor Gago Álvarez</p>
<p>Conselleiro de Agricultura, Gandería e Política Agroalimentaria</p>
<p>ANEXO</p>
<p>Venda de doses seminais producidas no Centro de Selección e Reproducción Animal de Fontao (Esperante-Lugo). Código 36.16.00.</p>
<p>1. Sementais de raza frisona:</p>
<p>-Categoría especial: 1.300 ptas./dose.-Categoría A: 700 ptas./dose.-Categoría B: 400 ptas./dose.-Categoría C: 125 ptas./dose.-Categoría D: 70 ptas./dose.</p>
<p>2. Sementais de raza rubia galega:</p>
<p>-Categoría A: 200 ptas./dose.-Categoría B: 100 ptas./dose.</p>
<p>2196</p>

