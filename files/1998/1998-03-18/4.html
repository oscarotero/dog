---
date: '1998-03-18'
id: A102
page: 2
number: 53
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 87/1998, do 5 de marzo, polo que se acepta a cesión a título gratuíto
  á Comunidade Autónoma de Galicia do inmoble da casa cuartel, situado na
  avenida de América da Pobra de Trives (Ourense) para edificio de xulgados.
range: Decreto
url: 'https://www.xunta.gal/dog/Publicados/1998/19980318/AnuncioA102_gl.html'
---
<p>O Pleno da Corporación Municipal da Pobra de Trives acordou en sesión celebrada o día 18 de xuño de 1996, a cesión á Comunidade Autónoma de Galicia do inmoble da casa cuartel situado na avenida de América da Pobra de Trives (Ourense) para edificio de xulgados desa vila.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Asemade, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles exceda o seu valor intrínseco; se ben non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da conselleiro de Economía e Facenda, feita nos termos nos que o Concello da Pobra de Trives acordou a cesión e logo de deliberación do Consello da Xunta de Galicia na súa reunión do día cinco de marzo de de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta á Comunidade Autónoma de Galicia do inmoble da casa cuartel, situado na avenida de América da Pobra de Trives. Mide</p>
<p>802,16 m e linda ó norte, Julio Corzo e Orentino Fernández; sur, Nicasio Álvarez; leste, Raquel López, e oeste, rúa Avda. de América.</p>
<p>O inmoble descrito atópase inscrito no Rexistro da Propiedade da Pobra de Trives, no tomo 340, folio 183, do libro 62, predio nº 8228, inscrición terceira.</p>
<p>Artigo 2º</p>
<p>O inmoble cedido destinarase á construcción do edificio de xulgados na Pobra de Trives.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, cinco de marzo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>2295</p>

