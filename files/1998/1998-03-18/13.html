---
date: '1998-03-18'
id: A12A
page: 2
number: 53
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 23 de febreiro de 1998, da Dirección Xeral de Persoal, pola que
  se regula a composición das comisións avaliadoras da fase de prácticas
  establecida na Orde do 28 de abril de 1992, pola que se convocaban
  procedementos selectivos de ingreso e acceso no corpo de profesores de ensino
  secundario, profesores técnicos de formación profesional, profesores de
  escolas oficiais de idiomas e profesores de música e artes escénicas.
range: Resolución
url: 'https://www.xunta.gal/dog/Publicados/1998/19980318/AnuncioA12A_gl.html'
---
<p>Na base común 10 da Orde do 28 de abril de 1992 (DOG do 7 de maio), regúlase e establécese</p>
<p>a necesidade de realizar prácticas docentes previas ó nomeamento dos interesados como funcionarios de carreira, co obxecto de valora-las aptitudes didácticas dos aspirantes que aprobaron a fase de oposición.</p>
<p>Na súa virtude, esta dirección xeral,</p>
<p>RESOLVE:</p>
<p>Primeiro.-Para a valoración dos aspirantes ó corpo de ensino secundario serán nomeadas tres comisións cualificadoras, unha de letras, outra de ciencias e outra de formación profesional específica formadas por especialistas nas respectivas áreas e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección central.</p>
<p>-Catro vocais, designados entre os profesores de ensino secundario.</p>
<p>Segundo.-Para a valoración dos aspirantes ó corpo de profesores técnicos de formación profesional será nomeada unha comisión cualificadora formada por especialistas do citado corpo que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección central.</p>
<p>-Catro vocais, designados entre os profesores técnicos de formación profesional.</p>
<p>Terceiro.-Para a valoración dos aspirantes ó corpo de escolas oficiais de idiomas será nomeada unha comisión cualificadora, formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección central.</p>
<p>-Catro vocais, designados entre os profesores de escolas oficiais de idiomas.</p>
<p>Cuarto.-Para a valoración dos aspirantes ó corpo de profesores de música e artes escénicas será nomeada unha comisión cualificadora formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección central.</p>
<p>-Catro vocais, designados entre os profesores de música e artes escénicas.</p>
<p>Quinto.-A Inspección ó servicio da Administración educativa poderá visita-lo profesorado en prácticas e emitirá un informe sobre o desenvolvemento da súa función, que será tido en conta pola comisión avaliadora.</p>
<p>Santiago de Compostela, 23 de febreiro de 1998.</p>
<p>Jaime García y García</p>
<p>Director xeral de Persoal</p>
<p>1978</p>

