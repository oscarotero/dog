---
date: '1998-07-08'
id: E7C2
page: 7
number: 130
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 207/1998, do 25 de xuño, polo que se crea o colexio de educación
  infantil e primaria de Monforte de Lemos e o colexio de educación primaria de
  Viveiro, ámbolos dous na provincia de Lugo.
range: Decreto
url: 'https://www.xunta.gal/dog/Publicados/1998/19980708/AnuncioE7C2_gl.html'
---
<p>O Estatuto de autonomía de Galicia no seu artigo 31 e o artigo 1 do Decreto 346/1996, do 13 de setembro, establece que lle corresponde á Consellería de Educación e Ordenación Universitaria a competencia en materia de educación.</p>
<p>Tendo en conta as necesidades escolares, a racional distribución de ensinanzas e as características da zona, procédese a crea-lo colexio de educación infantil e primaria de Monforte de Lemos e o colexio de educación primaria de Viveiro.</p>
<p>Na súa virtude, por proposta do conselleiro de Educación e Ordenación Universitaria ó abeiro do artigo 17 da Lei orgánica 8/1985, do 3 de xullo, reguladora do dereito á educación, e o artigo 1.2º do Regulamento orgánico das escolas de educación infantil e dos colexios de educación primaria, aprobado polo Decreto 374/1996, do 17 de outubro e logo de deliberación do Consello da Xunta de Galicia na súa reunión do día vintecinco de xuño de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Creáse o colexio de educación infantil e primaria de Monforte de Lemos con capacidade para 3 unidades de educación infantil e 12 de educación primaria. Intégrase neste centro o colexio de educación infantil e primaria Santo Antonio (código 27007193) e o colexio de educación infantil e primaria Sagrado Corazón (código 27007201), polo tanto estes dous centros quedan suprimidos.</p>
<p>Artigo 2º</p>
<p>Créase o colexio de educación primaria de Viveiro con capacidade para 24 unidades, resultando da fusión do colexio de educación primaria Pastor Díaz</p>
<p>(código 27013600 A) e o colexio de primaria Noriega Varela (código 27014941), polo tanto estes dous centros quedan suprimidos.</p>
<p>Artigo 3º</p>
<p>A Consellería de Educación e Ordenación Universitaria adoptará as medidas necesarias para o cumprimento do anteriormente sinalado.</p>
<p>Disposición derradeira</p>
<p>O presente decreto entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, vintecinco de xuño de mil novecentos noventa e oito</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>6315</p>

