---
date: '1998-07-08'
id: E7B6
page: 7
number: 130
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 205/1998, do 25 de xuño, polo que se acepta a cesión a título gratuíto
  á Comunidade Autónoma de Galicia dunha parcela de 8.494 m, situada na parte
  norte do monte Carballo do Marco, termo municipal da Cañiza (Pontevedra), para
  a construcción dun centro público de educación secundaria.
range: Decreto
url: 'https://www.xunta.gal/dog/Publicados/1998/19980708/AnuncioE7B6_gl.html'
---
<p>O Pleno da Corporación Municipal da Cañiza acordou en sesión celebrada o día 24 de novembro de 1997 a cesión á Comunidade Autónoma de Galicia dunha parcela de 8.494 m, segregada do monte Carballo do Marco, situada nese municipio da Cañiza para a construcción dun centro de 12 unidades de ESO.</p>
<p>Conforme ós artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá Decreto do Consello da Xunta, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Economía e Facenda, feita nos termos</p>
<p>nos que o Concello da Cañiza acordou a cesión e logo de deliberación do Consello da Xunta de Galicia na súa reunión do día vintecinco de xuño de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta á Comunidade Autónoma de Galicia dunha parcela de 8.494 m situada na parte norte do monte denominado Carballo do Marco, ben patrimonial de propiedade municipal segregada do citado monte de 59.048 m e que linda: norte, con propiedades particulares; sur, explanación asfaltada e pista; leste, pista de acceso a propiedades particulares e oeste, pista a Leboriz de Abaixo.</p>
<p>O dito inmoble figura inscrito no Rexistro de Ponteareas a favor do Concello da Cañiza co carácter de ben patrimonial no tomo 301, folio 226, libro 79, predio número 7.524, inscrición primeira.</p>
<p>O inmoble cedido destinarase á construcción dun centro de educación secundaria.</p>
<p>Artigo 2º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vintecinco de xuño de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Económia e Facenda</p>
<p>6540</p>

