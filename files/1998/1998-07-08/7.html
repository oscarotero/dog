---
date: '1998-07-08'
id: E7BA
page: 7
number: 130
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 30 de xuño de 1998 pola que se prorroga o prazo de presentación de
  solicitudes de axudas e os prazos máximos de xustificación de proxectos
  establecidos na orde da Consellería de Economía e Facenda do 31 de marzo de
  1998 pola que se convocan para 1998 as bases reguladoras das axudas de
  Iniciativa PEME de desenvolvemento empresarial na Comunidade Autónoma de
  Galicia, e se modifica o apartado 4 do programa 2 (Promoción de Servicios de
  Información) desenvolvido no anexo I dela.
range: Orde
url: 'https://www.xunta.gal/dog/Publicados/1998/19980708/AnuncioE7BA_gl.html'
---
<p>Mediante orde da Consellería de Economía e Facenda, do 31 de marzo de 1998 (DOG nº 81, do 29 de abril), modificada por Orde do 13 de maio</p>
<p>de 1998, desenvolvéronse, no ámbito da Comunidade Autónoma galega, as bases reguladoras das axudas de Iniciativa Peme de desenvolvemento empresarial previstas no R.D. 937/97, do 20 de xuño, e convocado estas para o ano 1998. O artigo 5.2º establecía como data límite para presentación de solicitudes o 30 de xuño de 1998, prevendo expresamente a posibilidade de prórroga de tal prazo, logo da existencia de crédito suficiente e adecuado para atender novos proxectos.</p>
<p>Tendo en conta de que a contía dos créditos asignados para o exercicio 1998 para xestiona-las axudas en cuestión foi ampliada ata os 762,6 millóns de pesetas como resultado da distribución territorial efectuada pola Conferencia Sectorial da Pequena e Mediana Empresa, procede amplia-lo prazo de presentación de solicitudes inicialmente establecido, ata o próximo 30 de outubro de 1998, data que se considera adecuada ó posibilita-lo acceso a estas axudas a un maior número de entidades, asegurando así mesmo ós órganos administrativos unha marxe adecuada para estudiar e tramita-los expedientes en cuestión.</p>
<p>A ampliación do prazo de presentación de solicitudes implica a necesidade de prorrogar á súa vez, con carácter xeral, os prazos máximos establecidos para xustifica-la realización dos proxectos subvencionados, - prórroga xa establecida para os programas 2 (Promoción de Servicios de Información Empresarial), 3 (Deseño) e 4 (Redes de Organismos Intermedios de Apoio á Innovación) por Orde do 13 de maio de 1998, que modificaba a do 31 de marzo -, unificándose en consecuencia, e sen prexuízo das especialidades previstas para o programa de financiamento, as datas límite de realización e xustificación de proxectos previstas para tódolos programas desenvolvidos pola referida Orde do 31 de marzo que se modifica.</p>
<p>Así mesmo engádese un novo punto k) ó apartado 4 do Programa 2 (Promoción de Servicios de Información) desenvolvido no anexo I da Orde do 31 de marzo, ó incluírse como criterio para a concesión das axudas, a solvencia técnica e operativa que asegure o mantemento e a continuidade do servicio no tempo.</p>
<p>Por iso e en virtude das atribucións que teño conferidas,</p>
<p>DISPOÑO:</p>
<p>Artigo 1º</p>
<p>O prazo de presentación de solicitudes establecido no apartado 2º do artigo 5 da orde da Consellería de Economía e Facenda, do 31 de marzo de 1998, pola que se convocan para 1998 as bases reguladoras das axudas de Iniciativa Peme de desenvolvemento empresarial na Comunidade Autónoma de Galicia, queda prorrogado ata o 30 de outubro de 1998.</p>
<p>Artigo 2º</p>
<p>O primeiro parágrafo do apartado 7º do Programa 1 (Cooperación Empresarial) desenvolvido no anexo I da Orde do 31 de marzo de 1998, queda redactado nos seguintes termos:</p>
<p>A resolución dictada para cada proxecto de cooperación será única e considerará como beneficiarios conxuntamente a tódolos solicitantes da axuda. Na resolución farase consta-la descrición do proxecto de cooperación aprobado ou das accións de promoción da cooperación aprobadas en caso de organismos intermedios, a contía máxima de subvención concedida, o importe total máximo de gastos subvencionables, o prazo máximo de execución e xustificación do proxecto, que en ningún caso poderá ser posterior ó 30 de setembro de 1999, así como, se é o caso, a fórmula asociativa elixida.</p>
<p>Artigo 3º</p>
<p>O apartado 7.4º do Programa 5 (Financiamento) desenvolvido no anexo I da Orde do 31 de marzo de 1998, queda redactado nos seguintes termos:</p>
<p>As solicitudes presentaranse nas sociedades de garantía recíproca ata o 30 de outubro de 1998, debendo estas remitilas ó Igape nun prazo máximo de corenta e cinco días naturais desde a súa presentación e, en todo caso, con anterioridade ó 20 de novembro de 1998. En caso contrario, a sociedade de garantía recíproca asumirá fronte ó solicitante tódalas responsabilidades derivadas dos danos e perdas que se lle puideran ocasionar a este pola remisión extemporánea da solicitude.</p>
<p>Artigo 4º</p>
<p>Os dous últimos parágrafos do apartado 10º do Programa 5 (Financiamento) desenvolvido no anexo I da Orde do 31 de marzo de 1998 quedan redactados nos seguintes termos.</p>
<p>O prazo máximo de que dispón o beneficiario para a realización e xustificación do proxecto ante as sociedades de garantía recíproca será de tres meses desde a data de notificación da resolución de concesión, salvo prórroga concedida polo Igape logo de solicitude xustificada do beneficiario, sen que en ningún caso o prazo de xustificación ante a sociedade de garantía recíproca poida supera-lo 31 de outubro de 1998 para as solicitudes presentadas nelas ata o 30 de xuño de 1998, e o 31 de agosto de 1999 para as solicitudes presentadas nas sociedades de garantía recíproca a partir do 30 de xuño de 1998.</p>
<p>En canto o préstamo estea disposto na súa totalidade, a sociedade de garantía recíproca deberá remitirlle ó Igape coa maior brevidade a xustificación da realización do proxecto, dispoñendo como máximo para presenta-la documentación e certificación do cumprimento ante o instituto ata o 30 de novembro de 1998 para aqueles proxectos correspondentes a solicitudes presentadas na sociedade de garantía recíproca ata o 30 de xuño de 1998, e ata o 30 de setembro de 1999 para aqueles proxectos correspondentes a solicitudes presentadas na sociedade</p>
<p>de garantía recíproca a partir do 30 de xuño de 1998.</p>
<p>Artigo 5º</p>
<p>Engádeselle un novo apartado k) ó apartado 4º do Programa 2 (Promoción de Servicios de Información), coa seguinte redacción:</p>
<p>k) Solvencia técnica e operativa que asegure o mantemento e a continuidade do servicio no tempo. Valoraranse os recursos humanos ou materiais asignados ó servicio por parte do organismo de forma permanente.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 30 de xuño de 1998.</p>
<p>José Antonio Orza Fernández</p>
<p>Conselleiro de Economía e Facenda</p>
<p>6313</p>

