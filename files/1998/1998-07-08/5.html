---
date: '1998-07-08'
id: E7B2
page: 7
number: 130
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 204/1998, do 25 de xuño, polo que se acepta a cesión a título gratuíto
  á Comunidade Autónoma de Galicia do soar denominado Anexo Colexio Altamira de
  3.500 m, situado no termo municipal de Salceda de Caselas (Pontevedra), para a
  construcción dun centro público de educación secundaria.
range: Decreto
url: 'https://www.xunta.gal/dog/Publicados/1998/19980708/AnuncioE7B2_gl.html'
---
<p>O Pleno da Corporación Municipal de Salceda de Caselas, reunido en sesión celebrada o 27 de febreiro de 1998 acordou a cesión á Comunidade Autónoma de Galicia, do solar denominado Anexo Colexio Altamira, de 3.500 m, situado en Salceda de Caselas (Pontevedra) para a construcción dun centro de ESO.</p>
<p>Conforme ós artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento, aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta, por proposta da Consellería de Economía e Facenda. Así mesmo, os artigos 23.1º da mesma lei e 38.1 do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Economía e Facenda, feita nos termos nos que o Concello de Salceda de Caselas acordou a cesión e logo de deliberación do Consello da Xunta de Galicia na súa reunión do día vintecinco de xuño de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta do soar de 3.500 m, denominado Anexo Colexio Altamira que linda: norte, Joaquín Méndez Alonso e Luis Cabaleiro Álvarez; sur, Antonio Piñeiro Alonso; leste, Colexio Público Altamira-Concello de Salceda; e oeste, Carmen Garrido Iglesias, Luis Cabaleiro Álvarez e outros.</p>
<p>O inmoble descrito atópase inscrito por título de agrupación no Rexistro da Propiedade de Tui no</p>
<p>tomo 911, folio 56, do libro 92, predio número 15.217, a favor do Concello de Salceda de Caselas.</p>
<p>Artigo 2º</p>
<p>O inmoble cedido destinarase á construcción dun centro público de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vintecinco de xuño de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Económia e Facenda</p>
<p>6445</p>

