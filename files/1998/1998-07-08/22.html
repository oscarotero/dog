---
date: '1998-07-08'
id: E802
page: 7
number: 130
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de abril de 1998, da Delegación Provincial de Pontevedra, de
  autorización administrativa, declaración de utilidade pública, necesidade
  implícita de urxente ocupación e aprobación do proxecto de execución da
  instalación eléctrica que se cita. (Expediente IN407A 97/265-4).
range: Resolución
url: 'https://www.xunta.gal/dog/Publicados/1998/19980708/AnuncioE802_gl.html'
---
<p>Visto o expediente para outorgamento de autorización administrativa, declaración de utilidade pública, necesidade implícita de urxente ocupación e aprobación do proxecto de execución da instalación eléctrica que se describe:</p>
<p>Solicitante: Unión Eléctrica-Fenosa, S.A.</p>
<p>Enderezo social: Avda. García Barbón, 38, 36201 Vigo.</p>
<p>Denominación: L.M.T., C.T. e R.B.T. Moimenta.</p>
<p>Situación: Lalín.</p>
<p>Descricións técnicas: L.M.T. aérea núa, a 20 kV, de 330 m de lonxitude, con conductor tipo LA-56, sobre apoios de formigón, desde un apoio s/n da L.M.T. Lalín-Anzo, rematando no C.T. que se proxecta en Moimenta, concello de Lalín. C.T. de 50 kVA, relación de transformación 20 kV-380/220 V. R.B.T. aérea, de 15 m de lonxitude, con conductor tipo R.Z., sobre apoios de formigón.</p>
<p>Resultando que realizada a información pública e a notificación individual á afectada Laudina Vázquez Varela, con data do 14-10-1997, presenta alegacións solicitando modificación na traza da liña, porque o predio que se vai expropiar é axeitado para edificar e dispón de auga potable, suxire que se leve a liña seguindo a pista que vai a Moimenta.</p>
<p>Claudina Suengas, con data do 30-10-1997, presenta alegacións dicindo que non está detallada a superficie que se vai ocupar e que se presentou outro proxecto anterior ó actual e que se rexeitou por presións dalgúns veciños.</p>
<p>Unión Eléctrica-Fenosa, S.A. contesta as alegacións dicindo que leva-lo trazado pola pista de Moimenta non permite distribuír ben a enerxía na parroquia.</p>
<p>Considerando que o proxecto inicialmente previsto e que se tramitou como o expediente A.T. 96/380 non resolvía o problema para a subministración ós diversos núcleos desa parroquia, debido á lonxitude resultante das liñas de baixa tensión, procedeuse a dividilo noutros dous denominados A.T. 97/265 L.M.T., C.T. e R.B.T. Moimenta-Lalín e A.T. 96/382 Campo da Festa-Moimenta-Lalín, co que as caídas de tensión se melloraban.</p>
<p>En canto ás alegacións de Laudina Vázquez, non é certo que a liña atravese o predio nº 6 inutilizándoo para os fins previstos, porque a traza pasa como máximo a dous metros e medio da súa estrema. Res</p>
<p>pecto do predio nº 3, propiedade de Claudina Suengas, no que certamente a liña cruza pola súa parte central, considérase que non o inutiliza para a construcción tipo rural, ó se-la altura dos apoios de 20 m, polo que o poste nº 2 deberá ser de 20 m.</p>
<p>Vista a Lei 40/1994, os decretos 2617 e 2619/1966 e cumpridos os trámites ordenados nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas e os artigos 52 e 53 da Lei 40/1994, esta delegación provincial, resolve:</p>
<p>Autorizar e declarar, en concreto, a súa utilidade pública e a implícita necesidade de urxente ocupación que leva consigo, así como aproba-lo proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan nos expedcientes.</p>
<p>Esta resolución é susceptible de recurso ordinario perante o conselleiro de Industria e Comercio, no prazo dun mes.</p>
<p>Pontevedra, 8 de abril de 1998.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>5174</p>

