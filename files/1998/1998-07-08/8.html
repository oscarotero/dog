---
date: '1998-07-08'
id: E7BE
page: 7
number: 130
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 206/1998, do 25 de xuño, polo que se integra no instituto de educación
  secundaria Xermán Ancochea Quevedo da Pobra de Trives (Ourense) o instituto de
  formación profesional da mesma localidade.
range: Decreto
url: 'https://www.xunta.gal/dog/Publicados/1998/19980708/AnuncioE7BE_gl.html'
---
<p>O Estatuto de autonomía de Galicia no seu artigo 31 e o artigo 1 do Decreto 346/1996, do 13 de setembro, establece que lle corresponde á Consellería de Educación e Ordenación Universitaria a competencia en materia de educación.</p>
<p>Tendo en conta as necesidades escolares, a racional distribución de ensinanzas e as características da zona, procédese a suprimi-lo instituto de formación profesional da Pobra de Trives e integralo no instituto de bacharelato Xermán Ancochea Quevedo.</p>
<p>Na súa virtude, por proposta do conselleiro de Educación e Ordenación Universitaria ó abeiro do artigo 17 da Lei orgánica 8/1985, do 3 de xullo, reguladora do dereito á educación e o artigo 1.3º do Decreto 324/1996, do 26 de xullo, polo que se aproba o Regulamento orgánico dos institutos de educación secundaria e logo de deliberación do Consello da Xunta de Galicia na súa reunión do día vintecinco de xuño mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Integrar no instituto de educación secundaria Xermán Ancochea Quevedo da Pobra de Trives (código 32015876) o instituto de formación profesional (código 32010593) da mesma localidade e polo tanto este centro queda suprimido.</p>
<p>Artigo 2º</p>
<p>A Consellería de Educación e Ordenación Universitaria adoptará as medidas necesarias para o mellor cumprimento do anteriormente sinalado e determinará as ensinanzas que se impartan e o cadro de persoal docente, administrativo e subalterno necesario para o máis eficaz desenvolvemento das actividades docentes.</p>
<p>Santiago de Compostela, vintecinco de xuño de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>6314</p>

