---
date: '1998-04-13'
id: '11042'
page: 3785
number: 69
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 23 de marzo de 1998 pola que se convocan unhas xornadas sobre
  seguridade privada.
range: Resolución
url: 'https://www.xunta.gal/dog/Publicados/1998/19980413/Anuncio11042_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1998, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre seguridade privada, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por obxectivo dota-los membros dos Corpos e Forzas de Seguridade duns coñecementos necesarios para lograr un mellor dominio da normativa e actual situación deste colectivo.</p>
<p>Destinatarios.</p>
<p>As xornadas van dirixidas ós membros dos Corpos e Forzas de Seguridade.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan é de 80.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 4 de maio de 1998.</p>
<p>3. As instancias deberán enviarse á sede da Academia Galega de Seguridade: avenida da Cultura, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>As xornadas celebraranse durante os días 14 e 15 de maio de 1998.</p>
<p>O horario será en xornada de mañá (9.30-14 h) e tarde (16.30-20 h) o día 14, e en sesión de mañá o día 15.</p>
<p>Relación de admitidos.</p>
<p>A relación de admitidos publicarase o día 7 de maio de 1998 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (986) 59 00 21.</p>
<p>Lugar.</p>
<p>Salón de actos da Academia Galega de Seguridade, sita na avenida da Cultura, s/n, no Concello da Estrada.</p>
<p>Certificado de participación.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a elas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 23 de marzo de 1998.</p>
<p>Juan José Fariñas-Ferro RodríguezFrancisco J. Rubio Delgado</p>
<p>Director xeral da AcadémicaSecretario xeral da Consellería de</p>
<p>Galega de Seguridadede Xustiza, Interior e Relacións</p>
<p>Laborais</p>
<p>2982</p>

