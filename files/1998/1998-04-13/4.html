---
date: '1998-04-13'
id: 1103E
page: 3784
number: 69
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de marzo de 1998 pola que se autoriza definitivamente a apertura e
  funcionamento dos centros privados Nuestra Señora de los Remedios de Santiago
  de Compostela e Las Acacias, María Auxiliadora e Montecastelo de Vigo.
range: Orde
url: 'https://www.xunta.gal/dog/Publicados/1998/19980413/Anuncio1103E_gl.html'
---
<p>Examinado o expediente instruído por instancia dos titulares dos centros, solicitando autorización definitiva para a apertura e funcionamento dos centros privados Nuestra Señora de los Remedios de Santiago de Compostela; Las Acacias, María Auxiliadora e Montecastelo de Vigo.</p>
<p>Tendo en conta que os expedientes foron tramitados pola Delegación Provincial da Consellería de Educación e Ordenación Universitaria, que se remiten cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren nos expedientes os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento dos centros de educación secundaria, e, como consecuencia disto, establece-la configuración definitiva dos centros existentes no mesmo edificio ou recinto escolar, segundo se especifica no anexo.</p>
<p>Segundo.-A presente autorización producirá efectos progresivamente, a medida que se implanten as ensinanzas autorizadas conforme o calendario de aplicación da nova ordenación do sistema educativo.</p>
<p>Terceiro.-Antes do inicio das ensinanzas de educación secundaria obrigatoria que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia nos ditos centros.</p>
<p>Cuarto.-Os centros de educación secundaria que pola presente orde se autorizan deberán cumpri-la Norma Básica da Edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Quedan os centros obrigados ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 12 de marzo de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Santiago de Compostela.</p>
<p>Enderezo: As Orfas, 5.</p>
<p>Código do centro: 15015779.</p>
<p>Denominación específica: Nuestra Señora de los Remedios.</p>
<p>Titular: Hijas de la Caridad de San Vicente Paúl.</p>
<p>Composición resultante:</p>
<p>a) Centro de educación infantil: 6 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: O Castelo-Bembrive.</p>
<p>Código do centro: 36011831.</p>
<p>Denominación específica: Las Acacias.</p>
<p>Titular: Fomento de Centros de Enseñanza Sociedad Anónima.</p>
<p>Composición resultante:</p>
<p>a) Centro de educación infantil: 6 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>d) Centro de bacharelato: 4 unidades coas modalidades de ciencias da natureza e da saúde e humanidades e ciencias sociais.</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Venezuela, 9.</p>
<p>Código do centro: 36011142.</p>
<p>Denominación específica: María Auxiliadora.</p>
<p>Titular: Congregación Padres Salesianos.</p>
<p>Composición resultante:</p>
<p>a) Centro de educación primaria: 12 unidades.</p>
<p>b) Centro de educación secundaria: 8 unidades de educación secundaria obrigatoria.</p>
<p>c) Centro de bacharelato: 4 unidades coas modalidades de ciencias da natureza e da saúde e humanidades e ciencias sociais.</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: rúa Doutor Paz Pardo, 84, A Gandariña.</p>
<p>Código do centro: 36011191.</p>
<p>Denominación específica: Montecastelo.</p>
<p>Titular: Fomento de Centros de Enseñanza Sociedad Anónima.</p>
<p>Composición resultante:</p>
<p>a) Centro de educación primaria: 12 unidades.</p>
<p>b) Centro de educación secundaria: 8 unidades de educación secundaria obrigatoria.</p>
<p>c) Centro de bacharelato: 6 unidades coas modalidades de ciencias da natureza e da saúde; humanidades e ciencias sociais e tecnoloxía.</p>
<p>2981</p>

