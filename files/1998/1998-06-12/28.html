---
date: '1998-06-12'
id: D6AE
page: 6
number: 112
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 22 de abril de 1998, da Delegación Provincial de Pontevedra, de
  autorización administrativa, declaración da utilidade pública e a necesidade
  de urxente ocupación que leva implícita, así como a aprobación do proxecto de
  execución da instalación eléctrica que se cita. (Expediente IN407A 97/323-4).
range: Resolución
url: 'https://www.xunta.gal/dog/Publicados/1998/19980612/AnuncioD6AE_gl.html'
---
<p>Visto o expediente para outorgamento de autorización administrativa, declaración da utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que se cita.</p>
<p>Solicitante: Unión Eléctrica-Fenosa, S.A.</p>
<p>Domicilio social: García Barbón 38, 36201 Vigo.</p>
<p>Denominación: L.M.T., C.T. e R.B.T. Cruz-Camos.</p>
<p>Situación: Nigrán.</p>
<p>Descricións técnicas: L.M.T. aéreo-subterránea, a 20 kV, de 162 m de lonxitude o tramo aéreo, con conductor tipo LA-56, sobre apoios de formigón, e 20 m de lonxitude o tramo subterráneo, con conductor tipo R.H.V., desde o apoio 4 da L.M.T. ó C.T. G.E. Baleazas, ata o apoio 2 proxectado desde onde continúa en subterránea, rematando no C.T. que se proxecta en Cruz-Camos, Concello de Nigrán, C.T. de 160 kVA, relación de transformación 20 kV-380/220 V. R.B.T. aéreo-subterránea, de 555 m de lonxitude o tramo aéreo, con conductor tipo R.Z., sobre apoios de formigón, e 120 m de lonxitude o tramo subterráneo, con conductor tipo R.V.</p>
<p>Realizada a información pública e a notificación individual a cada un dos afectados, o propietario do predio nº 3 presenta alegacións con data de entrada 9-12-1997 comunicando que non está de acordo coa traxectoria da liña, por cruza-lo predio en diagonal e facelo inservible para edificar. Solicita que o trazado vaia pola estrema do predio. Trasladadas as alegacións a Unión Eléctrica-Fenosa, S.A., esta contesta que tratará de modifica-la localización do apoio nº 2 e así a liña achegaríase máis á estrema do predio. Desta comunicación de Unión Eléctri</p>
<p>ca-Fenosa, S.A. dase traslado ó propietario do predio.</p>
<p>Na inspección realizada sobre o terreo comprobouse que a traza da liña non está suxeita ás prohibicións e limitacións dos artigos 25 e 26 do D. 2619/1966, e que o dito trazado non afecta sensiblemente a ningún predio e é a alternativa máis idónea dentro das posibles solucións, unha vez recollida a solicitude da alegación do propietario do predio nº 3, para que a liña se achegue máis á estrema do seu predio.</p>
<p>Vista a Lei 40/1994, os decretos 2617 e 2619 e cumpridos os trámites ordenados nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas e os artigos 52 e 53 da Lei 40/1994, esta delegación provincial resolveu,</p>
<p>Autorizar, declarar a utilidade pública e a necesidade de urxente ocupación que leva implícita, así como aproba-lo proxecto de execución das devanditas instalacións, nas que as características axustaranse en tódalas súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan nos expedientes.</p>
<p>Esta resolución é susceptible de recurso ordinario perante o conselleiro de Industria e Comercio, no prazo dun mes.</p>
<p>Pontevedra, 22 de abril de 1998.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>4417</p>

