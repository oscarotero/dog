---
date: '1998-06-12'
id: D666
page: 6
number: 112
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 8 de xuño de 1998, do tribunal V-1F, designado para xulga-las
  probas selectivas para o acceso á categoría 3 (ordenanza, celador, vixilante
  de oficinas, vixilante nocturno/a, vixilante, subalterno/a, porteiro/a,
  recepcionista, telefonista, sereno, garda) do grupo V do persoal laboral fixo
  da Xunta de Galicia, convocadas pola orde da Consellería da Presidencia e
  Administración Pública do 2 de decembro de 1996, pola que se procede ó
  sinalamento da data, a hora e o lugar de celebración do terceiro exercicio das
  devanditas probas selectivas.
range: Resolución
url: 'https://www.xunta.gal/dog/Publicados/1998/19980612/AnuncioD666_gl.html'
---
<p>En sesión celebrada o día 8 de xuño de 1998 polo Tribunal V-1F designado para xulga-las probas selectivas para o acceso á categoría 3 (ordenanza, celador, vixilante oficinas, vixilante nocturno/a, vixilante, subalterno/a, porteiro/a, recepcionista, telefonista, sereno, garda) do grupo V do persoal laboral fixo da Xunta de Galicia, convocadas pola orde da Consellería da Presidencia e Administración Pública do 2 de decembro de 1996 (DOG nº 242, do 12), acordouse:</p>
<p>Primeiro.-Que o terceiro exercicio para os aspirantes que superaron o segundo exercicio do proceso selectivo para o acceso á categoría 3 (ordenanza, celador, vixilante oficinas, vixilante nocturno/a, vixilante, subalterno/a, porteiro/a, recepcionista, telefonista, sereno, garda) do grupo V terá lugar o día 30 de xuño de 1998, no salón de actos pequeno da Consellería da Presidencia e Administración Pública, sito no edificio administrativo de San Caetano (Santiago de Compostela).</p>
<p>O chamamento único para a entrada dos opositores no lugar de celebración do exercicio comezará ás 17 horas.</p>
<p>Segundo.-Os aspirantes deberán comparecer provistos de documento identificativo (base II.2.3. e base II.3.2.), e de bolígrafo.</p>
<p>Terceiro.-De acordo coa base II.2.2. da orde de convocatoria, estarán exentos da realización do terceiro exercicio os aspirantes que acrediten a posesión do curso de iniciación de galego. Tal acreditación poderá presentarse ata 10 días antes da celebración do exercicio, na Consellería da Presidencia e Administración Pública ou nas súas delegacións provinciais.</p>
<p>Santiago de Compostela, 8 de xuño de 1998.</p>
<p>Jaime Morales Piñeiro</p>
<p>Presidente do tribunal</p>
<p>5359</p>

