---
date: '1998-10-27'
id: '6006'
page: 11
number: 208
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: IV. OPOSICIÓNS E CONCURSOS
title: >-
  Orde do 14 de outubro de 1998 pola que se anuncia a convocatoria pública para
  a provisión, polo sistema de libre designación, de varios postos de traballo
  vacantes na Consellería de Agricultura, Gandería e Política Agroalimentaria.
range: Orde
url: 'https://www.xunta.gal/dog/Publicados/1998/19981027/Anuncio6006_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, varios postos de traballo vacantes que se relacionan no anexo I desta orde.</p>
<p>Segundo.-Poderán concorrer a ela tódolos funcionarios que reúnan os requisitos que se esixen e se especifican no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Con</p>
<p>sellería de Agricultura, Gandería e Política Agroalimentaria, nas súas delegacións provinciais ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. O prazo para a presentación das solicitudes será de quince días hábiles, contados a partir do día seguinte ó da publicación desta orde no Diario Oficial de Galicia. O modelo de solicitude sinálase no anexo II.</p>
<p>Cuarto.-Os aspirantes deberán unirlle á súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-No caso de resultar seleccionado algún funcionario con destino noutra Administración pública tramitaráselle o seu traslado a esta Comunidade Autónoma e, unha vez concedido pola súa Administración de orixe, procederase a adxudicarlle o posto para o que foi seleccionado. Se no prazo de dous meses, a partir da publicación da resolución no DOG, o funcionario seleccionado non puidese incorporarse ó seu posto de traballo por non atoparse resolto o seu traslado á Comunidade Autónoma de Galicia, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderanse declarar desertos os postos de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior radica na mesma localidade cá do novo destino, e dun mes se radica en localidade distinta ou leva consigo o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento que deberá producirse dentro dos tres días seguintes ó da publicación no DOG, ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución.</p>
<p>Oitavo.-Contra esta orde, os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses, a partir do día seguinte ó da súa publicación no Diario Oficial de Galicia.</p>
<p>Santiago de Compostela, 14 de outubro de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>
<p>ANEXO I</p>
<p>-Código do posto: AG.C02.00.001.15770.013.</p>
<p>N.: 25.</p>
<p>C. Espec.: 1.171.464.</p>
<p>Grupo: A/C.</p>
<p>Corpo: xeral.</p>
<p>Denominación do posto: xefe de Sección de Habilitación e Caixa.</p>
<p>Dependencia: servicios centrais.</p>
<p>Localidade: Santiago de Compostela.</p>
<p>Titulación académica/formación específica:</p>
<p>-Código do posto: AG.C03.00.000.15770.001.</p>
<p>N.: 18.</p>
<p>C. Espec.: 535.524.</p>
<p>Grupo: C/D.</p>
<p>Corpo: xeral.</p>
<p>Denominación do posto: secretario/a director xeral.</p>
<p>Dependencia: D.X. de Desenvolvemento Rural.</p>
<p>Localidade: Santiago de Compostela.</p>
<p>Titulación académica/formación específica: 001.</p>
<p>ANEXO II</p>
<p>NOTA: úsese o publicado nas páxinas 11.568 e 11.569.</p>
<p>9559</p>

