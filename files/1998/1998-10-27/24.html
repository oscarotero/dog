---
date: '1998-10-27'
id: '6056'
page: 11
number: 208
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de decembro de 1997, da Dirección Xeral de Industria, pola que
  se lle autoriza a instalación dunha planta de coxeración de enerxía eléctrica
  á empresa Extrusiones y Lacados Benavente, S.A. no concello de Padrón (A
  Coruña), e se inclúe no réxime especial creado polo Real decreto 2366/1994.
  (Expediente 97/301).
range: Resolución
url: 'https://www.xunta.gal/dog/Publicados/1998/19981027/Anuncio6056_gl.html'
---
<p>Visto o escrito presentado pola empresa Extrusiones y Lacados Benavente, S.A., con enderezo para efectos de notificacións en Polígono F. Quinta, Picaraña, Padrón, A Coruña, esta dirección xeral ten en conta os seguintes feitos:</p>
<p>Primeiro.-O día 17 de abril de 1997, a citada empresa, titular dunha planta de fundición de aluminio, solicitou a autorización administrativa e o recoñecemento da condición de instalación acollida ó réxime especial de producción de enerxía eléctrica creado polo Real decreto 2366/1994, do 9 de decembro, sobre producción de enerxía eléctrica por ins</p>
<p>talacións hidráulicas, de coxeración e outras abastecidas por recursos ou fontes de enerxía renovables, para a planta de coxeración que ten previsto instalar na súa planta do concello de Padrón (A Coruña). Xúntalle á dita solicitude o preceptivo anteproxecto das instalacións, o estudio dos rendementos enerxéticos acadables e de aforro de enerxía que se conseguirá coa posta en servicio das instalacións proxectadas, e o resto da documentación a que fai referencia o artigo 5.4º del citado Real decreto 2366/1994.</p>
<p>As características técnicas básicas da planta de coxeración serán as seguintes:</p>
<p>-Sete motores de combustión interna funcionando con gas ou gasóleo e cunha potencia bruta de 950 kWm cada un.</p>
<p>-Sete xeradores síncronos trifásicos de 1.320 kW cada un, tensión de xeración 400 V, factor de potencia 0,8.</p>
<p>-Centro de transformación de 15-20/0,4 kV, con dous transformadores de 3.000 kVA tipo interior.</p>
<p>-Instalacións complementarias de aproveitamento de calor, de baixa tensión, regulación, control e inter</p>
<p>conexión coa liña eléctrica da compañía distribuidora.</p>
<p>-Potencia total en bornas dos xeradores de 6.384 kW.</p>
<p>Segundo.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 40/1994, do 30 de decembro, de ordenación do sistema eléctrico nacional, a Delegación Provincial da Consellería de Industria e Comercio da Coruña dictou Resolución do 20 de maio de 1997 pola que se someteu a información pública a autorización administrativa da instalación de referencia, que se publicou no DOG do 23-6-1997 e no BOP da Coruña do 10-7-1997, sen que se presentase no período legalmente establecido para iso alegación ningunha.</p>
<p>Terceiro.- Sobre a solicitude obxecto deste expediente foi emitido informe favorable pola Delegación Provincial da Coruña.</p>
<p>Fundamentos de dereito.</p>
<p>Primeiro.-A Dirección General de Industria é competente para resolver este expediente con base no Estatuto de autonomía de Galicia; no Real decreto 2563/1982, do 24 de xullo, no Decreto 132/1982, do 4 de novembro e no Decreto 209/1990, do 15 de marzo, polo que se establece a estructura orgánica da Consellería de Industria e Comercio, modificado polos decretos 140/1991, do 2 de maio, e 292/1995, do 3 de novembro, en relación co Decreto 2617/1966, do 20 de outubro, sobre autorización de instalacións eléctricas e o Real decreto 2366/1994, do 9 de decembro.</p>
<p>Segundo.-A planta de coxeración proxectada supera os rendementos enerxéticos mínimos que para o tipo de combustible se establecen no anexo do citado Real decreto 2366/1994.</p>
<p>Terceiro.-No expediente instruído para efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>1º Autoriza-la instalación dunha planta de coxeración á empresa Extrusiones y Lacados Benavente,S.A., que se vai situar nas instalacións da factoría que a dita empresa ten en Padrón (A Coruña).</p>
<p>2º Recoñecer á planta de coxeración autorizada a condición de instalación acollida ó réxime especial do Real decreto 2366/1994, e incluíla no grupo d) do Art. 2 de dito real decreto.</p>
<p>Como requisito necesario para a aplicación do réxime especial á dita instalación, a citada empresa deberá inscribir aquela no Rexistro de Instalacións de Producción de Enerxía Eléctrica en Réxime Espe</p>
<p>cial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14 de xullo), para o que acreditará o cumprimento das condicións previstas no Art. 11 do Real decreto 2366/1994, e presenta-la documentación que figure nas instruccións que dicte esta dirección xeral en desenvolvemento da citada orde.</p>
<p>O promotor presentará perante a Delegación Provincial da Consellería de Industria e Comercio da Coruña, no prazo dun ano contado a partir da data de publicación no DOG da presente resolución, o proxecto de execución da planta de coxeración autorizada, o cal conterá os datos e condicións técnicas para a realización das instalacións de conexión da central á rede, que serán facilitados pola empresa que distribúa enerxía eléctrica na zona, así como o punto de interconexión.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso ordinario perante o conselleiro de Industria e Comercio da Xunta de Galicia, no prazo dun mes contado a partir da data da súa publicación.</p>
<p>Santiago de Compostela, 9 de decembro de 1997.</p>
<p>Joaquín del Moral Crespo</p>
<p>Director xeral de Industria</p>
<p>8898</p>

