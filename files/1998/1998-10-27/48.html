---
date: '1998-10-27'
id: 60B6
page: 11
number: 208
agency: CONCELLO DE CELANOVA
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1998/19981027/Anuncio60B6_gl.html'
---
<p>A Comisión de Goberno, na sesión celebrada o día 14 de outubro de 1998, prestou aprobación ó prego de cláusulas administrativas que rexerá o concruso de ideas, por procedemento aberto, para a adxudicación da redacción do proxecto técnico e dirección das obras de polideportivo cuberto e pista descuberta nos terreos das Trigueirizas, quedando exposto ó público polo prazo de oito días naturais contados a partir do seguinte ó da inserción deste anuncio no BOP para efectos de reclamacións.</p>
<p>Ó mesmo tempo, anúnciase concurso, aprazándose a licitación, cando resulte necesario, no suposto de que se formulen reclamacións contra o prego de condicións.</p>
<p>O prego completo de cláusulas administrativas consta nas oficinas municipais, extractándose seguidamente o seguinte:</p>
<p>Localización: predio das Trigueirizas.</p>
<p>Lugar: Celanova (Ourense).</p>
<p>Nome: polideportivo cuberto e pista deportiva descuberta nas Trigueirizas.</p>
<p>Concurso de ideas para o posterior encargo do proxecto técnico, así como para a adxudicación do contrato e da dirección das obras dun polideportivo cuberto e pista deportiva descuberta nas Trigueirizas.</p>
<p>Antecedentes.</p>
<p>O concello de Celanova convoca a concurso de ideas para a redacción de proxecto dun polideportivo cuberto e pista deportiva descuberta nas Trigueirizas dentro do marco de actuación do convenio asinado entre a Consellería de Educación e Ordenación Universitaria, a Deputación Provincial e o Concello de Celanova, aprobado polo Pleno do Concello do 24 de setembro de 1998.</p>
<p>Base 1: obxectivos.</p>
<p>Elección da proposta máis imaxinativa, orixinal, atractiva, funcional e adecuada ó contorno monumental no que se sitúa, para a construcción dun polideportivo cuberto e unha pista deportiva superior, así como á adecuación do seu contorno, atendendo ás condicións técnicas básicas que se enumeran nas bases.</p>
<p>Base 3: concursantes.</p>
<p>Poderán tomar parte neste concurso aqueles técnicos de titulación superior habilitados pola lei para poderen redactar e dirixir proxectos desta índole, que poderán concorrer individualmente ou en equipo multidisciplinar.</p>
<p>Base 4: prazo de presentación.</p>
<p>Ata as 14 horas do vixésimo sexto día natural, contado desde o seguinte ó da última publicación do anuncio no BOP de Ourense ou no DOG.</p>
<p>Base 6: orzamento indicativo.</p>
<p>Incluídas as dotacións, honorarios de redacción e dirección do proxecto, o importe será de 90 millóns de pesetas.</p>
<p>Esta cantidade introdúcese de xeito indicativo, polo que o proxecto poderá non chegar ou superar esta, prevalecendo en todo caso as condicións técnicas e outras valoracións que poidan ser introducidas ó respecto.</p>
<p>Base 10: puntuación.</p>
<p>O xurado valorará:</p>
<table><tbody><tr><td></td></tr>
<tr><td></td></tr>
<tr><td>Nº</td><td>Concepto</td><td>Puntos</td></tr>
<tr><td></td></tr>
</tbody></table>
<table><tbody><tr><td>1</td><td>Orixinalidade no deseño e contido do pavillón</td><td>De 1 a 15</td></tr>
<tr><td></td></tr>
<tr><td>2</td><td>Harmonía da actuación co contorno do mosteiro</td><td>De 1 a 15</td></tr>
<tr><td></td></tr>
<tr><td>3</td><td>Acondicionamento do contorno do pavillón e da pista deportiva</td><td>De 1 a 15</td></tr>
<tr><td></td></tr>
<tr><td>4</td><td>Integración doutras actividades que se van desenvolver no edificio</td><td>De 1 a 10</td></tr>
<tr><td></td></tr>
<tr><td>5</td><td>Calidade de materiais propostos</td><td>De 1 a 10</td></tr>
<tr><td></td></tr>
<tr><td>6</td><td>Aproveitamento de espacios que se creen</td><td>De 1 a 10</td></tr>
<tr><td></td></tr>
<tr><td>7</td><td>Supresión de obstáculos e barreiras arquitectónicas</td><td>De 1 a 10</td></tr>
<tr><td></td></tr>
<tr><td>8</td><td>Prazo de redacción do proxecto técnico</td><td>De 1 a 10</td></tr>
<tr><td></td></tr>
<tr><td>9</td><td>Valoración económica das actuacións</td><td>De 1 a 5</td></tr>
<tr><td></td></tr></tbody></table>
<p>Ningún proxecto será ganador no suposto de que non acade 75 puntos.</p>
<p>No suposto de empate, dirimirá o xurado e adoptará a resolución por maioría de 2/3.</p>
<p>Celanova, 16 de outubro de 1998.</p>
<p>O alcalde</p>
<p>Rubricado</p>
<p>9056</p>

