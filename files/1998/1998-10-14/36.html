---
date: '1998-10-14'
id: '4032'
page: 11
number: 199
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 7 de setembro de 1998, do Xurado Provincial de Montes Veciñais en
  Man Común de Lugo, polo que se inicia a tramitación dos expedientes de
  clasificación de dous montes desta provincia (4/98 e 9/98).
range: Edicto
url: 'https://www.xunta.gal/dog/Publicados/1998/19981014/Anuncio4032_gl.html'
---
<p>Perante este Xurado Provincial de Montes Veciñais en Man Común, tramítanse os expedientes de clasificación dos montes coas características que a seguir se indican:</p>
<p>Expediente número 4/98:</p>
<p>Denominación: monte: das Gándaras e De Alfonxe.</p>
<p>Comunidade propietaria: veciños da parroquia de Gomeán.</p>
<p>Concello: O Corgo.</p>
<p>Superficie: 199 ha.</p>
<p>Lindeiros:</p>
<p>Os do termo parroquial son:</p>
<p>Norte: termos das parroquias de Castrillón e de Franqueán. Leste: termo municipal de Láncara. Sur: termos e montes das parroquias de Santalla do Alto e de Marei. Oeste: montes das Gándaras das parroquias de Marei e do Corgo.</p>
<p>Descrición do perímetro:</p>
<p>Os únicos límites salientables do monte das Gándaras desta parroquia de Gomeán son:</p>
<p>-Polo N divide co monte do mesmo nome da parroquia do Corgo desde Madorra de Bascuas seguindo cara o NE o cume da lomba que segue cara ó Alto de Gomeán, dividindo augas entre parroquias.</p>
<p>-Polo S divide tamén co monte das Gándaras, aquí da parroquia de Marei, desde a mesma Madorra de Bascuas atravesando cara ó E ó Rego das Pedras e despois atravesando cara ó SE baixando polo Rego de Martín Paz.</p>
<p>Expediente número 9/98:</p>
<p>Denominación: monte: de Parada.</p>
<p>Comunidade propietaria: veciños da parroquia de San Xoán de Parada.</p>
<p>Concello: Outeiro de Rei.</p>
<p>Superficie: 369 ha.</p>
<p>Lindeiros:</p>
<p>Os do termo parroquial son:</p>
<p>Norte: termos e montes da parroquia de Martul. Leste: río Miño, dividindo coa parroquia de Guillar. Sur: termo municipal de Lugo. Oeste: termos e montes da parroquia de Aspai.</p>
<p>Descrición do perímetro:</p>
<p>Os únicos límites salientables no perímetro destes montes da parroquia de Parada son os xa citados:</p>
<p>-Polo N cos montes da parroquia de Martul segundo a liña de mouteiras que cadra coa lomba divisoria entre parroquias, que baixa cara ó SE ata o río Miño.</p>
<p>-Polo O dividen cos montes da parroquia de Aspai, nun treito polo río Narla, baixando cara o N, e despois seguindo a liña de mouteiras coincidente practicamente coa divisoria natural entre parroquias.</p>
<p>-Polo S divide co termo municipal de Lugo seguindo a mouteira desde o río Narla atravesando cara o E desde o S de Santa Comba polo S de Parada, atravesando novamente o Narla e chegando ó río Miño.</p>
<p>En virtude do acordado polo xurado na sesión celebrada coa data do 26 de maio de 1998 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, polo presente edicto faise pública a iniciación do expediente indicado co obxecto de que, de acordo co previsto no artigo 23 do Regulamento do 23 de setembro de 1992 para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistirlles en relación co monte, achegando, se é o caso, a documentación que consideren conveniente ó respecto.</p>
<p>Lugo, 7 de setembro de 1998.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>
<p>9208</p>

