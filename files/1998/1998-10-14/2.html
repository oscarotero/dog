---
date: '1998-10-14'
id: 3F9E
page: 11
number: 199
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 1 de outubro de 1998 pola que se lle autoriza definitivamente a
  implantación dos ciclos formativos de grao superior Administración e Finanzas,
  Administración de Sistemas Informáticos, Producción de Audiovisuais, Radio e
  Espectáculos e Animación Sociocultural ó Centro de Estudios Marcote de Vigo.
range: Orde
url: 'https://www.xunta.gal/dog/Publicados/1998/19981014/Anuncio3F9E_gl.html'
---
<p>Examinado o expediente instruído por instancia do titular do Centro de Estudios Marcote de Vigo, solicitando autorización para poder imparti-los ciclos formativos de grao superior Administración e Finanzas, Administración de Sistemas Informá</p>
<p>ticos, Producción de Audiovisuais, Radio e Espectáculos e Animación Sociocultural ó Centro de Estudios Marcote de Vigo.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que lo remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo, Real decreto 1659/1994 (BOE do 30 de setembro) polo que se establece o título de técnico superior en administración e finanzas, Real decreto 1660/1994 (BOE do 30 de setembro) polo que se establece o título de técnico superior en administración de sistemas informáticos, Real decreto 2034/1995 (BOE 3-2-1996) polo que se establece o título de técnico superior en producción de audiovisuais, radio e espectáculos, Real decreto 2058/1995 (BOE do 21-2-1996) polo que se establece o título de técnico superior en animación sociocultural, Decreto 133/1995, do 10 de maio (DOG do 22), </p>
<p>sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro para poder imparti-los ciclos formativos de grao superior que se relacionan no anexo desta orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que por esta orde se autoriza, deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revi</p>
<p>sión cando teña que modificarse calquera dos datos que sinala esta orde.</p>
<p>Santiago de Compostela, 1 de outubro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Cabral.</p>
<p>Enderezo: Avda. Ponte, 82.</p>
<p>Código do centro: 36019116.</p>
<p>Denominación específica: Centro de Estudios Marcote.</p>
<p>Titular: Centro de Estudios Marcote S.L.</p>
<p>Ensinanzas que se autorizan:</p>
<p>-1 ciclo formativo de grao superior Administración e Finanzas da familia profesional de administración. 2 unidades (20 postos/unidade).</p>
<p>-1 ciclo formativo de grao superior Administración de Sistemas Informáticos da familia profesional de informática. 2 unidades (20 postos/unidade).</p>
<p>-1 ciclo formativo de grao superior Producción de Audiovisuais, Radio e Espectáculos da familia profesional de comunicación, imaxe e son. 2 unidades (30 postos/unidade).</p>
<p>-1 ciclo formativo de grao superior Animación Sociocultural da familia profesional de servicios socioculturais e á comunidade. 1 unidade (30 postos).</p>
<p>9183</p>

