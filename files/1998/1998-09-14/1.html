---
date: '1998-09-14'
id: 3EEE
page: 10
number: 178
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 24 de agosto de 1998 pola que se autoriza definitivamente a
  implantación do ciclo formativo de grao superior Animación de actividades
  físicas e deportivas da familia profesional de actividades físicas e
  deportivas ó centro privado Centro de Formación Terra de Lugo.
range: Orde
url: 'https://www.xunta.gal/dog/Publicados/1998/19980914/Anuncio3EEE_gl.html'
---
<p>Examinado o expediente instruído por instancia do titular do centro privado Centro de Formación Terra de Lugo, no que solicitan autorización para poder imparti-lo ciclo formativo de grao superior Animación de actividades físicas e deportivas da familia profesional de actividades físicas e deportivas.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Lugo, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo, Real decreto 2048/1995 (BOE do 9-2-1996) polo que se establece o título de técnico superior en animación de actividades físicas e deportivas, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro para poder imparti-lo ciclo formativo que se relaciona no anexo da presente orde.</p>
<p>Segundo.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que pola presente orde se autoriza deberá cumpri-la norma básica da edificación NBE-CPI/1996, de condicións de protección contra</p>
<p>incendios nos edificios, aprobada polo Real decreto 2177/1996, do 4 de outubro (BOE do 29). Todo esto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 24 de agosto de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Lugo.</p>
<p>Concello: Lugo.</p>
<p>Enderezo: Polígono Industrial do Ceao, Rúa da Terra-Centro Deportivo.</p>
<p>Denominación específica: Centro de Formación Terra.</p>
<p>Titular: Agrupación Prone, S.L.</p>
<p>Ensinanzas que se autorizan: 1 ciclo formativo de grao superior Animación de actividades físicas e deportivas da familia profesional de actividades físicas e deportivas (2 unidades).</p>
<p>8382</p>

