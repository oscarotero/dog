---
date: '1998-11-11'
id: '3966'
page: 12
number: 219
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 23 de outubro de 1998 pola que se nomea profesora titular de
  universidade da área de coñecemento de dereito procesual, do departamento de
  Dereito Público, a Esther María González Pillado (praza 70/1997).
range: Resolución
url: 'https://www.xunta.gal/dog/Publicados/1998/19981111/Anuncio3966_gl.html'
---
<p>Consonte a proposta formulada pola comisión constituída para xulga-lo concurso convocado por resolución desta universidade do 29 de xullo de 1997 (BOE do 27 de agosto) para a provisión dunha praza de profesor titular de universidade da área de coñecemento de dereito procesual, do departamento de Dereito Público, a prol de Esther María González Pillado, con documento nacional de identidade número 36.070.758, e cumprindo a interesada os requisitos do punto 2º do artigo 5 do Real decreto 1888/1984, do 26 de setembro,</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a Esther María González Pillado profesora titular de universidade da área de coñecemento de dereito procesual, do departamento de Dereito Público.</p>
<p>Este nomeamento producirá plenos efectos a partir da correspondente toma de posesión da interesada, que deberá efectuarse no prazo máximo dun mes, contado desde o día seguinte ó da publicación da presente resolución no Boletín Oficial del Estado.</p>
<p>Contra esta resolución, que esgota a vía administrativa, poderán os interesados, logo da comunicación a este rectorado, interpoñer recurso contencioso-administrativo perante o Tribunal Superior de Xustiza de Galicia no prazo de 2 meses contados a partir do día seguinte ó da publicación no Boletín Oficial del Estado.</p>
<p>Vigo, 23 de outubro de 1998.</p>
<p>Domingo Docampo Amoedo</p>
<p>Rector da Universidade de Vigo</p>
<p>9730</p>

