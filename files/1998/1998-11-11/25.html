---
date: '1998-11-11'
id: '3982'
page: 12
number: 219
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de setembro de 1998, da Dirección Xeral de Industria, pola que
  se autorizan as instalacións electromecánicas, se declara de utilidade pública
  e se aproba o proxecto de execución do parque eólico denominado Fonte Toxoso.
  (Expediente 014-EOL).
range: Resolución
url: 'https://www.xunta.gal/dog/Publicados/1998/19981111/Anuncio3982_gl.html'
---
<p>Examinado o expediente instruído por instancia de Desarrollos Eólicos, S.A., con domicilio para efectos de notificacións en Avda. de la Buhaira, 2 41018 Sevilla, sobre autorización das instalacións do parque eólico denominado Fonte Toxoso; esta dirección xeral ten en conta os seguintes</p>
<p>FEITOS:</p>
<p>Primeiro.-O 2 de xaneiro de 1998, Tomás Andueza Gastesi, en nome e representación de Desarrollos Eólicos, S.A., solicitou a autorización administrativa das instalacións, declaración de utilidade pública e aprobación do proxecto de execución do parque eólico denominado Fonte Toxoso de 13,8 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O proxecto, coa relación concreta e individualizada de bens e dereitos afectados, someteuse a información pública por Resolución do 5 de marzo de 1998, para os efectos previstos nos artigos 53 da Lei 54/1997, do 27 de novembro, do sector eléctrico, 16 do Decreto 2619/1996, do 20 de outubro, 9 do mencionado Decreto 2617/1966, do 20 de outubro (aplicables a este expediente en virtude do establecido nas disposicións transitoria primeira e segunda, número 2, da Lei 54/1997, do 27 de novembro, do sector eléctrico) e 13 do Decreto 205/1995, do 6 de xullo, tamén citado.</p>
<p>Durante o prazo de información pública presentáronse as seguintes alegacións:</p>
<p>1. Juan Castro Lage, en nome e representación do Colectivo Ecoloxista para a Defensa da Natureza alega, en síntese, que non debe realizarse a avaliación ambiental con posterioridade á autorización administrativa e que parte das instalacións proxectadas se encontran dentro do espacio natural coñecido como Serras do Xistral e A Toxiza - Serras Setentrionais de Galicia e é probable a afección dun espacio natural de gran valor ecolóxico.</p>
<p>2. Xosé Lois Toirán Vázquez e Daniel López Vispo, en nome propio e en representación da Asociación para a Defensa Ecolóxica de Galicia alegan, en síntese, que este parque eólico afecta montes veciñais en man común das parroquias de Samarugo (Vilalba), Corbelle (Vilalba) e Castromaior (Abadín) e que para a declaración da utilidade pública do parque eólico ten de probarse que aquela prevalece sobre a utilidade pública do monte veciñal. Así mesmo, expón consideracións sobre o alto valor ambiental da zona en que se pretende situa-lo parque.</p>
<p>As citadas alegacións foron remitidas á empresa Desarrollos Eólicos, S.A. e contestadas por esta dentro do prazo regulamentariamente establecido.</p>
<p>Terceiro.-O 23 de xullo 1998, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Cuarto.-O 18 de agosto de 1998 a delegación provincial da Consellería de Industria e Comercio en Lugo emitiu informe favorable sobre o citado proxecto, que ten as seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Fonte Toxoso</td><td>Vilalba
Abadín</td><td>X    Y</td></tr>
<tr><td></td></tr>
<tr><td></td><td></td><td>0.613.4004.806.900
0.617.3504.805.400
0.617.6004.805.750
0.618.8004.806.750
0.618.6004.807.400
0.617.6004.806.700
0.616.0004.807.500
0.613.4004.807.600</td></tr>
<tr><td></td></tr></tbody></table>
<p>As características básicas do proxecto son as seguintes:</p>
<p>Nº de aeroxeradores: 46.</p>
<p>Potencia unitaria por aeroxerador: 300 kW.</p>
<p>Potencia total instalada: 13,80 MW.</p>
<p>Altura das torres: 30 metros.</p>
<p>Diámetro das pas: 31 metros.</p>
<p>Producción máxima anual: 36.004 Mwh/ano.</p>
<p>Investimento previsto: 2.070.000.000 de ptas.</p>
<p>Fundamentos de dereito</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación cos xa citados decretos 2617/1966, do 20 de outubro, 2619/1966, do 20 de outubro e 205/1995, do 6 de xullo.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>a) De conformidade co disposto no artigo 6.1º da Lei 13/1989, do 10 de outubro, de montes veciñais en man común, estes só poderán ser obxecto de expropiación forzosa por causa de utilidade pública ou interese social prevalente ó dos propios montes veciñais.</p>
<p>Polo tanto, resulta necesario autorizar administrativamente a instalación dos equipos electromecánicos do parque denominado Fonte Toxoso e declara-la súa utilidade pública para os efectos de iniciar, se é o caso, o expediente de expropiación dos montes veciñais afectados e de poder continua-la tramitación do expediente conforme o disposto no artigo 6.2º do Regulamento de execución da citada lei, aprobado polo Decreto 260/1992, do 4 de setembro.</p>
<p>b) O proxecto foi sometido a un estudio ambiental, sendo aprobada a declaración de efectos ambientais por Resolución do 23 de xullo de 1998, da Dirección Xeral de Calidade e Avaliación Ambiental.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>1. Autorizar a Desarrollos Eólicos, S.A. a instalación dos equipos electromecánicos do parque eólico denominado Fonte Toxoso, que se situará nos concellos de Vilalba e Abadín e aproba-lo proxecto de execución da dita instalación.</p>
<p>2. Declara-la utilidade pública das instalacións que se autorizan dentro do polígono definido nesta resolución, para os efectos establecidos no do artigo 52 da Lei de ordenación do sistema eléctrico nacional.</p>
<p>Todo isto de acordo coas condicións seguintes:</p>
<p>Primeira.-Desarrollos Eólicos, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza por</p>
<p>importe de 41.400.000 pesetas, conforme o disposto no artigo 14 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 11, apartado 3º do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan deberán de realizarse de acordo coas especificacións e planos que figuran no proxecto presentado pola empresa, cun orzamento de 2.070.000.000 ptas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización da Dirección Xeral de Industria. Así mesmo, a Delegación Provincial de Industria e Comercio en Lugo poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio en Lugo inspeccionará a totalidade das obras e montaxes efectuadas e verificará o cumprimento dos compromisos contraídos por Desarrollos Eólicos, S.A. no seu plan eólico.</p>
<p>Quinta.-A empresa, como requisito necesario para a aplicación ás instalacións que se autorizan do réxime especial creado polo Real decreto 2366/1994, do 9 de decembro, deberá inscribir aquela no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (Diario Oficial de Galicia do 14 de xullo), no prazo de 2 meses, contados a partir da data da acta de posta en marcha da instalación. O parque interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento das condicións impostas nesta resolución, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para sí o dereito de deixar sen efecto a presente autorización por calquera das causas establecidas no artigo 34 do Decreto 1175/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencia ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non pon fin á vía administrativa, poderá interpoñerse, se é o caso, recurso ordinario ante o conselleiro de Industria e Comercio no prazo dun mes contado desde a súa publicación, conforme o establecido no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 9 de setembro de 1998.</p>
<p>Joaquín del Moral Crespo</p>
<p>Director xeral de Industria</p>
<p>9647</p>

