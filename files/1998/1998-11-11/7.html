---
date: '1998-11-11'
id: 392E
page: 12
number: 219
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de outubro de 1998, da Delegación Provincial de Pontevedra,
  pola que se dispón o depósito e publicación, no Diario Oficial de Galicia, do
  anexo 8º do convenio colectivo da empresa Envases Carnaudmetalbox, S.A.
range: Resolución
url: 'https://www.xunta.gal/dog/Publicados/1998/19981111/Anuncio392E_gl.html'
---
<p>Vista a acta da reunión realizada pola comisión paritaria de aplicación, arbitraxe e interpretación do convenio colectivo de Envases Carnaudmetalbox, S.A., fábrica de Vigo, presentada nesta delegación provincial con data do 21 de setembro de 1998, na que tomou un acordo sobre a duración dos contratos eventuais, e na que solicita o seu rexistro para que figure como anexo ó devandito convenio</p>
<p>colectivo publicado no BOP nº 175, do 11-9-1997 e no DOG nº 205, do 23-10-1997, esta autoridade laboral, ó abeiro do disposto nos artigos 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo,</p>
<p>ACORDA:</p>
<p>Primeiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Segundo.-Dispoñe-la súa publicación no Diario Oficial de Galicia, como anexo 8º do convenio colectivo da citada empresa.</p>
<p>Vigo, 13 de outubro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta da reunión da comisión paritaria de aplicación, arbitraxe e interpretación do convenio colectivo de empresa de Envases Carnaudmetalbox, S.A., fábrica de Vigo, celebrada o día 18 de setembro de 1998.</p>
<p>Sendo as 12.30 horas do día da data, reúnense os membros da comisión paritaria de aplicación, arbitraxe e interpretación do convenio colectivo de Envases Carnaudmetalbox, S.A., fábrica de Vigo, para trata-lo seguinte:</p>
<p>Orde do día:</p>
<p>1. Contratos eventuais.</p>
<p>2. Rogos e preguntas.</p>
<p>Asistentes:</p>
<p>Emilio Pérez Pérez.</p>
<p>Elena Rodríguez Giráldez.</p>
<p>Ángel Rodríguez Viéitez.</p>
<p>Mª José Rodríguez Goberna.</p>
<p>Juan Iglesias Carreira.</p>
<p>Camilio Gómez Macías.</p>
<p>Antonio Vidal Pérez.</p>
<p>Rosario Priegue Araújo.</p>
<p>Ignacio Alfageme Pernas.</p>
<p>1. Contratos eventuais.</p>
<p>Por instancia do comité de empresa reúnese esta comisión, co obxecto de tratar sobre a duración máxima dos contratos eventuais.</p>
<p>Iníciase a reunión debatendo sobre a posibilidade de incrementa-lo período máximo de seis meses a que fai referencia o artigo 15.1º B) do Estatuto dos traballadores, xa que o convenio colectivo de empresa non reflicte nada ó respecto.</p>
<p>Despois de debater sobre esta cuestión, acórdase adopta-lo artigo 24-contrato temporal do convenio colectivo da industria metalgráfica e de fabricación de envases metálicos asinado en Madrid o 22 de xullo de 1998, e que di textualmente:</p>
<p>«Artigo 24.-Contrato temporal. Os contratos eventuais previstos no artigo 15.1º B) do Estatuto dos traballadores, poderán concertarse por unha duración máxima de 13 meses e medio nun período de 18 meses.».</p>
<p>Acórdase tamén presentar esta acta na Consellería de Xustiza, Interior e Relacións Laborais da Xunta de Galicia, para que figure como un anexo ó convenio colectivo desta empresa.</p>
<p>Sen máis asuntos que tratar, levántase a sesión ás 13.30 horas.</p>
<p>En Vigo, 18 de setembro de 1998.</p>
<p>9726</p>

