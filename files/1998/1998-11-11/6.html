---
date: '1998-11-11'
id: 392A
page: 12
number: 219
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 9 de outubro de 1998, da Delegación Provincial de Ourense, pola
  que se dispón a publicación da acta levantada para corrixi-los erros
  advertidos na publicación do pacto extraestatutario do persoal laboral do
  Concello de Rubiá de Valdeorras (DOG número 134, do 14 de xullo de 1998).
range: Resolución
url: 'https://www.xunta.gal/dog/Publicados/1998/19981111/Anuncio392A_gl.html'
---
<p>Visto o texto da acta levantada pola comisión de seguimento do pacto extraestatutario do persoal laboral do Concello de Rubiá de Valdeorras (código nº 3200802) de Ourense, co fin de correxi-los erros observados na publicación (DOG nº 134 con data do 14 de xullo de 1998), prégolle que se dea as ordes oportunas para proceder á súa publicación.</p>
<p>Ourense, 9 de outubro de 1998.</p>
<p>José Lage Lage</p>
<p>Delegado provincial de Ourense</p>
<p>Acta da comisión de seguimento do pacto extraestatutario do persoal laboral do Concello de Rubía de Valdeorras.</p>
<p>Representación social:</p>
<p>Manuel Fernández Fernández.</p>
<p>Manuel Nuñez Domínguez.</p>
<p>Representación empresarial:</p>
<p>Antonio Cao Rodríguez (alcalde).</p>
<p>En Rubiá de Valdeorras, ás 12 horas do dia 29 de setembro de 1998, xúntanse na Casa do Concello de Rubiá as representacións social e empresarial, membros da comisión de seguimento do pacto extraestatutario para o persoal laboral do Concello de Rubiá de Valdeorras, constituída polas persoas anteriormente sinaladas, coa finalidade de proceder á revisión do texto do pacto referido publicado no Diario Oficial de Galicia nº 134, do 14 de xullo.</p>
<p>Feita a pertinente lectura do texto, esta comisión advirte os seguintes erros:</p>
<p>1º) Artigo 19, non publicado, o texto literal do cal é o que segue:</p>
<p>Artigo 19º.-Excedencias.</p>
<p>Regularanse de acordo coa lexislación vixente.</p>
<p>2º) Artigo 20, non publicado, o texto literal do cal é o que segue:</p>
<p>Artigo 20º.-Licencias sen soldo.</p>
<p>Os traballadores fixos que leven como mínimo un ano de servicio poderán pedir licencias sen soldo, por un prazo non inferior a 15 días nin superior a 6 meses, nun intervalo de tempo de dous anos. O traballador solicitará a licencia, polo menos cun mes de antelación á data de inicio do seu desfrute. O concello contestará dentro deste prazo e de non facelo, entenderase concedido o permiso.</p>
<p>3º) Artigo 50, onde di: «... e, en especial o contido da comisión», debe dicir: «... e, en especial o contido nos artigos 64 e 65 do Estatuto dos traballadores e, en especial:</p>
<p>* Das actuacións que afecten o persoal e vaian ser tratadas na comisión informativa de persoal. Remitiráselle en prazo razoable no que constará a convocatoria e a orde do día. Así mesmo, permitirase a presencia do representante legal dos traballadores na mencionada comisión.».</p>
<p>4º) Sobra e, polo tanto, deberá de ser suprimido o anexo que figura publicado ó final do texto.</p>
<p>Acórdase por unanimidade dos membros da comisión solicitar da Consellería de Xustiza, Interior e Relacións Laborais, o rexistro e publicación das modificacións contidas na presente acta, co fin de que sirva como corrección de erros do texto publicado con data do 11 de xullo.</p>
<p>Acórdase así mesmo, facultar ó alcalde do Concello de Rubiá, como parte integrante da comisión de control, para que remita a pertinente solicitude á Consellería de Xustiza, Interior e Relacións Laborais, co fin de dar cumprimento ó acordado nesta xuntanza, e que se reflicte na presente acta.</p>
<p>Sen máis asuntos que tratar, dáse por finalizada a xuntanza, as 13 horas, da cal se levanta a acta que asinan os membros da comisión de control anteriormente citados como proba da súa conformidade.</p>
<p>9573</p>

