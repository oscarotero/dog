---
date: '1998-06-29'
id: E0B2
page: 7
number: 123
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 189/1998, do 11 de xuño, polo que se acepta a doazón do fondo
  documental feita por José Ramón Fernández-Manzano González a favor da
  Comunidade Autónoma de Galicia.
range: Decreto
url: 'https://www.xunta.gal/dog/Publicados/1998/19980629/AnuncioE0B2_gl.html'
---
<p>José Ramón Fernández-Manzano González ofreceulle en doazón á Xunta de Galicia a documentación xerada no seu día polos establecementos comerciais coruñeses Acigar, El Dique/Bahía, Dakar e El Fénix, que foron propiedade do seu pai Faustino Fernández Manzano, para o seu depósito no Arquivo do Reino de Galicia.</p>
<p>A Comisión Superior de Valoracións de Bens Culturais de Interese para Galicia informou favorablemente a aceptación da antedita doazón.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da conselleira de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; máis non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por iniciativa do conselleiro de Cultura, Comunicación Social e Turismo, e por proposta do conselleiro de Economía e Facenda, feita nos termos establecidos por José Ramón Fernández-Manzano González e logo de deliberación do</p>
<p>Consello da Xunta de Galicia na súa reunión do día once de xuño de mil novecentos noventa e oito</p>
<p>DISPOÑO:</p>
<p>Artigo 1º</p>
<p>Acepta-la doazón do fondo documental feita por José Ramón Fernández-Manzano González para o seu depósito no Arquivo do Reino de Galicia.</p>
<p>O dito ben moble incorporarase ó Inventario Xeral de Bens e Dereitos da Comunidade Autónoma de Galicia e quedará adscrito á Consellería de Cultura, Comunicación Social e Turismo.</p>
<p>Artigo 2º</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, once de xuño de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>5930</p>

