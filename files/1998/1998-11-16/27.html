---
date: '1998-11-16'
id: '4602'
page: 12
number: 222
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de setembro de 1998, da Dirección Xeral de Industria, pola
  que se somete a información pública o estudio de efectos ambientais do parque
  eólico denominado Villalba, no concello de Vilalba (Lugo).
range: Resolución
url: 'https://www.xunta.gal/dog/Publicados/1998/19981116/Anuncio4602_gl.html'
---
<p>O artigo 2.4º do Decreto 327/1991, do 4 de outubro, de avaliación de efectos ambientais para Galicia, dispón que os estudios de efectos ambientais se sometan ó trámite de información pública durante quince días hábiles. Na súa virtude</p>
<p>RESOLVO:</p>
<p>Primeiro.-Someter a información pública, por un prazo de quince días hábiles, contados a partir da publicación desta resolución, o estudio de efectos ambientais do parque eólico denominado Villalba no concello de Vilalba (Lugo) solicitado pola empresa Made Energías Renovables, S.A.</p>
<p>Segundo.-Para os efectos informativos o estudio de efectos ambientais porase á disposición dos administrados nas seguintes dependencias:</p>
<p>-Dirección Xeral de Industria.</p>
<p>-Dirección Xeral de Calidade e Avaliación Ambiental.</p>
<p>-Delegación provincial da Consellería de Medio Ambiente en Lugo.</p>
<p>-Concello de Vilalba.</p>
<p>Terceiro.-As alegacións dirixiranse durante o prazo de quince días á Dirección Xeral de Industria.</p>
<p>Cuarto.-Unha vez rematado o prazo, remitirase o expediente coas correspondentes alegacións á Dirección Xeral de Calidade e Avaliación Ambiental.</p>
<p>Santiago de Compostela, 28 de setembro de 1998.</p>
<p>Joaquín del Moral Crespo</p>
<p>Director xeral de Industria</p>
<p>9809</p>

