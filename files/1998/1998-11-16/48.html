---
date: '1998-11-16'
id: '4656'
page: 12
number: 222
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 26 de outubro de 1998 polo que se convocan bolsas para a
  realización de estudios de integración europea en centros universitarios
  belgas.
range: Anuncio
url: 'https://www.xunta.gal/dog/Publicados/1998/19981116/Anuncio4656_gl.html'
---
<p>A Fundación Galicia-Europa convoca seis bolsas para a realización de estudios de integración europea durante o curso académico 1999-2000 nos seguintes centros de estudios:</p>
<p>-Colexio de Europa de Bruxes.</p>
<p>-Instituto de Estudios Europeos da Universidade Libre de Bruxelas.</p>
<p>-Universidade Católica de Lovaina.</p>
<p>Requisitos:</p>
<p>1. Ter realizados estudios universitarios completos de segundo ciclo. Poderán optar ás bolsas aqueles candidatos que se atopen no último ano de carreira. É imprescindible o título para acceder a elas.</p>
<p>2. Ter un bo expediente académico (a avaliación do expediente académico realizaraa o centro universitario elixido polo candidato).</p>
<p>3. Domina-la lingua ou linguas de traballo do centro que escolla o candidato.</p>
<p>4. Ter nacido despois do 31-12-1969.</p>
<p>5. Ter residencia en Galicia.</p>
<p>6. Te-la nacionalidade dun dos estados membros da Unión Europea.</p>
<p>Data límite de presentación da solicitude das bolsas:</p>
<p>15 de xaneiro de 1999 para o Colexio de Europa de Bruxes e 1 de abril de 1999 para o resto dos centros.</p>
<p>Selección:</p>
<p>Salvo para o Colexio de Europa, a concesión da bolsa estará condicionada á presentación da aceptación para a realización do curso por parte do centro elixido.</p>
<p>A Fundación Galicia-Europa realizará a selección dos candidatos en función dos méritos acreditados por estes entre aqueles que sexan admitidos polos centros correspondentes.</p>
<p>Información e presentación de solicitudes:</p>
<p>Xunto coa solicitude de bolsa, segundo o modelo do anexo I, deberá presentarse expediente académico, currículum vitae e demais documentación acreditativa do cumprimento dos requisitos esixidos.</p>
<p>As solicitudes deberán presentarse na Fundación Galicia-Europa, rúa dos Feáns, 5, baixo, 15706 Santiago de Compostela. Teléfono: 981 54 10 12. Fax: 981 54 10 13. Horario de 9 a 14 horas.</p>
<p>Santiago de Compostela, 26 de outubro de 1998.</p>
<p>Dositeo Rodríguez Rodríguez</p>
<p>Secretario xeral da Fundación Galicia-Europa</p>
<p>9948</p>

