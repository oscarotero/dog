---
date: '1998-11-16'
id: 458E
page: 12
number: 222
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 30 de outubro de 1998, da Secretaría Xeral para o Deporte, pola
  que se emprazan as partes interesadas no recurso contencioso-administrativo
  01/0000971/1998, interposto pola Agrupación Deportiva Peñarredonda.
range: Resolución
url: 'https://www.xunta.gal/dog/Publicados/1998/19981116/Anuncio458E_gl.html'
---
<p>Con data do 26 de outubro de 1998, o Comité Galego de Xustiza Deportiva recibe da Sección Primeira da Sala do Contencioso-Administrativo do Tribunal Superior de Xustiza de Galicia providencia pola que se admite o recurso contencioso-administrativo número 01/0000971/1998, interposto pola Agrupación Deportiva Peñarredonda, contra a resolución do Comité Galego de Disciplina Deportiva, do 22 de maio de 1998, ó recurso número 452 sobre a descalificación do equipo de categoría benxamín do Club Agrupación Deportiva Peñarredonda.</p>
<p>En consecuencia, a Secretaría Xeral para o Deporte acordou nesta data, e de conformidade co disposto no artigo 64 da Lei reguladora da xurisdicción contencioso-administrativa modificada pola Lei 10/1992, do 30 de abril, a remisión do expediente administrativo á referida sala, o que se lles notifica para xeral coñecemento a tódalas persoas interesadas no procedemento e son emprazadas para que poidan comparecer como parte en autos na Sección Primeira da Sala do Contencioso-Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 30 de outubro de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>
<p>10353</p>

