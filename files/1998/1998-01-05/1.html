---
date: '1998-01-05'
id: F376
page: 61
number: 2
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Resolución do 18 de decembro de 1997 pola que se nomean vocais do Consello
  Galego de Servicios Sociais.
range: Resolución
url: 'https://www.xunta.gal/dog/Publicados/1998/19980105/AnuncioF376_gl.html'
---
<p>O apartado 1º do artigo 5 do Decreto 336/1994, do 27 de outubro, polo que se desenvolve a Lei 4/1993, do 14 de abril, de servicios sociais, establece que a duración do mandato dos vocais representativos será de catro anos, sen prexuizo da súa reelección e da posibilidade de subtitución dos titulares e suplentes durante o dito período, por proposta da institución, asociación ou entidade a quen represente.</p>
<p>Así mesmo, o apartado 3º do citado decreto establece que os vocais do Consello Galego de Servicios Sociais serán nomeados polo presidente do Consello, por proposta da institución, asociación ou entidade a quen representen, e o nomeamento deberá publicarse no Diario Oficial de Galicia.</p>
<p>Con data do 15 de decembro de 1997, a Confederación Intersindical Galega notifica a proposta de modificación da súa representación no Consello Galego de Servicios Sociais, polo que en aplicación do disposto no artigo 5º do Decreto 336/1994, do 27 de outubro,</p>
<p>RESOLVO:</p>
<p>Nomear vocal titular e vocal suplente do Consello Galego de Servicios Sociais, en representación da Confederación Intersindical Galega, as seguintes persoas:</p>
<p>Consello Galego de Servicios Sociais:</p>
<p>Titular: Xan A. Carballo Rodríguez.</p>
<p>Suplente: Ramiro Oubiña Parracho.</p>
<p>Contra a presente resolución poderá interpoñerse recurso contencioso-administrativo, no prazo de dous meses contados a partir do día seguinte ó da súa notificación, ante a Sala do Contencioso-Administrativo do Tribunal Superior de Xustiza de Galicia.</p>
<p>Santiago de Compostela, 18 de decembro de 1997.</p>
<p>Manuel Antonio Silva Romero</p>
<p>Secretario xeral da Consellería de Sanidade e Servicios Sociais</p>
<p>9847</p>

