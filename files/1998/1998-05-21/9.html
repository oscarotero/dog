---
date: '1998-05-21'
id: C66A
page: 5
number: 96
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de abril de 1998, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, da revisión salarial para o ano 1998 do convenio colectivo da empresa
  Blanco Munín, S.L, cafetería de persoal da cidade sanitaria Juan Canalejo.
range: Resolución
url: 'https://www.xunta.gal/dog/Publicados/1998/19980521/AnuncioC66A_gl.html'
---
<p>Visto o expediente da revisión salarial para o ano 1998 do convenio colectivo da empresa Blanco Munín, S.L. cafetería de persoal da cidade sanitaria Juan Canalejo, que tivo entrada nesta delegación provincial o día 6-4-1998, subscrito en representación da parte económica pola empresa, e, da parte social polo delegado de persoal o día 30-1-1998, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 13 de abril de 1998.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Táboas de salarios do ano 1998 para o persoal da empresa Blanco Munín, S.L.</p>
<p>Asistentes:</p>
<p>-Pola parte empresarial:</p>
<p>Orlando Blanco Armada.</p>
<p>-Pola parte social:</p>
<p>José Manuel Álvarez Rodríguez.</p>
<p>José Ramón Grela Castro (CC.OO.-asesor).</p>
<p>Na Coruña o 30 de xaneiro de 1998, sendo as 10 horas, nos locais da empresa reúnense dunha parte, a representación empresarial de Blanco Munín, S.L. e doutra, a representación social da dita empresa, á marxe citada. Os reunidos constatan os seguintes extremos:</p>
<p>Primeiro.-Establece o artigo 5 do convenio colectivo da empresa Blanco Munín, S.L. que ó cumpri-la data do seu vencemento, o convenio se prorrogará tacitamente de ano en ano, de non mediar denuncia por calquera das partes contratantes cun mes, como mínimo, de antelación á data de expiración: de prorrogarse pola tácita, tódolos conceptos económicos se incrementarán no IPC (índice de prezos ó consumo) establecido polo INE (Instituto Nacional de Estatística).</p>
<p>Segundo.-Ó non facer uso antes de decembro de 1997, nin a parte empresarial nin a social, da denuncia prevista no artigo 5, debe este convenio prorrogarse pola tácita e tódolos conceptos económicos se incrementarán no IPC establecido polo INE.</p>
<p>Terceiro.-Que o IPC constatado e publicado polo INE no período comprendido desde o 1 de xaneiro de 1997 ó 31 de decembro de 1997 é o 2 por cento.</p>
<p>Cuarto.-Que as táboas sobre as que hai que aplica-lo incremento do 2 por cento son as do ano 1997, as cales se incrementan publicadas no BOP do 1 de abril de 1997.</p>
<p>En relación con todo o anterior, as partes acordan:</p>
<p>1. Incrementa-las táboas salariales de 1997 nun 2 por cento. As ditas táboas son as que figuran no anexo I desta acta.</p>
<p>2. O dito incremento aplicarase desde o 1 de xaneiro de 1998. Os atrasos de xaneiro aboaranse antes de finalizar marzo de 1998.</p>
<p>3. Autorizar a José Ramón Grela Castro para que proceda a presenta-la acta e o anexo ante a autoridade laboral para proceder ós trámites de rexistro, depósito e publicación.</p>
<p>Sen máis asuntos que tratar, asínase de conformidade a presente acta no lugar e data no encabezamento expresados.</p>
<p>ANEXO I</p>
<p>Táboa salarial 1998</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Salario base
mensual</td><td>Plus de
cantidade de
traballo mensual</td><td>Plus transporte mensual</td><td>Total mensual</td><td>Total anual</td></tr>
<tr><td></td></tr>
</tbody></table>
<table><tbody><tr><td>Xerente</td><td>124.079</td><td>10.690</td><td>6.415</td><td>141.184</td><td>2.066.445</td></tr>
<tr><td></td></tr>
<tr><td>Oficial administrativo</td><td>106.192</td><td>10.690</td><td>6.415</td><td>123.297</td><td>1.798.140</td></tr>
<tr><td></td></tr>
<tr><td>Encargado</td><td>106.192</td><td>10.690</td><td>6.415</td><td>123.297</td><td>1.798.140</td></tr>
<tr><td></td></tr>
<tr><td>Cociñeiro</td><td>106.192</td><td>10.690</td><td>6.415</td><td>123.297</td><td>1.798.140</td></tr>
<tr><td></td></tr>
<tr><td>Camareiro</td><td>106.192</td><td>10.690</td><td>6.415</td><td>123.297</td><td>1.798.140</td></tr>
<tr><td></td></tr>
<tr><td>Axudante</td><td>102.372</td><td>10.690</td><td>6.415</td><td>119.477</td><td>1.740.840</td></tr>
<tr><td></td></tr>
<tr><td>Fregadora</td><td>102.372</td><td>10.690</td><td>6.415</td><td>119.477</td><td>1.740.840</td></tr>
<tr><td></td></tr></tbody></table>
<p>Persoal contratado para a formación.-Para a aplicación do salario para este tipo de contratos, aplicarase o disposto no artigo 11.2º h) da Lei do Estatuto dos traballadores, texto refundido aprobado por Real decreto lexislativo 1/1995, do 24 de marzo, segundo redacción dada pola Lei 63/1997, do 26 de decembro de 1997.</p>
<p>4678</p>

