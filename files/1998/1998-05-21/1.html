---
date: '1998-05-21'
id: C646
page: 5
number: 96
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 13 de abril de 1998 pola que se suprime o Comité Asesor da
  Eritropoietina.
range: Orde
url: 'https://www.xunta.gal/dog/Publicados/1998/19980521/AnuncioC646_gl.html'
---
<p>O Comité Asesor da Eritropoietina foi creado pola orde da entón Consellería de Sanidade, do 10 de setembro de 1991 (Diario Oficial de Galicia, número 190, do 2 de outubro), co obxectivo de promove-lo uso racional da eritropoietina.</p>
<p>Desde entón, o comité estableceu e divulgou os criterios para a adecuada utilización da eritropoietina en pacientes con anemia asociada a insuficiencia renal grave, criterios que se poden considerar de xeral aplicación en Galicia.</p>
<p>Tendo en conta, conforme a valoración do Comité Asesor que se cumpriron os fins e funcións previstos no artigo 5 de dita orde, e vista a proposta da Dirección Xeral de Farmacia,</p>
<p>DISPOÑO:</p>
<p>Artigo único</p>
<p>Suprímese o comité asesor para a utilización terapéutica da eritropoietina.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de abril de 1998.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>4369</p>

