---
date: '1998-12-04'
id: 6B6A
page: 13
number: 236
agency: AUGAS DE GALICIA
section: VI. ANUNCIOS
title: >-
  Anuncio de información pública da solicitude de autorización de vertido de
  augas residuais a través de emisario submarino na rada de Bens (A Coruña)
  formulada por Repsol Petróleo, S.A.
range: Anuncio
url: 'https://www.xunta.gal/dog/Publicados/1998/19981204/Anuncio6B6A_gl.html'
---
<p>Arturo Albardíaz González, actuando en representación de Repsol Petróleo, S.A., con domicilio en Bens, 15191 A Coruña, solicita, de acordo co artigo 57 da Lei 22/1988, do 28 de xullo, de costas, en concordancia cos artigos 113, 146 e 150 do Regulamento para o seu desenvolvemento e execución, para efectos da declaración de impacto ambiental (Decreto 442/90, do 13 de setembro), autorización para o vertido dun caudal medio de 500 m/hora de augas residuais mediante emisario submarino na rada de Bens (A Coruña).</p>
<p>A auga residual procedente dos procesos sofre un primeiro tratamento de desaceitado por decantación física, seguido dun tratamento primario de homoxeneización, coagulación, floculación e flotación e, a continuación, un tratamento secundario por oxidación biolóxica por lodos activos para o seu posterior vertido mediante emisario submarino de 600 m de lonxitude de polietileno de alta densidade que irá enterrado en gabia.</p>
<p>O que se fai público para xeral coñecemento, por un prazo de trinta días a partir do seguinte á data de publicación no Diario Oficial de Galicia, co fin de que os que se sintan prexudicados poidan presenta-las súas reclamacións, durante o prazo sinalado, nas oficinas de Augas de Galicia sitas nos Edificios Administrativos de San Caetano en Santiago de Compostela e nas oficinas de Augas de Galicia, Demarcación Galicia Norte sitas na rúa Wen</p>
<p>ceslao Fernández Flórez, 1-2º, A Coruña, onde se atopa exposto o expediente de que se trata, para que poida ser examinado por quen o desexe.</p>
<p>Santiago de Compostela, 11 de novembro de 1998.</p>
<p>Agustín Hernández Fernández de Rojas</p>
<p>Presidente de Augas de Galicia</p>
<p>11050</p>

