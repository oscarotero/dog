---
date: '1998-12-30'
id: '78E6'
page: 13
number: 251
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 16 de decembro de 1998 sobre revisión de prezos e tarifas máximas por
  servicios concertados de transporte sanitario.
range: Orde
url: 'https://www.xunta.gal/dog/Publicados/1998/19981230/Anuncio78E6_gl.html'
---
<p>O Real decreto 1679/1990, do 28 de decembro, polo que se aproban as transferencias á Comunidade Autónoma galega das funcións e servicios do Instituto Nacional da Saúde, establece como unha das súas funcións a actualización dos concertos coas entidades e institucións sanitarias ou asistenciais que presten servicio na Comunidade Autónoma.</p>
<p>A Lei 8/1991, do 23 de xullo, de reforma da Lei 1/1989, do 2 de xaneiro, do Servicio Galego de Saúde, establece no seu artigo 4.d) como competencia da Consellería de Sanidade (na actualidade Consellería de Sanidade e Servicios Sociais polo Decreto 347/1997, do 9 de decembro), aproba-los módulos económicos para a prestación dos servicios concertados, así como a súa modificación e revisión.</p>
<p>A orde da Consellería de Sanidade e Servicios Sociais do 28 de agosto de 1997, publicada no Diario Oficial de Galicia nº 181, do día 19 de setembro de 1997, establecía as normas para a revisión de prezos e tarifas máximas por servicios concertados de transporte sanitario para 1997. Tendo en conta a evolución de índices de prezos en 1997 e as previsións para 1998, resulta necesaria a actualización das condicións económicas dos concertos actualmen</p>
<p>te vixentes, así como a das tarifas máximas establecidas para as diferentes modalidades de servicios.</p>
<p>En virtude de todo isto, por proposta da División de Recursos Económicos,</p>
<p>DISPOÑO:</p>
<p>Artigo 1º.-Ambulancias medicalizadas. Tipo III.</p>
<p>1. As tarifas máximas aplicables en 1998 para o traslado de pacientes nesta modalidade de transporte serán as seguintes:</p>
<p>Por cada servicio urbano:</p>
<p>Se o médico e ATS é persoal da empresa concertada: 34.621 ptas.</p>
<p>Se o médico e ATS é persoal do Sergas: 27.411 ptas.</p>
<p>Por cada servicio interurbano:</p>
<p>Se o médico e ATS é persoal da empresa concertada, por km: 207 ptas.</p>
<p>Se o médico e ATS é persoal do Sergas, por km: 133 ptas.</p>
<p>2. Nos servicios interurbanos as distancias en km contabilizaranse desde o domicilio do paciente ata o punto de destino.</p>
<p>3. As tarifas dos concertos vixentes con anterioridade á entrada en vigor da presente orde revisaranse aplicando sobre as tarifas de cada concerto o 1,9 por 100 de aumento para cada modalidade de servicio, sempre que as tarifas resultantes non sexan superiores ás tarifas máximas establecidas no presente artigo.</p>
<p>Artigo 2º.-Ambulancias básicas e asistenciais. Tipos I e II.</p>
<p>1. As tarifas máximas aplicables durante 1998 ó traslado de pacientes nesta modalidade de transporte serán as seguintes:</p>
<table><tbody><tr><td></td></tr>
<tr><td>Transporte non urxente pesetas</td><td>Transporte urxente
pesetas</td></tr>
<tr><td></td></tr>
</tbody></table>
<table><tbody><tr><td>Servicios interurbanos</td></tr>
<tr><td>Por cada quilómetro</td><td>60</td><td>65</td></tr>
<tr><td>Servicios urbanos</td></tr>
<tr><td>Por cada servicio urbano</td></tr>
<tr><td>-En poboacións de máis de
200.000 habitantes</td><td>1.803</td><td>1.975</td></tr>
<tr><td>-En poboacións de
ata 200.000 habitantes</td><td>1.275</td><td>1.397</td></tr>
<tr><td>Tempo de espera</td></tr>
<tr><td>Por cada hora</td><td>1.708</td></tr>
</tbody></table>
<p>2. O tempo de espera, para o efecto de aplicación da tarifa fixada por esta orde, computarase cando se lle advirta ó conductor da ambulancia a necesidade de regreso do paciente, para traslados inte</p>
<p>rurbanos distantes máis de 40 km, aboándose a tarifa establecida por horas completas desde a primeira hora de espera, incluíndo esta e ata un máximo de 4 horas, non aboándose tempos de espera por períodos inferiores a 60 minutos.</p>
<p>Os concertos vixentes que non incorporaran este concepto nos seus contratos requirirán a aceptación expresa da empresa concertada para a súa incorporación.</p>
<p>3. O cómputo dos km en servicios interurbanos realizarase tal como se define no punto 2 do artigo 1º da presente orde.</p>
<p>Artigo 3º.-Vehículos de traslado colectivo sanitario.</p>
<p>1. Transporte colectivo interurbano. As tarifas máximas para os novos concertos que se subscriban en 1998 polo traslado de pacientes nesta modalidade de transporte serán as seguintes:</p>
<p>1.1. Importe fixo mensual: 272.546 ptas. vehículo. Este importe aboarase por cada mes que o vehículo prestara os seus servicios a requirimento das direccións provinciais do Servicio Galego de Saúde, e inclúe a realización polo vehículo dun mínimo de 75 servicios mensuais, considerando como servicio o traslado dun paciente desde o seu domicilio a un centro asistencial e o retorno.</p>
<p>1.2. Importe por quilómetro, 54 ptas. Este importe aboarase polos quilómetros percorridos diariamente, calquera que sexa o número de pacientes trasladados, non computándose os percorridos en baleiro e determinándose o número de km segundo as distancias máis curtas entre as localidades da rota, reflectidas no mapa oficial de estradas, editado polo Ministerio de Fomento.</p>
<p>1.3. Importe por servicio adicional: 378 ptas. Este importe aboarase polos servicios realizados que superen os 75 mensuais establecidos no punto 1.1 e coa mesma definición.</p>
<p>2. En atención ás necesidades asistenciais concretas, a División de Asistencia Sanitaria poderá propoñe-la concertación de servicios de traslado colectivo sanitario de pacientes no medio urbano, logo da determinación das tarifas aplicables en cada caso.</p>
<p>Artigo 4º.-As tarifas dos concertos vixentes á entrada en vigor da presente orde poderanse incrementar nun 1,9 por 100, sempre que non superen as tarifas máximas establecidas nos artigos 1, 2 e 3. Igualmente, poderanse incrementar na porcentaxe máxima do 1,9 por 100 os concertos de transporte sanitario subscritos polo Servicio Galego de Saúde distintos dos sinalados nos anteriores artigos.</p>
<p>Artigo 5º.-Concertos de transporte con orzamento fixo.</p>
<p>Dentro do plan asistencial de transporte sanitario de cada provincia e cando o Servicio Galego de Saúde o considere necesario para garanti-lo servicio de</p>
<p>transporte sanitario, calquera que sexa a súa modalidade, en determinadas poboacións, poderase contratar mediante o establecemento dunha contraprestación económica consistente nun canon fixo mensual.</p>
<p>Este canon calcularase en función da previsión de servicios que se vaian realizar e do número posible de pacientes usuarios, así como das distancias existentes ós centros de tratamento.</p>
<p>A contraprestación que se estableza non poderá supera-las tarifas vixentes con carácter xeral. As condicións administrativas e económicas deberán ser aprobadas polo Servicio Galego de Saúde.</p>
<p>As condicións económicas dos concertos de transporte con orzamento fixo revisaranse de acordo co previsto en cada concerto.</p>
<p>Para efectos do previsto no Art.160.2º.F da Lei 13/1995, do 18 de maio, de contratos das administracións públicas, segundo redacción dada polo Art. 72.2º da Lei 13/1996, do 30 de decembro, de medidas fiscais, administrativas e da orde social, os concertos de transporte con orzamento fixo que sexan subscritos ou renovados a partir da entrada en vigor da presente orde, terán a consideración de contratos marco, respecto ó transporte sanitario do seu ámbito territorial de aplicación.</p>
<p>Artigo 6º.-Normas de procedemento.</p>
<p>1. A aplicación da revisión de tarifas dos concertos vixentes no 31 de decembro de 1997 realizaraa automaticamente o Servicio Galego de Saúde, con efectos desde o día 1 de xaneiro de 1998.</p>
<p>Para os concertos subscritos con posterioridade á dita data, a efectividade da revisión será desde a data da súa formalización.</p>
<p>Ós concertos autorizados conforme as tarifas máximas establecidas para 1997 e que se atopen en fase de formalización á entrada en vigor da presente orde, seranlles de aplicación as normas de revisión que se establecen unha vez formalizados.</p>
<p>Non obstante, aqueles concertos de transporte que se formalizaron en 1997 coas tarifas de 1996 e non se actualizaron durante 1997, poderán ser revisados co incremento correspondente a 1997 e 1998, acumulado.</p>
<p>Nas autorizacións de uso temporais, a tarifa aplicable será a que expresamente sexa aceptada pola empresa para o período da súa vixencia. Non obstante, a partir da data da entrada en vigor desta orde, as tarifas máximas autorizadas serán as incluídas nela.</p>
<p>2. O cómputo de km, desde o domicilio do paciente ata o punto de destino será de aplicación a partir da entrada en vigor da presente orde.</p>
<p>3. Para axiliza-la aplicación inmediata desta norma deberase observa-lo seguinte procedemento:</p>
<p>3.1. Os directores provinciais ou, se é o caso, os directores xerentes dos hospitais do Servicio Galego de Saúde, no prazo máximo dun mes a partir da data de publicación desta disposición, formularán unha nota dilixencia por cada concerto vixente na súa provincia ou no seu centro hospitalario, na que se faga consta-la contía do incremento e os novos prezos resultantes por cada unha das prestacións ou servicios que a empresa teña validamente concertados, así como a data a partir da cal se adquira o dereito ó incremento. O contido desta dilixencia será comunicado por calquera medio que permita deixar constancia ó representante legal da empresa concertada, outorgándolle un prazo máximo de vinte días para presentar escrito de conformidade ou, se é o caso, alegacións de desconformidade.</p>
<p>3.2. Se transcorrido o prazo indicado non se producira ningunha comunicación por parte da empresa concertada ou se recibira escrito de conformidade dela, o director provincial ou director xerente remitirá a nota dilixencia sen asinar á Intervención Territorial Delegada para a súa preceptiva fiscalización. Unha vez intervida favorablemente, o director provincial ou director xerente emitirá resolución, elevando a definitiva a revisión proposta.</p>
<p>Esta resolución, xunto cun exemplar da nota dilixencia remitirase á empresa concertada por calquera medio que permita deixar constancia, á División de Asistencia Sanitaria, á Intervención Territorial e á Subdirección Xeral de Orzamentos da División de Recursos Económicos.</p>
<p>3.3. Sen prexuízo dos recursos que ó respecto poidan presentarse, a dirección provincial ou o centro hospitalario procederá a efectua-las liquidacións de retrasos correspondentes e a tramita-las sucesivas facturacións coas novas tarifas.</p>
<p>3.4. Se, transcorrido o prazo citado de vinte días, se producise escrito de desconformidade por parte da empresa concertada, a dirección provincial ou o centro hospitalario elevará o expediente á División de Recursos Económicos para a resolución que proceda.</p>
<p>Artigo 7º.-Os servicios de Inspección velarán polo correcto cumprimento das obrigas das empresas concertadas e, en particular, das que se refiren ó tratamento adecuado dos pacientes da Seguridade Social.</p>
<p>Artigo 8º.-As tarifas establecidas na presente orde inclúen tódolos impostos, taxas e cargas legais que gravan ou poidan grava-los servicios obxecto de contratación polo Servicio Galego de Saúde.</p>
<p>Disposicións derradeiras</p>
<p>Primeira.-Facúltase o director xeral da División de Asistencia Sanitaria e o director xeral da División de Recursos Económicos para adopta-las medidas necesarias en relación coa execución e desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 16 de decembro de 1998.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>11705</p>

