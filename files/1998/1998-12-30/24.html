---
date: '1998-12-30'
id: '7942'
page: 13
number: 251
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 3 de decembro de 1998, do Servicio de Desenvolvemento Rural de
  Pontevedra, pola que se anuncia a aprobación e publicación das bases
  definitivas da zona de concentración parcelaria de Barcia de Mera
  (Covelo-Pontevedra).
range: Resolución
url: 'https://www.xunta.gal/dog/Publicados/1998/19981230/Anuncio7942_gl.html'
---
<p>O xefe do Servicio de Desenvolvemento Rural de Pontevedra pon en coñecemento dos interesados na concentración parcelaria da zona de Barcia de Mera (Covelo-Pontevedra), declarada de utilidade pública e urxente execución polo Decreto 304/1996, do 12 de xullo (DOG nº. 148, do 30 de xullo), que a xunta local da zona, na súa reunión do 2 de decembro de 1998, aprobou as bases definitivas de concentración. As mencionadas bases estarán expostas ó público no local da Casa do Concello do Covelo e nos lugares de costume da zona durante un prazo de trinta días, contados a partir do seguinte en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da zona e no taboleiro de anuncios da Casa do Concello, de conformidade co que determina a Lei de concentración parcelaria para Galicia (artigo 36).</p>
<p>Os documentos que se poden examinar refírense á determinación do perímetro (colección de planos cos predios incluídos e excluídos e relación destes), á clasificación de terras e fixación dos coeficientes, que servirán de base para face-las compensacións que sexan necesarias, e a determinación dos propietarios e titulares de gravames e outras situacións xurídicas das que se declara formalmente a súa titularidade.</p>
<p>Contra estas bases, os interesados poden interpoñer, por si mesmos ou por representación, recurso de alzada ante o conselleiro de Agricultura, Gandería e Política Agroalimentaria, dentro dos trinta días sinalados. Os recursos pódense presentar no rexistro da Delegación Provincial de Agricultura, Gandería e Política Agroalimentaria -sito na rúa Benito Corbal, 47, 4º, de Pontevedra-, no rexistro xeral da consellería -sito no edificio administrativo de San Caetano, s/n., de Santiago de Compostela-, ou en calquera das dependencias ás que fai referencia o artigo 38.4º da Lei 30/1992, do 26 de novembro, do réxime xurídico das administracións públicas e do procedimento administrativo común. No escrito de recurso deberán expresar un domicilio dentro do termo municipal para facérlle-las notificacións que procedan, e, se é o caso, a persoa residente nel a quen teñan que facérselle as notificacións.</p>
<p>Pontevedra, 3 de decembro de 1998.</p>
<p>Miguel Ángel Pérez Dubois</p>
<p>Xefe do Servicio de Desenvolvemento Rural de Pontevedra</p>
<p>11286</p>

