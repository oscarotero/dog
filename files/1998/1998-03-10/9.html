---
date: '1998-03-10'
id: 8AA2
page: 2
number: 47
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 71/1998, do 20 de febreiro, polo que se declara a urxente ocupación,
  para efectos de expropiación forzosa, polo Concello do Saviñao (Lugo), dos
  bens e dereitos necesarios para a realización das obras do proxecto de
  asfaltado de Teibel a Alperiz por Troifil.
range: Decreto
url: 'https://www.xunta.gal/dog/Publicados/1998/19980310/Anuncio8AA2_gl.html'
---
<p>O Concello do Saviñao (Lugo), en sesión celebrada o día 18 de xullo de 1996, aprobou o proxecto de asfaltado de Teibel a Alperiz por Troifil e na sesión celebrada o día 29 de abril de 1997 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. Polo concello foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 2 de xaneiro de 1998 baixo o número 19.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 30 de xaneiro de 1998, nº 1225.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque coa referida obra se trata de mellora-la comunicación entre Alperiz (Reiriz) e Teibel; obra que debe executarse dentro dos prazos sinalados pola normativa ó respecto dado que figura incluída nun plan de cooperación local do ano 1996.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vinte de febreiro de mil novecentos noventa e oito,</p>
<p>DISPOÑO:</p>
<p>Artigo único.</p>
<p>De conformidade co disposto no artigo 52 da Lei de expropiación forzosa, declárase a urxente ocupación, polo Concello do Saviñao (Lugo) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de asfaltado de Teibel a Alperiz por Troifil.</p>
<p>Santiago de Compostela, vinte de febreiro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

