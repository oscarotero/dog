---
date: '1998-03-10'
id: 8ACA
page: 2
number: 47
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 3 de marzo de 1998, da Secretaría Xeral e do Patrimonio da
  Consellería de Economía e Facenda, pola que se anuncia concurso público
  aberto, por tramitación de urxencia, para a contratación dunha asistencia
  técnica para a prestación do servicio de información e orientación técnica
  para a realización da declaración sobre a renda das persoas físicas, mediante
  o programa Padre, en centros localizados na Xunta de Galicia.
range: Resolución
url: 'https://www.xunta.gal/dog/Publicados/1998/19980310/Anuncio8ACA_gl.html'
---
<p>A Consellería de Economía e Facenda anuncia o concurso público polo procedemento aberto e por</p>
<p>tramitación de urxencia para a contratación dunha asistencia técnica para a prestación do servicio de información e orientación técnica tributaria para a realización da declaración sobre a renda das persoas físicas, mediante o programa Padre.</p>
<p>As características básicas da contratación son as seguintes:</p>
<p>1. Entidade adxudicadora: Consellería de Economía e Facenda. Seeretaría Xeral e do Patrimonio. San Caetano s/n, 15704 Santiago de Compostela. Tlf.: 54 41 47. Expediente 10/1998.</p>
<p>2. Obxecto do contrato: contratación dunha asistencia técnica que permita ofrecerlles ós contribuíntes, a través de cita previa, un servicio completo de información e orientación técnica tributaria para a realización da declaración sobre a renda das persoas físicas, correspondente ó exercicio de 1997, mediante o programa Padre.</p>
<p>A execución do contrato realizarase segundo a distribución territorial que se detalla no prego de prescricións técnicas.</p>
<p>3. Prazo de execución: o servicio de información tributaria sobre a renda e o patrimonio entrará en funcionamento o 4 de maio de 1998 e prolongarase ata o 30 de xuño de 1998, ambos inclusive, se ben durante o mes de abril se levará a cabo un período de formación específico de 20 horas de duración dirixido a 40 das persoas seleccionadas pola empresa. O dito período de formación considérase para tódolos efectos incluído no período de execución do presente contrato.</p>
<p>4. Tramitación, procedemento e forma de adxudicación:</p>
<p>A) Tramitación: urxente.</p>
<p>B) Procedemento: aberto.</p>
<p>C) Forma de adxudicación: concurso público.</p>
<p>5. Orzamento base de licitación: importe total, trece millóns catrocentas dúas mil catrocentas pesetas (13.402.400), IVE incluído.</p>
<p>6. Garantía provisional: 2% do orzamento base de licitación, equivalente a duascentas sesenta e oito mil corenta e oito pesetas (268.048).</p>
<p>7. Obtención de documentación e información: nas dependencias da Secretaría Xeral e do Patrimonio da Consellería de Economía e Facenda, no edificio administrativo de San Caetano s/n, C.P. 15704 Santiago de Compostela. Tlf: 54 41 47; fax: 54 41 25.</p>
<p>A data límite de obtención da documentación e información será a fixada para o prazo de presentación das proposicións.</p>
<p>8. Presentación de ofertas: as proposicións presentaranse no prazo de 13 días naturais contados a partir do día seguinte ó da publicación desta resolución no DOG e elaboraranse segundo o modelo que figura no prego de cláusulas administrativas particulares. Tódolos documentos esixidos no prego de</p>
<p>cláusulas administrativas particulares deberanse presentar no rexistro xeral da Consellería de Economía e Facenda, ou por correo na forma establecida no artigo 100 do Regulamento xeral de contratación do Estado, dirixidos á Consellería de Economía e Facenda, Secretaría Xeral e do Patrimonio, edificio administrativo de San Caetano, s/n; C.P. 15704 Santiago de Compostela.</p>
<p>9. Apertura das ofertas: a mesa de contratación procederá á apertura das proposicións económicas en acto público ó que poderán asisti-los licitadores ou os seus representantes, nas dependencias da Secretaría Xeral e do Patrimonio da Consellería de Economía e Facenda, en San Caetano (Santiago de Compostela), ás 10 horas do terceiro día natural, que non coincida en sábado, seguinte ó da finalización do prazo de presentación das proposicións.</p>
<p>O importe do anuncio de licitación correrá por conta do adxudicatario.</p>
<p>Santiago de Compostela, 3 de marzo de 1998.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>

