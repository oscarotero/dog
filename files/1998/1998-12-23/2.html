---
date: '1998-12-23'
id: 7BCE
page: 13
number: 247
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 362/1998, do 10 de decembro, polo que se declara a utilidade pública e
  a urxente ocupación dos bens afectados polas obras OH.436.322 do proxecto
  reformado do actualizado da prolongación do acondicionamento do río Pontiñas
  desde a N-525 ó parque industrial (Lalín-Pontevedra).
range: Decreto
url: 'https://www.xunta.gal/dog/Publicados/1998/19981223/Anuncio7BCE_gl.html'
---
<p>Con data do 18 de novembro de 1998, o presidente de Augas de Galicia aprobou definitivamente o proxecto reformado do actualizado da prolongación do acondicionamento do río Pontiñas desde a N-525 ó parque industrial (Lalín-Pontevedra).</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para a declaración de urxente ocupación tena atribuída a Xunta de Galicia en virtude do artigo 2 do Decreto 24/1987, do 29 de xaneiro, sobre asunción de competencias en materia de obras hidráulicas.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día dez de decembro de mil novecentos noventa e oito,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación dos bens e dereitos necesarios para efectos de expropiación no proxecto das obras do proxecto reformado do actualizado da prolongación do acondicionamento do río Pontiñas desde a N-525 ó parque industrial (Lalín-Pontevedra).</p>
<p>Santiago de Compostela, dez de decembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>11288</p>

