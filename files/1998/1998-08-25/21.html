---
date: '1998-08-25'
id: 5AF2
page: 9
number: 164
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de xuño de 1998, da Delegación Provincial de Pontevedra, pola
  que se outorga autorización administrativa, declaración de utilidade pública e
  aprobación do proxecto de execución da instalación eléctrica que se cita.
  (Expediente IN407A 96/167-4).
range: Resolución
url: 'https://www.xunta.gal/dog/Publicados/1998/19980825/Anuncio5AF2_gl.html'
---
<p>Visto o expediente para outorgamento de autorización administrativa, declaración de utilidade pública e aprobación do proxecto de execución da instalación eléctrica que a continuación se detalla:</p>
<p>Solicitante:Unión Eléctrica-Fenosa, S.A.</p>
<p>Domicilio social: García Barbón 38, 36000 Vigo.</p>
<p>Denominación: L.M.T. Pontebora-Almofrei.</p>
<p>Situación: Pontevedra e Cotobade.</p>
<p>Descricións técnicas: L.M.T. aérea a 20 kV, de 2.436 m de lonxitude, con conductor tipo LA-110, sobre apoios de formigón e metálicos, desde a L.M.T. proxectada ata o apoio número 16 da mesma liña, onde entronca coa L.M.T. ó C.T. de Grosa, concellos de Pontevedra e Cotobade.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve,</p>
<p>Autorizar, declarar de utilidade pública a aproba-lo proxecto de execución das devanditas instalacións, nas que as características se axustarán en tódolas súas partes ás que figuran nel e ás condicións técnicas e de seguridade establecidas nos regulamentos de aplicación, e nas condicións establecidas polos ministerios, organismos ou corporacións que constan nos expedientes.</p>
<p>Pontevedra, 23 de xuño de 1998.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>6551</p>

