---
date: '1998-07-20'
id: F7FE
page: 8
number: 138
agency: ENTE PÚBLICO PORTOS DE GALICIA
section: VI. ANUNCIOS
title: >-
  Anuncio de exposición pública das listas definitivas de admitidos e excluídos
  para varias prazas de persoal laboral fixo neste ente público.
range: Anuncio
url: 'https://www.xunta.gal/dog/Publicados/1998/19980720/AnuncioF7FE_gl.html'
---
<p>Por resolucións do 24 e 29 de setembro de 1997 e do 1 de outubro de 1997, fíxose pública a convocatoria das probas para a contratación como persoal laboral fixo de varias prazas no ente público Portos de Galicia, en concreto: unha praza de xefatura do Departamento de Xestión Económica e Orzamentaria, unha praza de xefatura de Departamento de Xestión Xurídico-Administrativa e unha praza de xefatura de Departamento de Contabilidade e Tesourería.</p>
<p>En cumprimento do disposto na Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia en materia de persoal e contratación, ó amparo da Lei 5/1994, do 29 de novembro, de creación do ente público Portos de Galicia, e segundo o acordo de delegación do Consello de Administración do 23-7-1997, faise pública a relación definitiva de admitidos e excluídos nas mencionadas convocatorias.</p>
<p>Estas listas estarán expostas xunto coa resolución que determina a composición da comisión de selección no taboleiro de anuncios dos servicios centrais de Portos de Galicia, en Área Central/Polígono das Fontiñas, praza de Europa, 5-A, 6º B, Santiago de Compostela, e nos taboleiros de anuncios da zona norte (r/ Nicomedes Pastor Díaz, nº 13, 1º Lugo), zona centro (Avda. Alférez Provisional, nº 1, 1º dta., A Coruña), e zona sur (r/ Benito Corbal, 37, 3º, Pontevedra) de Portos de Galicia.</p>
<p>A proba teórico-práctica terá lugar o día 28 de xullo ás 9 horas, na Escola Galega de Administración Pública no Polígono das Fontiñas, s/n, Santiago de Compostela.</p>
<p>Os sucesivos anuncios relativos a estas probas, así como o lugar e data de realización das entrevistas persoais publicaranse nos taboleiros de anuncios antes mencionados.</p>
<p>Santiago de Compostela, 10 xullo de 1998.</p>
<p>Emilio García Gallego</p>
<p>Presidente do ente público Portos de Galicia</p>
<p>6793</p>

