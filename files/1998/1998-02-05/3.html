---
date: '1998-02-05'
id: 9B9E
page: 1082
number: 24
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 36/1998, do 15 de xaneiro, polo que se desafecta unha franxa de terreo
  de 1.875 m de longo por 4 m de largo que forma parte do Centro de
  Investigacións Agrarias de Mabegondo, termo municipal de Abegondo (A Coruña).
range: Decreto
url: 'https://www.xunta.gal/dog/Publicados/1998/19980205/Anuncio9B9E_gl.html'
---
<p>A execución das obras do proxecto de gasoducto ramal da Coruña están declaradas de utilidade pública mediante a Lei 10/1987, do 15 de maio, de disposicións básicas para un desenvolvemento coordinado de actuacións en materia de combustibles gasosos.</p>
<p>A Consellería de Agricultura, Gandería e Política Agroalimentaria informou favorablemente a desafectación dunha franxa de terreo de 1.875 m de longo por 4 m de largo que forma parte do Centro de Investigacións Agrarias de Mabegondo, termo municipal de Abegondo (A Coruña) para efectos de constituír sobre esta unha servidume para a conducción do gasoducto ramal da Coruña.</p>
<p>O artigo 10.2º da Lei 3/1985, do 12 de abril, do patrimonio da Comunidade Autónoma de Galicia sinala que a desafectación dos bens de dominio público da Comunidade Autónoma debe facerse mediante acordo do Consello da Xunta de Galicia, logo da instrucción do expediente pola Consellería de Economía e Facenda, e por instancia da consellería interesada.</p>
<p>Na súa virtude por proposta do conselleiro de Economía e Facenda e logo de deliberación do Consello da Xunta de Galicia na súa reunión do día quince de xaneiro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Desaféctase do dominio público unha franxa de 1.875 m de longo por 4 m de largo aproximadamente, segundo os planos incorporados no expediente, do predio do Centro de Investigacións Agrarias de Mabegondo sita no lugar de Mabegondo, termo municipal de Abegondo (A Coruña).</p>
<p>Artigo 2º</p>
<p>A franxa de terreo anteriormente descrita adquire natureza patrimonial.</p>
<p>Santiago de Compostela, quince de xaneiro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>475</p>

