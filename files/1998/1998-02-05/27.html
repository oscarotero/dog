---
date: '1998-02-05'
id: 9C06
page: 1121
number: 24
agency: XULGADO DE PRIMEIRA INSTANCIA E INSTRUCCIÓN NÚMERO UN DE PONTEAREAS
section: V. ADMINISTRACIÓN DE XUSTIZA
title: Edicto (281/1997).
range: Edicto
url: 'https://www.xunta.gal/dog/Publicados/1998/19980205/Anuncio9C06_gl.html'
---
<p>María Dolores Galovart Carrera, xuíza do Xulgado de Primeira Instancia e Instrucción número un de Ponteareas, fai saber que neste xulgado se segue expediente de dominio por instancia de Laura Arjones Martínez, para a isncrición de dominio do seguinte predio:</p>
<p>Outeiro de Castro, sita en Fozara, mide 5,50 a de superficie aproximada, na que hai unha caseta en ruínas, actualmente edificio, composto de baixo e alto, e os labradíos que o rodean ó lete e ó oeste. Linda: ó norte, camiño e antes Ascendina Arjones Martínez, hoxe máis da miña propiedade; sur, Claudina Arjones Martínez; leste, camiño e Claudina Arjones Martínez; e oeste, Luisa Otero, hoxe a súa bisneta Erundina Paz Martínez.</p>
<p>Perténcelle por compra da súa nai Digna Arjones Martínez, por contrato privado do 1-4-1976, liquidado o 23-4-1976.</p>
<p>Inscrición: segundo certificación do rexistro, o predio non aparece inscrito, polo menos, de xeito que poida ser identificado.</p>
<p>Por providencia do 31-10-1997, admitiuse a trámite o expediente, ó cumprírense os requisitos legais, e acordouse cita-los herdeiros descoñecidos de Digna Arjones Martínez, como persoa de quen procede e as persoas ignoradas ás que lles poida prexudica-la inscrición solicitada, co fin de que dentro dos dez días seguintes, poidan comparecer neste xulgado para alega-lo que no seu dereito conveña.</p>
<p>Dado en Ponteareas o dezaoito de outubro de mil novecentos noventa e sete.</p>
<p>Rubricado</p>
<p>492</p>

