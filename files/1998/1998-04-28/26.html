---
date: '1998-04-28'
id: B84A
page: 4
number: 80
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de abril de 1998 pola que se somete a información pública o
  proxecto sectorial de gasificación do noroeste: rede de Ferrol, declarado como
  de incidencia supramunicipal por acordo do Consello da Xunta de Galicia con
  data do 20 de marzo de 1998.
range: Resolución
url: 'https://www.xunta.gal/dog/Publicados/1998/19980428/AnuncioB84A_gl.html'
---
<p>O Consello da Xunta de Galicia acordou na súa reunión con data do 20 de marzo de 1998, declara-lo proxecto de gasificación do noroeste: rede de Ferrol, promovido pola empresa Enagás, S.A., como de incidencia supramunicipal, para os efectos previstos na Lei 10/1995, de ordenación do territorio de Galicia.</p>
<p>Polo tanto, en cumprimento do disposto no artigo 25.3º da devandita lei, a teor do cal os plans ou proxectos que o Consello da Xunta de galicia declare como de incidencia supramunicipal se someterán por un prazo mínimo dun mes ós trámites de información pública mediante o correspondente anuncio no Diario Oficial de Galicia, e de audiencia ás entidades locais sobre as que incida o plan ou proxecto.</p>
<p>RESOLVO:</p>
<p>Someter a información pública o proxecto de gasificación do noroeste: rede de Ferrol, declarado como de incidencia supramunicipal por acordo do Consello da Xunta de Galicia con data do 20 de marzo de 1998, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados disporán do citado prazo dun mes para examina-lo citado proxecto sectorial na Dirección Xeral de Industria e a Delegación Provincial da Coruña, e presentar perante esta dirección xeral as alegacións que consideren pertinentes.</p>
<p>Santiago de Compostela, 15 de abril de 1998.</p>
<p>Joaquín del Moral Crespo</p>
<p>Director xeral de Industria</p>
<p>3696</p>

