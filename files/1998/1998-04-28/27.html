---
date: '1998-04-28'
id: B84E
page: 4
number: 80
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 22 de abril de 1998 pola que se anuncia a contratación, polo
  sistema de concurso aberto e polo trámite de urxencia, do servicio consistente
  na instalación, montaxe e atención dun stand institucional da Consellería de
  Agricultura, Gandería e Política Agroalimentaria, na 21ª Feira Internacional
  Semana Verde de Galicia (Silleda).
range: Resolución
url: 'https://www.xunta.gal/dog/Publicados/1998/19980428/AnuncioB84E_gl.html'
---
<p>A Consellería de Agricultura, Gandería e Política Agroalimentaria resolveu convoca-la seguinte contratación polo sistema de concurso aberto e polo trámite de urxencia.</p>
<p>Obxecto: contratación do servicio consistente na instalación, montaxe e atención dun stand institucional da Consellería de Agricultura, Gandería e Política Agroalimentaria, na 21ª Feira Internacional Semana Verde de Galicia (Silleda), de acordo cos proxectos e pregos aprobados para el.</p>
<p>Orzamento de licitación: catro millóns cincocentas mil pesetas (4.500.000 ptas.).</p>
<p>Garantía provisional: noventa mil pesetas (90.000 ptas.).</p>
<p>Garantía definitiva: cento oitenta mil pesetas (180.000 ptas.).</p>
<p>Clasificación: non é necesaria.</p>
<p>Prazo de execución: o stand totalmente instalado e en condicións de empezar a cumpri-las súas funcións será entregado antes das 18 horas do día 26 de maio de 1998.</p>
<p>O conxunto dos traballos de instalación, montaxe, mantemento e desmontaxe deberán estar totalmente finalizados o día 1 de xuño de 1998.</p>
<p>Exposición do proxecto e pregos: o proxecto, así como o prego de cláusulas administrativas particulares, estarán á disposición dos licitadores para o seu exame durante o prazo de presentación de proposicións, os días e horas hábiles de oficina, no Servicio de Promoción Agroalimentaria da Dirección Xeral de Industrias e Alimentación da Consellería de Agricultura, Gandería e Política Agroalimentaria (edificios administrativos San Caetano, s/n, Santiago de Compostela-A Coruña).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Política Agroalimentaria ou en calquera das vías admitidas polo artigo 38 da Lei 30/1992, do 26 de novembro, de</p>
<p>réxime xurídico das administracións públicas e do procedemento administrativo común, antes das 14 horas do día 11 de maio de 1998.</p>
<p>A apertura de proposicións terá lugar en acto público ás 13 horas do día 14 de maio de 1998, na sala de xuntas da Secretaría Xeral da Consellería de Agricultura, Gandería e Política Agroalimentaria (edificios administrativos San Caetano, s/n, Santiago de Compostela-A Coruña).</p>
<p>Gastos de publicación: serán por conta do adxudicatario.</p>
<p>Santiago de Compostela, 22 de abril de 1998.</p>
<p>P. D. (Orde 15-12-1997, DOG nº 243,</p>
<p>do 17-12-1997)</p>
<p>Ángel Bernardo Tahoces</p>
<p>Secretario xeral da Consellería de Agricultura,</p>
<p>Gandería e Política Agroalimentaria</p>
<p>3702</p>

