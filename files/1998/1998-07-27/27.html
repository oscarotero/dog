---
date: '1998-07-27'
id: F96E
page: 8
number: 143
agency: CONCELLO DE BARBADÁS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980727/AnuncioF96E_gl.html'
---
<p>No BOP do día da data publícanse os pregos de condicións íntegros que rexerán o concurso e posterior contrato para outorga-la concesión administrativa de obra pública para a instalación e explotación de cafetería con terraza na zona axardinada Regato dos Muíños, na Valenzá, inmediacións da urbanización Bahamonde, segundo acordo da Corporación Municipal do día 25 de xuño último.</p>
<p>-Fianza provisional. 100.000 ptas. Fianza definitiva: 4% do orzamento das obras e mínima de 250.000 ptas.</p>
<p>-Presentación de documentación e proposicións: no rexistro xeral do concello, en días hábiles e horas de oficina, ata as 12 horas do vixésimo sexto (26) día natural seguinte ó da publicación deste anuncio no BOP e no Diario Oficial de Galicia, computándose o prazo a partir da última publicación. Se o último fose inhábil ou sábado, o prazo finalizará o primeiro día hábil seguinte.</p>
<p>-Documentación que hai que presentar e criterios de valoración para a adxudicación do concurso: consta detallada no mencionado prego de condicións, que lles será facilitado gratuitamente ós que o soliciten nas oficinas municipais, en Cimadevila-Barbadás, teléfono: 988 36 00 00. Fax. 988 36 01 26.</p>
<p>-Apertura de plicas: ás 13 horas do día hábil seguinte, agás sábados, ó de finalización do prazo de presentación de ofertas e documentación.</p>
<p>-Modelo de proposición: Don/Dona.....provisto/a do DNI nº.... con domicilio en....no nome propio (ou na representación de...., segundo acredita con poder que achega no que verifica a súa suficiencia, informado/a dos pregos de condicións e demais documentos do expediente, para contratar, mediante con</p>
<p>curso, a concesión administrativa de obra pública para a instalación e explotación de cafetería con terraza na zona axardinada Regato dos Muíños, na Valenzá, inmediacións da urbanización Bahamonde, comprométese a realizala con estricta suxeición ás condicións citadas e ó proxecto (ou proxectos) presentado, e ofrece: canon anual....ptas. Prazo da concesión...anos. Outros datos..... Achega dous exemplares de cada proxecto, así como tódolos documentos esixidos no prego. Lugar, data e sinatura.</p>
<p>Queda sen efecto o anuncio publicado no Diario oficial de Galicia do día 16 de xullo deste ano.</p>
<p>Barbadás, 17 de xullo de 1998.</p>
<p>O alcalde</p>
<p>Rubricado</p>
<p>6604</p>

