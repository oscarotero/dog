---
date: '1998-12-16'
id: '7086'
page: 13
number: 242
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de novembro de 1998, da Delegación Provincial de Lugo, pola
  que se dispón a inscrición no rexistro e publicación, no Diario Oficial de
  Galicia, do acordo da Comisión Mixta Paritaria prevista no convenio colectivo
  de ámbito provincial para o sector do comercio de materiais de construcción e
  saneamento, para a corrección de erros.
range: Resolución
url: 'https://www.xunta.gal/dog/Publicados/1998/19981216/Anuncio7086_gl.html'
---
<p>Visto o texto do acordo asinado o día 26 de outubro de 1998, pola Comisión Mixta Paritaria prevista no convenio colectivo para o sector do comercio de materiais de construcción e saneamento (código 2700175), da provincia de Lugo, integrada polas representacións da Asociación Provincial de Empresarios da Construcción (CAPEC) e das centrais sindicais Femca-UGT (27,3%), Fecoma-CC.OO. (45,5%), USO (18,2%) e CIG (9,1%), mediante o que se acorda a emenda de erros no texto do convenio, e de conformidade co disposto no artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo, esta delegación provincial</p>
<p>ACORDA:</p>
<p>Primeiro.-Ordena-la inscrición do citado acordo no Rexistro de Convenios desta delegación, así como o seu depósito.</p>
<p>Segundo.-Remiti-lo texto do devandito acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 13 de novembro de 1998.</p>
<p>José Mª Fernández Olea</p>
<p>Delegado provincial de Lugo</p>
<p>Asistentes:</p>
<p>Representación sindical:</p>
<p>Por Femca-UGT co 27,3%:</p>
<p>Adolfo Mosteirín Turia</p>
<p>Por Fecoma-CC.OO. co 45,5%:</p>
<p>Jesús Varela Lodeiro</p>
<p>Por USO co 18,2%:</p>
<p>Carmen Arias Río</p>
<p>Por CIG co 9,1%:</p>
<p>Ignacio Javier García Gómez</p>
<p>Representación patronal (APEC):</p>
<p>Hipólito Trinidad Losada</p>
<p>Miguel Varela Varela</p>
<p>Ricardo Castro López</p>
<p>José Juan Meijide Calvo</p>
<p>Asesora:</p>
<p>Pilar Díaz Rodríguez</p>
<p>Na cidade de Lugo e na sede da Asociación Provincial de Empresarios da Construcción de Lugo, sita na Avda. das Américas, 15-17 entresollado, reúnense os integrantes da comisión mixta paritaria do convenio de materiais de construcción e saneamento da provincia de Lugo relacionados arriba, ás 20 horas do día 26 de outubro, logo de convocatoria cursada para o efecto, co obxecto de proceder a corrixi-los erros de transcrición detectados no citado convenio publicado no BOP de Lugo, nº 209, do 11-9-1998.</p>
<p>Aberta a sesión adóptanse os seguintes acordos:</p>
<p>1. Corrección do punto 4.6 do artigo 32 Outras modalidades de contratación, do convenio provincial de comercio de materiais de construcción e saneamento da provincia de Lugo, que queda redactado:</p>
<p>A duración do contrato non poderá ser inferior a seis meses nin exceder de dous anos, sen prexuízo do establecido no punto 4.10.</p>
<p>2. Autoriza-la letrada Pilar Díaz Rodríguez para que se dirixa á Delegación provincial da Consellería de Xustiza, Interior e Relacións Laborais para os efectos de proceder á tramitación, depósito e publicación da presente acta.</p>
<p>E, en proba de conformidade, asinan a presente acta os integrantes da comisión mixta paritaria, no lugar e data indicados no encabezamento.</p>
<p>10804</p>

