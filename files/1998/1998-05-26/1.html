---
date: '1998-05-26'
id: C8A2
page: 5
number: 99
agency: PRESIDENCIA
section: II. AUTORIDADES E PERSOAL
title: >-
  Decreto 141/1998, do 22 de maio, polo que se nomean os membros da Xunta
  Electoral de Galicia.
range: Decreto
url: 'https://www.xunta.gal/dog/Publicados/1998/19980526/AnuncioC8A2_gl.html'
---
<p>Os parágrafos 1.c), e 1.d) do artigo 14 da Lei 8/1985, do 13 de agosto, de eleccións ó Parlamento de Galicia, modificada pola Lei de Galicia 15/1992, do 30 de decembro, establecen que a Xunta Electoral de Galicia está composta, entre outros, por catro vocais maxistrados do Tribunal Superior de Xustiza de Galicia, e por catro vocais profesores en activo das facultades de Dereito, de Ciencias Políticas ou de Socioloxía das universidades de Galicia.</p>
<p>O presidente do Tribunal Superior de Xustiza de Galicia, asi como o presidente do Parlamento de Galicia, mediante cadanseu escrito dirixido a esta Presidencia, comunican os vocais designados en virtude dos artigos 14.1º.c) e d) da Lei 8/1985, do 13 de agosto, de eleccións ó Parlamento de Galicia.</p>
<p>Polo exposto, e en cumprimento do disposto no artigo 15.1º, da Lei 8/1985, do 13 de agosto, de eleccións ó Parlamento de Galicia,</p>
<p>DISPOÑO:</p>
<p>Artigo 1º</p>
<p>Por proposta do presidente do Tribunal Superior de Xustiza de Galicia, noméanse vocais da Xunta Electoral de Galicia os maxistrados do dito tribunal que a seguir se indican:</p>
<p>Pablo Saavedra Rodríguez.</p>
<p>Benigno López González.</p>
<p>Miguel Ángel Cadenas Sobreira.</p>
<p>Miguel Ángel Fernández Otero.</p>
<p>Artigo 2º</p>
<p>Por proposta do presidente do Parlamento de Galicia, noméanse vocais da Xunta Electoral de Galicia os profesores que a seguir se indican:</p>
<p>Carlos Ignacio Aymerich Cano.</p>
<p>Jesús Martínez Girón.</p>
<p>José Antonio Portero Molina.</p>
<p>Perfecto Yebra Martull-Ortega.</p>
<p>Disposición derradeira</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintedous de maio de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>4697</p>

