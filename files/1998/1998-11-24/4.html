---
date: '1998-11-24'
id: 59F6
page: 12
number: 228
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 324/1998, do 6 de novembro, polo que se acepta a cesión a título
  gratuíto dunha parcela sita no termo municipal de Padrón (A Coruña), feita a
  favor da Comunidade Autónoma de Galicia para a construcción da estación de
  autobuses.
range: Decreto
url: 'https://www.xunta.gal/dog/Publicados/1998/19981124/Anuncio59F6_gl.html'
---
<p>A Comisión de Goberno do Concello de Padrón, en sesión celebrada o 15 de xuño de 1998, acordou a cesión á Xunta de Galicia dunha parcela para a construcción da estación de autobuses.</p>
<p>Conforme os artigos 17.1º da Lei 3/1985, do 12 de abril, do Patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da dita lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta do conselleiro de Economía e Facenda, feita nos termos nos que o Concello de Padrón (A Coruña) acordou a cesión, e logo de deliberación do Consello da Xunta de Galicia na súa reunión do día seis de novembro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta feita polo Concello de Padrón a favor da Comunidade Autónoma de Galicia dunha parcela situada no dito concello cunha superficie aproximada de 1.200,25 m. Estrema ó norte e ó oeste, parcela propiedade de Dolores Tarela Ote</p>
<p>ro; ó sur, rúa de nova apertura; ó leste, parcela propiedade de Unión Fenosa.</p>
<p>A dita parcela figura inscrita no Rexistro da Propiedade de Padrón, no tomo 635 do arquivo, libro 145 do Concello de Padrón, folio 23, predio nº 20.868, inscrición 1ª.</p>
<p>Artigo 2º</p>
<p>O inmoble cedido destinarase á construcción, pola Consellería de Política Territorial, Obras Públicas e Vivenda, da estación de autobuses.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, seis de novembro de mil novecentos noventa e oito.</p>
<p>P.S. (Decreto 287/1998, do 22 de outubro)</p>
<p>Dositeo Rodríguez Rodríguez</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>10424</p>

