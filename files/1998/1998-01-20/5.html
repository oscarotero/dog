---
date: '1998-01-20'
id: 7F2E
page: 456
number: 12
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: I. DISPOSICIÓNS XERAIS
title: >-
  Decreto 488/1997, do 26 de decembro, polo que se establece a estructura
  orgánica da Consellería de Familia e Promoción do Emprego, Muller e Xuventude.
range: Decreto
url: 'https://www.xunta.gal/dog/Publicados/1998/19980120/Anuncio7F2E_gl.html'
---
<p>Polo Decreto 347/1997, do 9 de decembro, estableceuse a estructura orgánica da Xunta de Galicia, fixándose posteriormente polo Decreto 351/1997, do 10 de decembro, a estructura orgánica dos seus departamentos. No artigo 11 da citada norma estableceuse a estructura orgánica básica da Consellería de Familia e Promoción do Emprego, Muller e Xuventude, a cal se desenvolve agora a través do presente decreto.</p>
<p>De acordo co anterior, faise necesario acomodar, ata o nivel de xefatura de servicio, esta estructura, distribuíndo as funcións asignadas dun modo racional para así conferi-la máxima eficacia no exercicio delas.</p>
<p>Na súa virtude, por proposta da conselleira de Familia e Promoción do Emprego, Muller e Xuventude, no uso das atribucións que lle confire a Lei 1/1983, do 22 de febreiro, da Xunta e do seu presidente, modificada polo Lei 11/1988, do 22 de outubro, co informe previo das consellerías da Presidencia e Administración Pública e de Economía e Facenda e logo de deliberación do Consello da Xunta de Galicia na súa reunión do día vinteseis de decembro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>A Consellería de Familia e Promoción do Emprego, Muller e Xuventude é o órgano da Administración autonómica ó que lle corresponde o exercicio das competencias e funcións en materia de políticas activas de emprego, familia, infancia e menores, muller e xuventude, de acordo co establecido no Estatuto de autonomía de Galicia e nos termos sinalados polo Constitución española.</p>
<p>Artigo 2º</p>
<p>Un.-A Consellería de Familia e Promoción do Emprego, Muller e Xuventude desempeñará as funcións da súa competencia a través dos seguintes órganos superiores:</p>
<p>I. O/A conselleiro/a.</p>
<p>II. Secretaría Xeral.</p>
<p>III. Dirección Xeral de Familia.</p>
<p>IV. Dirección Xeral de Formación e Colocación.</p>
<p>V. Dirección Xeral de Fomento do Emprego.</p>
<p>VI. Dirección Xeral de Xuventude.</p>
<p>VII. As delegacións provinciais.</p>
<p>Dous.-O Servicio Galego de Promoción da Igualdade do Home e da Muller, autónomo de carácter administrativa con categoría de dirección xeral, adscríbese á Consellería de Familia e Promoción do Emprego, Muller e Xuventude e rexerase en canto ós seus obxectivos, funcións, estructura e funcionamento polo previsto na Lei galega 3/1991, do 14 de xaneiro, da súa creación, e polas normas que a desenvolven.</p>
<p>I. O/A conselleiro/a.</p>
<p>Artigo 3º</p>
<p>O/A conselleiro/a é a autoridade superior da consellería e, con tal carácter, está investido/a das atribucións que lle confire o artigo 34 da Lei 1/1983, do 22 de febreiro, reguladora da Xunta e do seu presidente, modificada polo Lei 11/1988, do 20 de outubro.</p>
<p>II. A Secretaría Xeral.</p>
<p>Artigo 4º</p>
<p>Un.-A Secretaría Xeral exercerá as funcións e competencias establecidas no Decreto 119/1982, do 5 de outubro, en relación con tódalas unidades e servicios dependentes da consellería; a inspección dos servicios, centros e organismos dependentes ou adscritos a ela, sen prexuízo das competencias que se lle atribúan á Inspección Xeral de Servicios da Consellería da Presidencia e Administración Pública, así como aquelas que lle sexan singular ou especialmente encomendadas por delegación do/a titular do departamento.</p>
<p>Dous.-Para o exercicio das súas funcións, a secretaría xeral estructúrase nas seguintes unidades:</p>
<p>1. Subdirección Xeral de Persoal e Coordinación Administrativa.</p>
<p>Exercerá as funcións de xestión de persoal, coordinación do sistema de xestión de procedementos administrativos, organización do rexistro xeral e de entidades prestadoras de servicios sociais, asistencia técnico-xurídica, réxime interno, así como a asistencia e asesoramento necesarias para a emisión dos informes relativos ó cumprimento dos requisitos técnicos dos centros competencia desta consellería, así</p>
<p>como as funcións relativas á inspección de centros e servicios propios da consellería e outros de contido administrativo que lle atribúa o secretario xeral.</p>
<p>Para o desenvolvemento das súas funcións contará coas seguintes unidades administrativas co nivel orgánico de servicio:</p>
<p>1.1. Servicio de Persoal e Réxime Interno.</p>
<p>Corresponderanlle as seguintes funcións:</p>
<p>-A tramitación dos expedientes administrativos relativos ó persoal funcionario e laboral dependente da consellería, xestión da nómina, elaboración e actualización da relación de postos de traballo (R.P.T.), tramitación de expedientes disciplinarios e de incompatibilidade, así como reclamacións e recursos.</p>
<p>-Coidar do funcionamento do rexistro xeral da consellería, do arquivo e os restantes aspectos relacionados co réxime interior, así como o control da asistencia e puntualidade.</p>
<p>1.2. Servicio Técnico Xurídico.</p>
<p>Corresponderalle o exercicio das seguintés funcións:</p>
<p>-O estudio e tramitación de tódolos anteproxectos e proxectos de disposicións de carácter xeral emanados dos distintos centros directivos da consellería, así como levar a cabo as compilacións e refundicións das normas emanadas desta.</p>
<p>-O estudio, tramitación e proposta de resolución das reclamacións e recursos formulados contra os actos e resolucións emanados dos distintos órganos da consellería, cando non lles estean atribuídos a outros órganos daquela.</p>
<p>-Estudio, preparación e informe dos asuntos que, tralo paso pola Comisión de Secretarios Xerais, se eleven ó Consello da Xunta de Galicia e o traslado dos acordos desta.</p>
<p>-A coordinación para a súa remisión e correspondente publicación no Diario Oficial de Galicia das disposicións e actos administrativos dictados polos órganos da consellería.</p>
<p>-Levar a cabo as funcións que a consellería teña encomendadas sabre as fundacións de interese galego sobre as cales exerza o protectorado.</p>
<p>-A tramitación de expedientes sobre cuestións demaniais ou patrimoniais, en canto sexa competencia da consellería.</p>
<p>-Coordinación das publicacións editadas pola consellería, así como as funcións relativas á súa representación na Comisión de Publicacións da Xunta de Galicia.</p>
<p>-En xeral, cantos asuntos lle sexan encomendados por razón da súa competencia, polo secretario xeral.</p>
<p>1.3. Servicio Administrativo de Centros.</p>
<p>A este servicio corresponderalle a asistencia, asesoramento e seguimento e control necesarios para</p>
<p>a emisión dos informes relativos ó cumprimento dos requisitos técnicos dos centros competencia desta consellería.</p>
<p>Así mesmo, corresponderalle o rexistro de entidades prestadoras de servicios sociais no ámbito competencial da consellería.</p>
<p>2. Subdirección Xeral de Contratación e Control Orzamentario.</p>
<p>Levará a cabo as seguintes funcións:</p>
<p>-A confección do borrador do anteproxecto de orzamentos da consellería e o seu seguimento e control.</p>
<p>-A tramitación e xestión dos expedientes de contratación relativos a obras, servicios, subministracións e asistencias técnicas da consellería, así como os de cooperación e colaboración cos entes locais en materia de investimento.</p>
<p>-A elaboración do plan de necesidades de obras e equipamentos das distintas unidades e centros da consellería, así como a coordinación da súa execución.</p>
<p>Para o desenvolvemento das distintas funcións e servicios contará coas seguintes unidades, co nivel orgánico de servicio:</p>
<p>2.1. Servicio de Xestión Económica e Control Orzamentario.</p>
<p>A este servicio corresponderalle a elaboración do borrador do anteproxecto de orzamentos da consellería, así como a execución, seguimento, coordinación e control del. Levará a cabo, igualmente, a tramitación dos expedientes de modificación orzamentaria, habilitación de pagamentos e adquisición, xestión e control de medios materiais para o funcionamento ordinario da consellería.</p>
<p>2.2. Servicio de Contratación, Obras e Supervisión de Proxectos.</p>
<p>A este servicio corresponderalle a xestión dos expedientes de contratación administrativa que sexan competencia da consellería, condo se trate de obras, xestión de servicios públicos, subministracións, de consultoría e asistencia, contratos para servicios de traballos específicos e concretos de carácter non habitual ou calquera outra figura contractual análoga, así como os convenios de cooperación e colaboración cos entes locais en materia de investimento. Corresponderalle, así mesmo, desenvolve-las funcións de supervisión dos proxectos e seguimento e dirección e control das obras.</p>
<p>Tres. Integradas organicamente na secretaría xeral, con nivel orgánico de subdirección xeral, haberá as seguintes unidades administrativas:</p>
<p>3.1. Asesoría Xurídica.</p>
<p>3.2. Intervención Delegada.</p>
<p>III. Dirección Xeral de Familia.</p>
<p>Artigo 5º</p>
<p>Un.-Correspóndelle a esta dirección xeral:</p>
<p>-A xestión da política autonómica en materia de acción social, nos sectores de familia, infancia e</p>
<p>menores, minorías étnicas e inmigrantes, segundo o disposto na normativa vixente, agás cando estivese legal ou regulamentariamente reservada a outro órgano ou ente da Administración autonómica, e en concreto a xestión de política autonómica familiar en desenvolvemento do previsto na Lei 3/1997, do 9 de xuño, galega da familia, da infancia e da adolescencia, a elaboración e seguimento dos plans integrais de apoio á familia, así como a protección e tutela dos menores en situación de risco ou desamparo e a execución das medidas dictadas polos xulgados de menores nos termos establecidos na lexislación específica.</p>
<p>-O estudio da realidade social, a planificación e coordinación das entidades prestadoras de servicios sociais nos anteditos sectores así como a cooperación con elas e, en particular, coos entidades de iniciativa social.</p>
<p>-A xestión das prestacións e programas nesas mesmas áreas.</p>
<p>En relación cos centros, tanto propios como dependentes doutras entidades, e sen prexuízo das competencias atribuídas á secretaría xeral, corresponderalle coordina-la súa xestión, supervisando o seu funcionamento, e prestarlle a asistencia técnica necesaria para o desenvolvemento da súa actividade.</p>
<p>Dous.-Para o desenvolvemento das anteditas funcións, esta dirección xeral estructúrase como segue:</p>
<p>1. Subdirección Xeral de Acción Familiar.</p>
<p>Levará a cabo funcións de xestión, coordinación, asistencia técnica, seguimento, avaliación e control dos programas, servicios e centros dedicados a prestacións de servicios sociais relativos á familia, infancia e menores, minorías étnicas e inmigrantes, ben de titularidade propia ou dependentes da iniciativa social ou privada.</p>
<p>Para o desenvolvemento das súas funcións estructúrase nas seguintes unidades con nivel orgánica de servicio:</p>
<p>1.1. Servicio de Familia, Infancia e Programas Especiais.</p>
<p>A este servicio corresponderanlle as funcións relativas ó estudio, elaboración, implantación, seguimento e avaliación dos programas destinados á familia, infancia, minorías étnicas e inmigrantes, en especial os contidos no Plan Integral de Apoio á Familia; a elaboración de propostas para o desenvolvemento normativo da Lei 3/1997, do 9 de xuño, galega da familia, infancia e da adolescencia, e na Lei 4/1993, do 14 de abril, de servicios sociais nesta materia, así como a coordinación e seguimento das institucións.</p>
<p>1.2. Servicio de Menores.</p>
<p>A este servicio corresponderalle a implantación, desenvolvemento, seguimento e avaliación dos programas contidos no Plan Integral de Apoio a Familia</p>
<p>relativos a menores; a elaboración de propostas para o desenvolvemento normativa da Lei 3/1997, do 9 de xuño, galega da familia, da infancia e da adolescencia, e da Lei 4/1993, do 14 de abril, de servicios sociais e da restante normativa nesta área; a coordinación dos equipos provinciais do menor e cantas outras se deriven da normativa en vigor.</p>
<p>IV. Dirección Xeral de Formación e Colocación.</p>
<p>Artigo 6º</p>
<p>Un.-Corresponderalle a esta dirección xeral o desenvolvemento das funcións atribuídas á consellería en materia de formación ocupacional e intermediación no mercado de traballo, colocación e orientación laboral, así como a estatística, a análise e a prospectiva do mercado de traballo, sen prexuízo das competencias atribuídas ó Instituto Galego de Estatística. Así mesmo, exercerá as funcións de execución relativas ó cumprimento das obrigas de empresarios e traballadores e, se é o caso, a potestade sancionadora nas materias relativas ó emprego e desemprego.</p>
<p>Dous.-Para o desenvolvemento das súas funcións, a Dirección Xeral de Formación e Colocación estructúrase nas seguintes unidades:</p>
<p>1. Subdirección Xeral de Formación Ocupacional.</p>
<p>Levará a cabo as funcións de planificación, programación, seguimento e avaliación das accións de formación ocupacional, o mantemento do censo de centros colaboradores e a xestión administrativa dos programas de formación ocupacional.</p>
<p>Para o desenvolvemento das ditas funcións, contará coas seguintes unidades administrativas con nivel orgánico de servicio:</p>
<p>1.1. Servicio de Planificación de Formación Ocupacional.</p>
<p>A este servicio corresponderalle a xestión técnica da planificación, programación, avaliación e seguimento das accións de formación ocupacional, así como da inserción laboral resultante delas.</p>
<p>1.2. Servicio de Xestión Administrativa de Formación Ocupacional.</p>
<p>Corresponderalle a este servicio a xestión administrativa dos programas de formación ocupacional, execución orzamentaria, seguimento contable e xustificación, así como a elaboración das diferentes estatísticas de formación ocupacional.</p>
<p>2. Subdirección Xeral de Colocación.</p>
<p>Asumirá as funcións de intermediación no mercado de traballo, e en concreto, as relativas a inscrición e rexistro dos demandantes de emprego e das ofertas de traballo, rexistro de contratos, autorización de axencias de colocación e Rede EURES (European Employment Services).</p>
<p>Así mesmo, corresponderalle a xestión dos programas de orientación laboral e os de apoio e asistencia na busca de emprego.</p>
<p>A Subdirección Xeral de Colocación estructúrase nas seguintes unidades con nivel orgánico de servicio:</p>
<p>2.1. Servicio de Xestión e Coordinación.</p>
<p>A este servicio corresponderalle a coordinación da actividade e o soporte técnico da rede de intermedición no mercado de traballo, seguimento dos convenios establecidos cos centres asociados, o control de calidade da actividade de inserción que desenvolverán, a avaliación da calidade das infraestructuras esixidas para a súa inclusión na rede de intermediación e atribución de funcionalidades ós ditos centres de acordo coa tipoloxía establecida.</p>
<p>2.2. Servicio de Administración Informática.</p>
<p>No ámbito das materias competencia da dirección xeral corresponderalle a administración dos sistemas de información, a supervisión dos soportes técnicos e mantemento das aplicacións, elaboración das estatísticas e informes de resultados da xestión, sen prexúízo das competencias atribuídas á Consellería da Presidencia e Administración Pública e ó Instituto Galego de Estatística.</p>
<p>2.3. Servicio de Orientación Laboral.</p>
<p>A este servicio corresponderalle a xestión dos programas de axuda á busca de emprego, de mellora de emprego ou de reciclaxe profesíonal, así como os relativos ó asesoramento e orientación profesional e laboral, análise e información do mercado de traballo, a súa evolución e a adecuación entre a oferta formativa e a demanda laboral.</p>
<p>V. Dirección Xeral de Fomento do Emprego.</p>
<p>Artigo 7º</p>
<p>Un.-Corresponderalle a esta dirección xeral o desenvolvemento das funcións atribuídas á consellería en materia de promación do emprego e da economía social, sen prexuízo das competencias da Consellería de Agricultura, Gandería e Política Agroalimentaria en materia de cooperativas e da Consellería de Xustiza, Interior e Relacións Laborais con respecto ó rexistro e réxime xurídico das cooperativas. Así mesmo, levará a cabo a programación, seguimento e control das escolas obradoiro e casas de oficios.</p>
<p>En relación cos centros, tanto propios como dependentes doutras entidades, sen prexuízo das competencias atribuídas á secretaría xeral, corresponderalle coordina-la súa xestión, supervisando o seu funcionamento, e prestaralle a asistencia técnica necesaria para o desenvolvemento da súa actividade.</p>
<p>Dous.-Para o desenvolvemento das súas funcións, a Dirección Xeral de Fomento do Emprego estructurarase nas seguintes unidades:</p>
<p>1. Subdirección Xeral de Promoción da Economía Social e da Contratación.</p>
<p>Levará a cabo as funcións de programación, coordinación, execución, seguimento, avaliación e con</p>
<p>trol dos programas de fomento do emprego a través de empresas de economía social, axudas á contratación e integración laboral do minusválido, así como das accións correspondentes ó seu ámbito competencial recollidas nos plans de emprego e a elaboración das estatísticas correspondentes, sen prexuízo das competencias atribuídas ó Instituto Galego de Estatística.</p>
<p>Para o desenvolvemento das ditas funcións, contará coa seguinte unidade administrativa con nivel orgánico de servicio:</p>
<p>1.1. Servicio de Programación e Xestión.</p>
<p>A este servicio corresponderalle a xestión administrativa do conxunto dos programas e accións que sexan da pompetencia da Subdirección Xeral, a elaboración de estatísticas relativas a eles e a execución, seguimento contable e xustificación das partidas orzamentarias correspondentes.</p>
<p>2. Subdirección Xeral de Escolas Obradoiro e Programas de Cooperación.</p>
<p>Levará a cabo as funcións de programación, coordinación, execución, seguimento, avaliación e control dos programas de escolas obradoiro e casas de oficios, dos de promoción do emprego no ámbito local e daqueloutros programas de cooperación competencia da dirección xeral. Exercerá, así mesmo, esas funcións en relación coas accións correspondentes ó seu ámbito competencial recollidas nos plans de emprego.</p>
<p>2.1. Servicio de Xestión de Escolas Obradoiro.</p>
<p>A este servicio corresponderalle a xestión administrativa dos programas de escolas taller e casas de oficios, a elaboración de estatísticas relativas a eles e a execución, seguimento contable e xustificación das partidas orzamentarias correspondentes.</p>
<p>2.2. Servicio de Programas de Cooperación.</p>
<p>A este servicio corresponderalle a xestión administrativa dos programas de promoción do emprego no ámbito local e daqueloutras accións e programas de cooperación que sexan da competencia da subdirección xeral, a elaboración de estatísticas relativas a eles e a execución, seguimento contable e xustificación das partidas orzamentarias correspondentes.</p>
<p>VI. Dirección Xeral de Xuventude.</p>
<p>Artigo 8º</p>
<p>Un.-Corresponderalle a esta dirección xeral a xestión e coordinación das actuacións da consellería en materia de xuventude, así como das políticas xuvenís de carácter interdepartamental e especificamente o apoio ó desenvolvemento da actividade xuvenil, así como o fomento da participación da xuventude na vida social.</p>
<p>En relación cos centros, tanto propios como dependentes doutras entidades, sen prexuízo das compe</p>
<p>tencias atribuídas á secretaría xeral, corresponderalle coordina-la súa xestión, supervisando o seu funcionamento e prestarlle a asistencia técnica necesaria para o correcto desenvolvemento da súa actividade. Así mesmo, corresponderalle o fomento das relacións e da cooperación con outras comunidades autónomas e intercambios co estranxeiro en materia de xuventude, fomento dos programas de Turismo Xove (Tive-Galicia) e promoción e organización das actuacións en materia de información e documentación para a xuventude.</p>
<p>Dous.-Para o desenvolvemento das súas funcións, a Dirección Xeral de Xuventude estructúrase do xeito seguinte:</p>
<p>1. Subdirección Xeral de Programas.</p>
<p>Levará a cabo as seguintes funcións:</p>
<p>-Promoción, difusión e seguimento de programas, actividades e convenios dirixidos a fomenta-la colaboración coas administracións públicas, institucións e organismos públicos e privados con actividades dirixidas á xuventude.</p>
<p>-Promoción e desenvolvemento da Rede Galega de Información e Documentación Xuvenil en coordinación con centros de información do Estado español e das comunidades autónomas.</p>
<p>-Elaboración, publicación e difusión de enquisas, estudios e informes sobre a xuventude galega.</p>
<p>-Información, promoción é coordinación dos programas da Unión Europea dirixidos á xuventude.</p>
<p>-Coordinación das relacións co Consello da Xuventude de Galicia.</p>
<p>1.1. Servicio de Programas.</p>
<p>A este servicio correspóndenlle as funcións:</p>
<p>-Desenvolvemento e seguimento dos distintos programas e servicios dedicados á formación, información, estudios e estatísticas en materia de xuventude.</p>
<p>-Seguimento na xestión do Centro Coordinador de Información e Documentación Xuvenil da Rede Galega.</p>
<p>-Promoción, difusión e seguimento dos programas e actividades dedicados á xuventude organizados polas administracións públicas, institucións e organismos públicos e privados.</p>
<p>Información, promoción e coordinación dos programas europeos dedicados á xuventude.</p>
<p>2. Subdirección Xeral de Promoción e Actividades.</p>
<p>Levará a cabo as seguintes funcións:</p>
<p>-Promoción e seguimento do asociacionismo xuvenil.</p>
<p>-Organización e xestión dos programas de actividades culturais de lecer e tempo libre.</p>
<p>Promoción e fomento dos programas de Turismo Xove (Tive-Galicia).</p>
<p>-Coordinación, asistencia técnica, seguimento e avaliación dos programas de servicios e centros dedicados á xuventude.</p>
<p>Fomento e promoción de intercambios e mobilidade de xoves con outras comunidades autónomas e países estranxeiros.</p>
<p>-Seguimento de axudas e subvencións concedidas con cargo ós orzamentos xerais da Dirección Xeral de Xuventude.</p>
<p>2.1. Servicio de Promoción de Actividades</p>
<p>A este servicio corresponderanlle as seguintes funcións.</p>
<p>-Desenvolvemento e seguimento dos distintos programas dedicados á xuventude.</p>
<p>-Participación na xestión e programación das actividades que realizan en campamentos, albergues, casas e centros de xuventude e oficinas Tive.</p>
<p>-Promoción e difusión de intercambios xuvenís con outras comunidades autónomas e países extranxeiros.</p>
<p>VII. As delegacións provinciais.</p>
<p>Artigo 9º</p>
<p>Un.-En cada unha das provincias da Comunidade Autónoma existirá unha delegación provincial da Consellería da Familia e Promoción do Emprego, Muller e Xuventude, de acordo co establecido no Decreto 5/1987, do 14 de xaneiro, polo que se organiza a Administración periférica da Xunta de Galicia e se regulan as competencias dos seaus órganos territoriais.</p>
<p>Dous.-Á fronte de cada delegación provincial existirá un delegado que, reunindo os requisitos esixidos no Decreto 244/1990, do 18 de abril, asumirá as funcións e competencias que lle atribúe o Decreto 5/1987, do 14 de xaneiro, e a demais normativa vixente.</p>
<p>Dependerá orgánica e funcionalmente do conselleiro, sen prexuízo das directrices funcionais que dicten os distintos centros directivos da consellería ou os organismos autónomos adscritos a ela.</p>
<p>Artigo 10º</p>
<p>Para o desenvolvemento das súas funcións, as delegacións provinciais contarán coas seguintes unidades con nivel orgánico de servicio.</p>
<p>1. Secretaría da delegación.</p>
<p>Corresponderalle ó secretario provincial, baixo a autoridade e supervisión do delegado, o exercicio das funcións relativas ó réxime interior, á tramitación administrativa, xestión de persoal, á elaboración de estatísticas e, en xeral, prestar asesoramento e asistencia técnica e administrativa ó delegado, a quen substituirá nas súas funcións en caso de vacante, ausencia ou enfermidade. Así mesmo, corresponderalle á coordinación e control do funcionamento de tódolos servicios e centros dependentes da delega</p>
<p>ción provincial, velando polo cumprimento das instruccións impartidas polo delegado.</p>
<p>1.1. Servicio de Administración e Contratación.</p>
<p>Corresponderalle a este servicio a elaboración do borrador do anteproxecto do orzamento da delegación, e a xestión dos créditos que se lle asignen, así como o desenvolvemento de tódalas actuacións inherentes á contratación administrativa cando o delegado provincial actúe como órgano de contratación.</p>
<p>2. Servicio de Familia, Infancia e Menores.</p>
<p>Desenvolverá as funcións propias da Dirección Xeral de Familia no respectivo ámbito provincial.</p>
<p>3. Servicio de Formación e Colocación.</p>
<p>Desenvolverá as funcións propias da Dirección Xeral de Formación e Colocación no respectivo ámbito provincial.</p>
<p>4. Servicio de Fomento do Emprego.</p>
<p>Desenvolverá as funcións propias da Dirección Xeral de Fomento do Emprego no respectivo ámbito provincial.</p>
<p>5. Servicio de Xuventude.</p>
<p>Desenvolverá as funcións propias da Dirección Xeral de Xuventude no respectivo ámbito provincial.</p>
<p>Disposición adicional</p>
<p>Os órganos colexiados que conforme a normativa vixente estaban adscritos á Consellería de Familia, Muller e Xuventude, adscríbense á Consellería de Familia e Promoción do Emprego, Muller e Xuventude e desempeñarán a representación desta consellería nos distintos órganos colexiados existentes na Comunidade Autónoma por razón do seu cargo, os titulares dos órganos administrativos que forman parte deles.</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó disposto no presente decreto.</p>
<p>Disposicións derradeiras</p>
<p>Primeira.-Cando, como consecuencia da estructura orgánica que se establece no presente decreto, se modifique a denominación ou contido das subdireccións ou servicios existentes con anterioridade, ou se supriman algunhas das devanditas unidades, autorízase a Consellería de Familia e Promoción do Emprego, Muller e Xuventude, por proposta do secretario xeral, a readscribi-lo persoal afectado a postos do mesmo nivel ou inferior, sempre que sexan postos de libre designación, ou adscribilos, con carácter temporal, a postos de inferior nivel, se tratase de prazas de provisión por concurso, ata que, neste último caso, os ditos postos sexan cubertos da forma regulamentariamente establecida sen que,</p>
<p>en ningún caso, supoña a readscrición ou adscrición, cambio de residencia.</p>
<p>Segunda.-Facúltase a conselleira de Familia e Promoción do Emprego, Muller e Xuventude para dictar cantas disposicións sexan necesarias para o desenvolvemento e execución do presente decreto.</p>
<p>Terceira.-Este decreto entrará en vigor o día seguinte ó da súa publicación noDiario Oficial de Galicia.</p>
<p>Santiago de Compostela, vinteseis de decembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

