---
date: '1998-01-20'
id: 7F2A
page: 456
number: 12
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 15/1998, do 15 de xaneiro, polo que se modifica a disposición
  adicional do Decreto 316/1990, do 8 de xuño, polo que se regulan as
  publicacións da Xunta de Galicia.
range: Decreto
url: 'https://www.xunta.gal/dog/Publicados/1998/19980120/Anuncio7F2A_gl.html'
---
<p>Dentro do labor de coordinación que se vén desenvolvendo no campo das publicacións dos distintos departamentos da Xunta de Galicia, parece conveniente estender esta coordinación a tódalas publicacións unitarias con menos de cincuenta páxinas, polo que cómpre incluí-los folletos, os carteis e as follas soltas, que ata agora quedaban exentos no apartado b da disposición adicional do Decreto 316/1990, dentro do ámbito de aplicación do decreto que regula as publicacións da Xunta de Galicia (DOG do 16 de xuño e corrección de erros: DOG do 6 de xullo).</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do quince de xaneiro de mil novecentos noventa e oito,</p>
<p>DISPOÑO:</p>
<p>Artigo único.-A disposición adicional do Decreto 316/1990, do 8 de xuño, polo que se regulan as publicacións da Xunta de Galicia, quedará redactado do seguinte xeito:</p>
<p>«Disposición adicional</p>
<p>1. Quedan exentos do ámbito de aplicación deste decreto as publicacións periódicas.</p>
<p>2. Non obstante o disposto no número anterior, as consellerías presentaranlle ó Consello Coordinador de Publicacións a programación semestral das publicacións ás que fai referencia o número 1 desta disposición adicional, conforme co que se establece no artigo 2.b.».</p>
<p>Disposicións adicionais</p>
<p>Primeira.-Facúltase o conselleiro da Presidencia e Administración Pública para dicta-las disposicións</p>
<p>necesarias para a execución do disposto no presente decreto.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, quince de xaneiro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

