---
date: '1998-01-20'
id: 7FB6
page: 501
number: 12
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Aviso do 15 de decembro de 1997, do Servicio de Estructuras e Desenvolvemento
  Rural da Coruña, polo que se anuncia a publicación das bases definitivas da
  zona de Parada (Ordes-A Coruña).
range: Aviso
url: 'https://www.xunta.gal/dog/Publicados/1998/19980120/Anuncio7FB6_gl.html'
---
<p>Ponse en coñecemento dos interesados na concentración parcelaria da zona de Parada (Ordes-A Coruña), declarada de utilidade pública e urxente execución polo Decreto 209/1991, do 13 de xuño (DOG nº 118, do 21 de xuño de 1991), que a xunta local da zona, na súa reunión do 12 de decembro de 1997, aprobou as bases definitivas, que estarán expostas o público no Concello de Ordes e na zona, durante o prazo de trinta días hábiles, contados desde o seguinte ó da última inserción deste aviso no Diario Oficial de Galicia e no BOP, no xornal de máis circulación da provincia, no lugar habitual da parroquia e no taboleiro de anuncios do concello, de conformidad co que determinada a Lei de concentración parcelaria para Galicia (artigo 36).</p>
<p>Os documentos que se poden examinar no concello refírense á determinación do perímetro (predios da</p>
<p>periferia que se incluíron ou excluíron, superficies que se exceptúan por ser de dominio público e relación de predios excluídos), a clasificación de terras e a fisación de coeficientes que servirán de base para face-las compensacións que sexan necesarias e a determinación de propietarios e titulares de gravamés e outras situacións xurídicas das que se declara formalmente a súa titularidade.</p>
<p>Contra estas bases os interesados poden interpoñer recurso de alzada perante o conselleiro de Agricultura, Gandería e Política Agroalimentaria dentro do prazo de trinta días antes sinalados, na Xefatura de Estructuras e Desenvolvemento Rural (edificio administrativo, praza Luis Seoane, s/n, 6ª planta, A Coruña), nas oficinas centrais da Consellería de Agricultura, Gandería e Política Agroalimentaria (San Caetano, s/n, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmo ou por representación, facendo constar no escrito un enderezo dentro do termo municipal para os efectos das notificacións que procedan.</p>
<p>A Coruña, 15 de decembro de 1997.</p>
<p>Rogelio del Valle Muñoz-Cobo</p>
<p>Xefe do Servicio de Estructuras e Desenvolvemento</p>
<p>Rural da Coruña</p>
<p>Visto e prace</p>
<p>P.O.</p>
<p>Ofelia Rivas Vázquez</p>
<p>Secretaria provincial da Coruña</p>

