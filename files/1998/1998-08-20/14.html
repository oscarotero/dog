---
date: '1998-08-20'
id: 4CEA
page: 9581
number: 161
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 14 de agosto de 1998 pola que se anuncia a licitación, mediante
  procedemento aberto por concurso e trámite de urxencia, da contratación de
  tres consultorías e asistencias para a redacción de proxectos técnicos de
  obras.
range: Resolución
url: 'https://www.xunta.gal/dog/Publicados/1998/19980820/Anuncio4CEA_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, dos seguintes contratos de consultoría e asistencia:</p>
<p>1. Redacción do proxecto básico e de execución e do estudio de seguridade e saúde da restauración de cuberta, supresión de humidades e limpeza e reparación de fábricas da Catedral de Mondoñedo (Lugo).</p>
<p>Orzamento de licitación: 3.621.464 pesetas (tres millóns seiscentas vinteúnha mil catrocentas sesenta e catro pesetas) IVE incluído.</p>
<p>Prazo de execución: un (1) mes.</p>
<p>Garantía provisional: non se esixe.</p>
<p>2. Redacción do proxecto básico e de execución e do estudio de seguridade e saúde de reposición das cubertas, impermeabilizacións, restauración de fábricas e vidreiras na Catedral de Lugo.</p>
<p>Orzamento de licitación: 4.692.033 pesetas (catro millóns seiscentas noventa e dúas mil trinta e tres pesetas) IVE incluído.</p>
<p>Prazo de execución: un (1) mes.</p>
<p>Garantía provisional: non se esixe.</p>
<p>3. Redacción do proxecto básico e de execución e do estudio de seguridade e saúde da intervención na Catedral de San Martiño, en Ourense.</p>
<p>Orzamento de licitación: 5.689.430 pesetas (cinco millóns seiscentas oitenta e nove mil catrocentas trinta pesetas) IVE incluído.</p>
<p>Prazo de execución: un (1) mes.</p>
<p>Garantía provisional: non se esixe.</p>
<p>Exposición da documentación: o prego de prescricións técnicas e o prego de cláusulas administrativas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono 981 58 89 38.</p>
<p>Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación da presente resolución no DOG.</p>
<p>Lugar de presentación de proposicións: no Rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares. Os licitadores que se presenten a máis dunha contratación deberán presentar toda a documentación para cada un dos contratos.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta dos adxudicatarios.</p>
<p>Santiago de Compostela, 14 de agosto de 1998.</p>
<p>P.D (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>
<p>7780</p>

