---
date: '1998-08-20'
id: 4CB2
page: 9562
number: 161
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 7 de agosto de 1998 pola que se convocan e se aproban as bases que
  rexen a convocatoria de bolsas para a realización de teses doutorais en temas
  de investigación mariña.
range: Orde
url: 'https://www.xunta.gal/dog/Publicados/1998/19980820/Anuncio4CB2_gl.html'
---
<p>O desenvolvemento da acuicultura e a optimización da explotación dos recursos mariños promóvese baseándose na utilización de técnicas que esixen unha cada vez máis forte presencia de persoal con altos niveis de formación e experiencia. Esta demanda crea unha necesidade de especialización de titulados superiores no campo da investigación mariña no ámbito do programa galego de I.D.T.</p>
<p>Polo exposto, esta consellería</p>
<p>DISPÓN:</p>
<p>Artigo 1º</p>
<p>Convocar catro (4) bolsas para a realización de teses doutorais en temas de investigación mariña.</p>
<p>A concesión destas axudas rexerase polas bases do anexo I desta orde.</p>
<p>Artigo 2º</p>
<p>O financiamento farase con cargo á partida orzamentaria 012.04.432.A. 480.0 Axudas ó desenvol</p>
<p>vemento do programa de formación persoal dos presupostos xerais da Comunidade Autónoma galega para 1998.</p>
<p>Disposición adicional</p>
<p>O disposto no parágrafo segundo da base primeira. 2 do anexo I desta orde poderá ser de aplicación a aqueles bolseiros que, de acordo co disposto na base novena da Orde do 15 de marzo de 1996 e na base décimo segunda da Orde do 4 de abril de 1997 polas que se convocan e aproban as bases da convocatoria de bolsas para titulados superiores no campo da investigación mariña, solicitaron e obtiveron a prórroga das bolsas que tiveren concedidas.</p>
<p>Disposicións derradeiras</p>
<p>Primeira.-Facúltase o director xeral de Formación Pesqueira e Investigación para dicta-las normas necesarias para o desenvolvemento e execución desta orde.</p>
<p>Segunda.- Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 7 de agosto de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>ANEXO I</p>
<p>Bases</p>
<p>Primeira.-Obxecto e dotación.</p>
<p>1. O obxecto da presente convocatoria é a concesión de catro (4) bolsas dun ano de duración, prorrogables un máximo de catro por anualidades, segundo o establecido na base novena, para a realización de teses doutorais nos seguintes temas:</p>
<p>Acumulación de ficotoxinas productoras de PSP, ASP e DSP en moluscos bivalvos: 1 bolsa.</p>
<p>Ecoloxía larvaria do percebe: 1 bolsa.</p>
<p>Patoloxía do berberecho: 1 bolsa.</p>
<p>Estudio da bioloxía de Dinophysis e da súa producción de toxinas: 1 bolsa.</p>
<p>2. A contía das axudas será de 1.320.000 ptas., aboables en doce mensualidades de 110.000 ptas. cada unha, nas que se aplicará a correspondente retención fiscal.</p>
<p>Logo de solicitude do bolseiro e logo do informe favorable da Dirección Xeral de Formación Pesqueira e Investigación e en función das dispoñibilidades orzamentarias esta contía poderá ser incrementada ata un máximo de duascentas cincuenta mil pesetas, para actividades de formación dentro do programa da bolsa, sempre que o titor considere necesaria a súa asistencia.</p>
<p>Segunda.-Carácter da bolsa.</p>
<p>Dado o seu carácter formativo e de especialización, a concesión destas bolsas non implica relación laboral ou administrativa entre o beneficiario e a Consellería de Pesca, Marisqueo e Acuicultura, aínda que si a necesaria e natural coordinación co horario, normas e disciplina do departamento ou centro de investigación onde realiza a súa formación; nin dará lugar á súa inclusión na Seguridade Social, se ben quedará incluído nunha póliza colectiva de seguro de accidentes durante o período desta concesión.</p>
<p>O bolseiro deberá dedicarse de maneira plena a realiza-los estudios para os que lle foi concedida a bolsa, coa aceptación das indicacións da dirección do traballo.</p>
<p>Nembargantes, o bolseiro poderá colaborar na docencia práctica do centro ó que estea adscrito, nos termos establecidos para os bolseiros do plan de Formación de Persoal Investigador (FPI) e para os bolseiros predoutorais da Secretaría Xeral de Investigación e Desenvolvemento os que polas súas características se equiparan ós bolseiros da presente convocatoria.</p>
<p>É incompatible o desfrute da bolsa coa percepción doutras remuneracións, bolsas ou axudas salvo co desfrute daquelas bolsas que se convocan para cubrir</p>
<p>algunhas das accións formativas que o solicitante vaia realizar segundo o seu proxecto (asistencia a reunións, congresos, seminarios e cursos de especialización ou estadías noutros centros para aprender técnicas de investigación).</p>
<p>Terceira.-Condicións xerais.</p>
<p>Para optar a estas bolsas é necesario:</p>
<p>a) Ser galego maior de idade.</p>
<p>b) Estar en posesión do título de licenciado en ciencias biolóxicas ou ciencias do mar na data da solicitude.</p>
<p>c) Non estar obrigado a realiza-lo servicio militar ou prestación social substitutoria durante o período de desfrute da bolsa.</p>
<p>d) Non ter desfrutado con posterioridade ó remate dos estudios da súa licenciatura doutra bolsa de caracerísticas similares.</p>
<p>Cuarta.-Centros de realización.</p>
<p>As bolsas realizaranse no Centro de Investigacións Mariñas -Pedras de Corón- Vilanova de Arousa (Pontevedra), nas áreas de Procesos Oceanográficos Costeiros, Recursos Mariños e Patoloxía.</p>
<p>Os bolseiros están obrigados a incorporarse ó centro na data que se lles indique no documento de aceptación da bolsa.</p>
<p>Quinta.-Documentación e trámites.</p>
<p>1. A solicitude destas bolsas realizarase no modelo do anexo II da presente orde.</p>
<p>As solicitudes deberán ir, inescusablemente, xunto coa seguinte documentación:</p>
<p>a) Fotocopia compulsada do documento nacional de identidade.</p>
<p>b) Certificación académica detallada na que figuren as cualificacións obtidas, as datas de obtención e o número exacto de convocatorias investidas en cada materia (orixinal ou fotocopia compulsada). Será válida a fotocopia compulsada da certificación pero non as certificacións extractadas do expediente académico do solicitante.</p>
<p>No caso de estudios validados deberá presentarse, así mesmo, certificación académica, de idénticas características, para os estudios de orixe.</p>
<p>Os títulos obtidos no estranxeiro ou en centros non estatais deberán estar validados ou recoñecidos na data de finalización do prazo de presentación de solicitudes e deberase xuntar, se é o caso, as oportunas táboas de equivalencia oficiais das certificacións.</p>
<p>c) Fotocopia compulsada do título correspondente ou, no seu defecto, xustificación de ter realizado o pagamento dos dereitos de expedición.</p>
<p>d) Declaración xurada do solicitante na que conste que se cumpre o requisito establecido na base terceira.</p>
<p>e) Currículum vitae, presentado cantos documentos o avalen.</p>
<p>2. A presentación das solicitudes farase no rexistro xeral da Consellería de Pesca, Marisqueo e Acuicultura (edificios administrativos de San Caetano, Santiago de Compostela), ou ben por calquera das formas previstas no artigo 38.4º da Lei de réxime xurídico das administracións públicas e do procedemento administrativo común.</p>
<p>3. O prazo de presentación finalizará ós 20 días hábiles da publicación da presente Orde no Diario Oficial de Galicia.</p>
<p>4. A Dirección Xeral de Formación Pesqueira e Investigación comprobará que tódalas solicitudes reúnen os requisitos establecidos na presente orde e publicará unha resolución nos taboleiros de anuncios da Consellería de Pesca, Marisqueo e Acuicultura e das súas delegacións coa lista de admitidos e excluídos, indicando, se é o caso, as causas de exclusión. Contra a dita resolución poderán os interesados formular reclamación para emendar erros e falta de documentos, ante a Dirección Xeral de Formación Pesqueira e Investigación no prazo de 10 días a partir da publicación da resolución, achegando, se é o caso, a documentación necesaria. Transcorrido este prazo sen que se corrixan as causas de exclusión procederase ó arquivo do expediente sen máis trámites.</p>
<p>Sexta.-Outorgamento das bolsas.</p>
<p>1. As bolsas serán adxudicadas polo conselleiro de Pesca, Marisqueo e Acuicultura, por proposta da comisión de selección.</p>
<p>2. A comisión de selección constará de cinco membros: un presidente que será o director xeral de Formación Pesqueira e Investigación e catro vocais, dous designados pola Consellería de Pesca, Marisqueo e Acuicultura e outros dous designados pola Secretaría Xeral de Investigación e Desenvolvemento.</p>
<p>A selección dos bolseiros farase en función dos méritos acreditados na base quinta, e terase en conta, ademais, o coñecemento de idiomas.</p>
<p>Ademais do exame da documentación a comisión de selección poderá convoca-los solicitantes a unha entrevista persoal.</p>
<p>Efectuada a selección pola comisión, a Dirección Xeral de Formación Pesqueira e Investigación fará pública a relación provisional de beneficiarios seleccionados mediante anuncio publicado no taboleiro de anuncios da Consellería de Pesca, Marisqueo e Acuicultura e nos das súas delegacións. Contra esta</p>
<p>resolución poderase formular reclamación no prazo de 10 días, transcorrido o dito prazo a comisión procederá a estudia-las reclamacións presentadas e elevará a proposta definitiva ó conselleiro para que resolva.</p>
<p>A resolución da convocatoria farase por orde da Consellería de Pesca, Marisqueo e Acuicultura que se publicará no Diario Oficial de Galicia, e poñerá fin á vía administrativa, segundo o disposto no artigo 109.c da Lei 30/1992.</p>
<p>Se transcorridos 10 días desde a publicación da resolución de adxudicación no Diario Oficial de Galicia, os bolseiros non formalizasen a adscrición, perderán a bolsa e procederase a cubri-las vacantes cos suplentes nomeados.</p>
<p>As solicitudes entenderanse desestimadas se nun prazo de tres meses a partir da finalización do prazo de presentación de solicitudes non se dictou resolución.</p>
<p>Setima.-Pagamento e efectividade.</p>
<p>1. Incorporado ó lugar de realización da bolsa, e trala súa notificación polo titor do bolseiro, procederase ó pagamento da cantidade mensual fixada na base unha, con efecto a mes vencido.</p>
<p>A ausencia inxustificada, o baixo interese e rendemento e o non cumprimento das normas de réxime interno, así como a non realización dos traballos propostos serán causa de perda da bolsa.</p>
<p>2. a) A Dirección Xeral de Formación Pesqueira e Investigación poderá en calquera momento da realización da bolsa, solicitarlle ó bolseiro un informe sobre as súas actividades.</p>
<p>b) Antes do pagamento da última mensualidade, o bolseiro fará entrega dun informe por escrito sobre os traballos desenvolvidos no período de formación, ó que se xuntará informe do director do proxecto. O incumprimento deste requisito dará lugar á perda desta mensualidade.</p>
<p>Oitava.-Renuncia á bolsa concedida.</p>
<p>No caso de renuncia á bolsa concedida, o bolseiro presentará a correspondente solicitude fundamentada, podéndose cubri-la vacante producida polo período de desfrute restante co candidato suplente nomeado seguindo a orde de puntuación obtida.</p>
<p>Novena.-Condicións da prórroga.</p>
<p>Transcorrido un ano e logo do informe favorable da Dirección Xeral de Formación Pesqueira e Investigación, e sempre que exista partida orzamentaria, a Consellería de Pesca, Marisqueo e Acuicultura, por solicitude do bolseiro, poderá acordar prórrogas por períodos dun ano da bolsa que tiña concedida.</p>
<p>Para solicita-la segunda prórroga o bolseiro deberá acredita-la súa suficiencia investigadora.</p>
<p>6877</p>

