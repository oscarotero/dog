---
date: '1998-06-24'
id: DE4A
page: 7
number: 120
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 29 de abril de 1998 pola que se dispón a publicación da oferta
  de emprego público do ano 1998 do persoal de administración e servicios da
  Universidade de Santiago de Compostela.
range: Resolución
url: 'https://www.xunta.gal/dog/Publicados/1998/19980624/AnuncioDE4A_gl.html'
---
<p>O artigo 18 da Lei 30/1984, de reforma da función pública modificado pola Lei 22/1993, do 29 de decembro, de medidas físcais, reforma do réxime xurídico da función pública e da protección por desemprego, e 29 da Lei 4/1988, da función pública de Galicia, modificado pola Lei 3/1995, do 10 de abril, establecen que os postos de traballo dotados orzamentariamente que non poidan ser cubertos cos efectivos de persoal existentes, constitúen a oferta de emprego público de cada Administración.</p>
<p>O artigo 38 e seguintes dos estatutos da Universidade de Santiago de Compostela e o capítulo V do convenio colectivo para o persoal laboral das universidades públicas da Comunidade Autónoma de Galicia establecen os procedementos que se seguirán para a selección e oferta das vacantes do persoal funcionario e laboral respectivamente.</p>
<p>A oferta de emprego público para o ano 1998 figura nos anexos I e II da presente resolución tendo en conta as prazas vacantes de persoal funcionario e laboral respectivamente.</p>
<p>Tanto ó persoal funcionario como ó laboral seranlles de aplicación as reservas e prioridades recollidas nas súas normativas de aplicación.</p>
<p>Tendo en conta a proposta da xerencia da universidade, unha vez consultados os órganos de representación do persoal funcionario e laboral, a oferta de emprego público foi aprobada pola Xunta de Goberno e o Consello Social desta universidade, nas súas sesións do 18 de febreiro e 23 de abril respectivamente, o rector,</p>
<p>RESOLVE:</p>
<p>Primeiro.-En cumprimento do disposto no artigo 146 e seguintes dos estatutos da universidade, no artigo 15 da Lei 22/1993, do 29 de decembro, que modifica o 18 da Lei 30/1984, do 2 de agosto, e no artigo 7 da Lei 3/1995, do 10 de abril, que modifica o artigo 29 da Lei 4/1988, do 26 de maio, disponse a publicación no Diario Oficial de Galicia da oferta de emprego público para 1998 do persoal de administración e servicios.</p>
<p>Segundo.-A oferta de emprego do presente ano 1998 comprende as prazas dotadas no orzamento da universidade que non poidan ser cubertas cos efectivos de persoal existentes e que se detallan nos anexos.</p>
<p>Terceiro.-En cada convocatoria de probas selectivas, do cadro de persoal de funcionario, reservarase un número suficiente de prazas para a súa provisión mediante o sistema de promoción interna en función do número de candidatos potenciais.</p>
<p>A provisión de vacantes e selección do persoal laboral de administración e servicios rexerase polo disposto no convenio colectivo para o persoal laboral das universidades públicas da Comunidade Autónoma de Galicia, e demais normas reguladoras do ingreso do persoal ó servicio das administración públicas.</p>
<p>Cuarto.-Nas probas selectivas para ingreso nas escalas de funcionarios e categorías de persoal laboral, incluídas as correspondentes á promoción interna, serán admitidas as persoas con minusvalidez en igualdade de condicións cós demais aspirantes; non obstante, os aspirantes con minusvalidez deberán acreditar, mediante documentos expedidos polos órganos competentes da Consellería de Sanidade e Servicios Sociais e, se é o caso, da Administración correspondente, a compatibilidade da súa condición de minusválido co desempeño das tarefas e funcións das prazas de que se trate.</p>
<p>Do total de prazas ofertadas reservarase un 3% das vacantes para ser cuberto entre persoas con discapacidade de grao igual ou superior ó 33 por 100.</p>
<p>Quinto.-Non será necesaria a previa inscrición nas oficinas de emprego para participar nas probas selectivas derivadas da presente oferta de emprego público.</p>
<p>Santiago de Compostela, 29 de abril de 1998.</p>
<p>Darío Villanueva Prieto</p>
<p>Rector da Universidade de Santiago de Compostela</p>
<p>ANEXO I</p>
<p>OFERTA DE EMPREGO. PERSOAL FUNCIONARIO. ANO 1998</p>
<p>Grupo A:</p>
<p>Escala facultativos de arquivos e bibliotecas: 2 (OPE).</p>
<p>Grupo B:</p>
<p>Escala de axudantes de arquivos, bibliotecas e museos (Sección Bibliotecas): 1 (OPE).</p>
<p>Grupo C:</p>
<p>Escala administrativa: 2 (1 vacante). (1 OPE).</p>
<p>Grupo D:</p>
<p>Escala auxiliar: 4 (3 OPE), (1 vacante).</p>
<p>Persoal eventual:</p>
<p>Asesor técnico do gabinete do rector: 1.</p>
<p>Asesor técnico do gabinete do Consello Social: 1.</p>
<p>ANEXO II</p>
<p>OFERTA DE EMPREGO PERSOAL LABORAL ANO 1998</p>
<p>Grupo I:</p>
<p>Técnico de seguridade (xestión de refugallos non radiactivos): 1 (OPE).</p>
<p>Técnico de normalización lingüística: 1 (OPE).</p>
<p>Analista: 1 (vacante).</p>
<p>Grupo II:</p>
<p>Técnico xestor de sistemas: 1 (OPE).</p>
<p>Mestre: 1 (OPE).</p>
<p>Arquitecto técnico: 1 (vacante).</p>
<p>Documentalista: 1 (vacante).</p>
<p>Diplomado en enfermería: 1 (vacante).</p>
<p>Grupo III:</p>
<p>Técnicos de laboratorio: 3 (3 OPE).</p>
<p>Técnico especialista (fotógrafo) do SERVIMAV: 1 (vacante)</p>
<p>Grupo IV:</p>
<p>Auxiliar técnico de biblioteca: 3 (2 OPE), (1 vacante).</p>
<p>Conserxe: 1 (OPE).</p>
<p>Oficiais de laboratorio: 2 (2 vacante).</p>
<p>Oficial de animalario: 1 (OPE).</p>
<p>Socorrista: 1 (vacante).</p>
<p>Grupo V:</p>
<p>Auxiliares de servicios: 10 (3 OPE), (7 Vacantes)</p>
<p>Telefonista: 1 (OPE).</p>
<p>6010</p>

