---
date: '1998-10-29'
id: 671E
page: 11
number: 210
agency: CONCELLO DE OLEIROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19981029/Anuncio671E_gl.html'
---
<p>O Concello de Oleiros (A Coruña) tramita expediente para elixir xuíz de paz substituto do Xulgado de Paz de Oleiros.</p>
<p>As persoas interesadas poderán presenta-las súas solicitudes mediante instancia que se presentará no rexistro xeral do concello das 9 ás 13 horas, durante o período de quince días hábiles, contados desde a publicación deste anuncio no DOG.</p>
<p>As condicións legais que deberán reuni-los solicitantes para seren elixidos son:</p>
<p>a) Ser español e maior de idade.</p>
<p>b) Non estar incurso en ningunha das causas de incapacidade que se relacionan:</p>
<p>1. Estar impedido, nin física nin psiquicamente para a función xudicial.</p>
<p>2. Os condenados por delicto doloso, mentres non obtivesen a rehabilitación.</p>
<p>3. Os procesados ou inculpados por delicto doloso, en tanto non sexan absoltos ou se dicte acto de sobresemento.</p>
<p>4. Os que non estean en pleno exercicio dos seus dereitos civís.</p>
<p>c) Non estar incurso nas causas de incompatibilidade previstas para o desenvolvemento das funcións xudiciais (artigo 389 e ss. da Lei orgánica do poder xudicial) agás do exercicio de actividades profesionais ou mercantís.</p>
<p>Xunto coa instancia presentaranse os documentos seguintes:</p>
<p>* Certificado de nacemento ou fotocopia auténtica do DNI.</p>
<p>* Certificado expedido polo Rexistro Central de Penados e Rebeldes e declaración complementaria á que fai referencia o artigo 2 da Lei 68/1980, no seu punto 1.a) referente a se se atopa inculpado ou procesado.</p>
<p>* Xustificación de méritos que alegue o solicitante.</p>
<p>Faise constar que non é preciso ser licenciado en dereito.</p>
<p>Oleiros, trece de outubro de mil novecentos noventa e oito.</p>
<p>Mª Esther Pita Pita</p>
<p>Alcaldesa</p>
<p>9715</p>

