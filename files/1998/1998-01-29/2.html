---
date: '1998-01-29'
id: '10742'
page: 777
number: 19
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de xaneiro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Rocas Europeas de Construcción, S.A.
range: Resolución
url: 'https://www.xunta.gal/dog/Publicados/1998/19980129/Anuncio10742_gl.html'
---
<p>Visto o expediente do convenio colectivo para a empresa Rocas Europeas de Construcción, S.A., que tivo entrada nesta delegación provincial o día 26-6-1997, subscrito en representación da parte económica pola representación da empresa, e da parte</p>
<p>social, polo comité de empresa, o día 16-6-1997, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 13 de xaneiro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Rocas Europeas de Construcción, S.A.</p>
<p>Artigo 1º.-Ámbito persoal.</p>
<p>Afectará a todo o persoal técnico, administrativo, subalterno e obreiro que preste servicios na empresa Rocas Europeas de Construcción, S.A., sita nas Gándaras de Budiño e dedicada á actividade de elaboración de granito, coa exclusión daqueles incluídos na alínea C), punto 3 do artículo 1 do Estatuto dos traballadores.</p>
<p>Artigo 2º.-Duración e vixencia.</p>
<p>Terá unha duración desde o 1 de xaneiro de 1997 ata o 31 de decembro de 1998. A vixencia será a totalidade da súa duración.</p>
<p>Co fin de evita-lo baleiro normativo, denunciado o convenio e ata non se lograr acordo expreso, perderán vixencia as súas cláusulas obrigacionais, manténdose as normativas ata o asinamento do convenio que o substitúa.</p>
<p>Artigo 3º.-Procedemento de denuncia.</p>
<p>A denuncia propondo a revisión do presente convenio deberá ser presentada por calquera das partes deliberantes cunha anticipación mínima de 1 mes. Desta comunicación enviarase copia para efectos de rexistro á delegación provincial da Consellería de Relacións Laborais.</p>
<p>Artigo 4º.-Comisión paritaria.</p>
<p>Establécese unha comisión paritaria con facultades para interpreta-lo contido do convenio, a cal estará composta por tres vocais titulares e un suplen</p>
<p>te por cada unha das dúas representacións que tomaron parte na negociación do convenio. Unha e otra poderanse dotar de asesores.</p>
<p>Artigo 5º.-Axudas de custo.</p>
<p>As axudas de custo para o persoal obreiro partindo das establecidas para o ano 1996 (2.575 ptas. axuda completa, 1.030 ptas. media axuda) incrementaranse segundo as porcentaxes establecidas no artigo 6º do presente convenio, aplicándose os incrementos provisorios segundo o sistema establecido no segundo parágrafo do artigo 6º.</p>
<p>Artigo 6º.-Retribucións salariais.</p>
<p>Os conceptos retributivos fixados no convenio terán un incremento anual do IPC real de cada ano incrementado nun 0,75%, co límite máximo dun incremento do 3% para 1998.</p>
<p>Para o ano 1997, e en canto non se coñeza o IPC real, efectuarase un incremento do 2,5% sobre a táboa salarial de 1996, que se une como anexo I do presente convenio. Para 1998, e partindo da táboa salarial real o 31-12-1997, establecerase o incremento provisorio que se aplicará, en función das previsións do goberno sobre incremento do IPC para 1998.</p>
<p>Artigo 7º.-Antigüidade.</p>
<p>Neste concepto aplicarase o establecido no convenio xeral da construcción.</p>
<p>Artigo 8º.-Gratificacións extraordinarias.</p>
<p>As gratificacións extraordinarias aboaranse sobre o salario pactado no convenio para cada categoría profesional, máis a antigüidade, se é o caso.</p>
<p>Estas serán as seguintes:</p>
<p>-Xullo, 30 días, pagadoira o día 15 de xullo.</p>
<p>-Nadal, 30 días, pagadoira o día 20 de decembro.</p>
<p>Artigo 9º.-Horas extraordinarias.</p>
<p>As horas extraordinarias adaptaranse á lexislación vixente e aboaranse de acordo coa táboa do anexo II desde a data do asinamento deste convenio.</p>
<p>Artigo 10º.-Plus de puntualidade e asistencia.</p>
<p>Establécese un plus de puntualidade e asistencia para todo o persoal afectado polo presente convenio, de carácter mensual.</p>
<p>Ó plus vixente para 1996 (12.876 ptas.) aplicaránselle os incrementos establecidos no artigo 6º do presente convenio, aplicándose os incrementos provisorios segundo o sistema establecido no segundo parágrafo do artigo 6º.</p>
<p>A percepción do presente plus estará suxeita ás seguintes regras:</p>
<p>1. Entenderase por falta de puntualidade cando o traballador no momento de comeza-la xornada laboral non estea no seu posto de traballo e ata un máximo de 15 minutos.</p>
<p>2. No suposto anterior, o traballador perderá o 5 por cento do plus de puntualidade e asistencia por cada un dos retrasos.</p>
<p>3. Se a incorporación do traballador se produce despois dos primeiros 15 minutos de comezada a xornada laboral, considerarase como falta de asistencia de media xornada laboral perdéndose o 10 por cento do plus cada vez que se produza a dita falta.</p>
<p>4. A falta de asistencia dunha xornada de traballo ocasionará a perda do 20 por cento do plus.</p>
<p>5. As licencias establecidas no presente convenio e Estatuto dos traballadores non serán consideradas como faltas de puntualidade e asistencia.</p>
<p>Artigo 11º.-Plus de transporte.</p>
<p>Establécese un plus de transporte, sexa cal for o medio empregado polo traballador para o seu desprazamento, plus que se aboará por día de traballo efectivo.</p>
<p>Ó plus vixente para o ano 1996 (526 ptas./día) aplicaránselle os incrementos establecidos no Art. 6º do presente convenio, aplicándose os incrementos provisorios segundo o sistema establecido no segundo parágrafo do Art. 6º. As sumas percibidas por este concepto no terán a consideración de salario para ningún efecto, polo cal non se computarán para o cálculo da antigüidade, gratificacións extraordinarias, etc.</p>
<p>Artigo 12º.-Xornada de traballo.</p>
<p>A xornada ordinaria de traballo será de 40 horas semanais de traballo efectivo, tanto a xornada partida coma a continuada, e en cómputo anual realizaranse 1.764 horas, segundo o establecido no Art. 71 do convenio xeral da construcción.</p>
<p>No referente ós festivos non recuperables, aplicarase o establecido no convenio provincial de mármores e pedras.</p>
<p>Todo o persoal afectado polo presente convenio estará suxeito a quenda de mañá, tarde ou noite, tanto a xornada partida como continuada e permitirase a mobilidade dos postos dentro do centro de traballo.</p>
<p>Para as máquinas que requiren traballo continuado establecerase o número de quendas necesarias para cubri-los sete días da semana.</p>
<p>Desde o 1 de xullo ó 1 de setembro establecerase xornada continuada para o persoal técnico e administrativo, garantíndose mediante quendas a xornada partida cada un dos servicios administrativos da empresa.</p>
<p>Artigo 13º.-Organización do traballo.</p>
<p>Na sección de teares establécese un sistema de organización do traballo consistente na definición</p>
<p>dos seguintes equipos de traballo:</p>
<p>a) Equipos flexibles: encargaranse dos labores necesarios desde que se descargue o tear ata o deixar novamente cargado. Asígnanse 3 equipos de 4 persoas cada un. Dos 4 operarios que compoñen cada equipo un descansa. Deste xeito, e mediante un sistema rotatorio de descansos, cada integrante do equipo ten garantidos 2 descansos fixos de 2 días cada 16 días, á parte dos que lle poidan corresponder en función das cadencias de carga e descarga dos teares.</p>
<p>b) Equipos normais: formados por un xefe de equipo e un axudante atenderán o correcto funcionamento dos teares. En quendas de mañá, tarde e noite e mediante un calendario de rotacións entre 5 equipos conséguese ter cuberto este servicio tódolos días do mes.</p>
<p>Establécese un plus de 33.000 pesetas para cada un dos integrantes dos equipos descritos nas alíneas a e b anteriores. Así mesmo, con efectos do 1 de xaneiro de 1998, establecerase como concepto retributivo un plus de calidade que afectaría os integrantes dos equipos anteriormente descritos. O dito plus configurarase en función de criterios negociados e pactados entre o comité de empresa e a dirección desta que, en todo caso, deberían quedar concretados antes do 15 de xaneiro de 1998.</p>
<p>Con efectos do 1 de xullo de 1997 os integrantes dos equipos normais denominados axudantes percibirán un complemento de posto de traballo equivalente á diferencia entre o seu salario e o establecido para a categoría de oficial de 3ª. Este complemento de posto de traballo será percibido polos operarios que atendan o novo tren de pulido.</p>
<p>Artigo 14º.-Promoción no traballo.</p>
<p>Os ascensos suxeitaranse ó réxime seguinte:</p>
<p>1. O ascenso dos traballadores a tarefas ou postos de traballo que impliquen mando ou especial confianza serán de libre designación e revogación pola empresa.</p>
<p>2. Para ascender, cando proceda, a unha categoría profesional superior, a empresa establecerá sistemas de carácter obxectivo, podendo tomar como referencia, entre outras, as seguintes circunstancias:</p>
<p>a) Titulación adecuada.</p>
<p>b) Coñecemento do posto de traballo.</p>
<p>c) Historial profesional.</p>
<p>d) Ter desempeñado función de superior categoría profesional.</p>
<p>e) Superar satisfactoriamente as probas que se propoñan, as cales deberán se-las adecuadas ó posto de traballo que se vai desempeñar.</p>
<p>Artigo 15º.-Cambio de xornada e quenda.</p>
<p>A empresa poderá, cando así o xustifiquen as necesidades de producción, asignar temporalmente cal</p>
<p>quera traballador a un posto de traballo distinto ó que vén desempeñando habitualmente, independentemente da xornada e quenda de traballo que o dito posto teña establecido, adaptándose ás xornadas e quendas que rixan na sección de destino. Estas asignacións serán rotativas e terán para cada traballador unha duración máxima de dous meses. Destas asignacións será informado o comité de empresa.</p>
<p>Artigo 16º.-Vacacións.</p>
<p>O período de vacacións anuais retribuídas será de trinta días naturais, calculadas a salario base do convenio máis plus de asistencia e complemento de antigüidade, se é o caso.</p>
<p>Aboarase o importe das vacacións o día laborable anterior ó seu desfrute.</p>
<p>Artigo 17º.-Licencias.</p>
<p>O persoal afectado polo presente convenio terá dereito ás licencias establecidas no Estatuto dos traballadores, en canto sexan máis favorables para o traballador que as que aquí se establecen:</p>
<p>a) Matrimonio do traballador/a: 15 días naturais.</p>
<p>b) Matrimonio de fillos ou irmáns: 1 día natural.</p>
<p>Se se produce fóra da provincia: 2 días naturais.</p>
<p>c) Enfermidade grave do cónxuxe (ou compañeira/o, se é o caso) pais ou fillos: 6 días naturais.</p>
<p>Fóra da provincial: 7 días.</p>
<p>d) Enfermidade grave de irmáns: 2 días naturais.</p>
<p>e) Parto da esposa (ou compañeira, se é o caso): 6 días naturais.</p>
<p>f) Morte do cónxuxe (ou compañeira, se ó o caso): 4 días naturais.</p>
<p>g) Morte de avós, netos, irmáns, pais políticos ou fillos políticos: 2 días naturais.</p>
<p>h) Morte de irmáns políticos ou tíos: 1 día natural.</p>
<p>i) Traslado de domicilio habitual: 3 días naturais.</p>
<p>Fóra da provincia: 5 días.</p>
<p>En tódolos casos será con notificación á empresa e xustificación fidedigna.</p>
<p>Artigo 18º.-Roupa de traballo.</p>
<p>A empresa facilitaralle roupa de traballo ó persoal segundo se especifica para cada caso.</p>
<p>PezasCantidadeParque deMantementoResto</p>
<p>de roupabloques e tearespersoal</p>
<p>Fundas ou traxes1 4 meses 4 meses 6 meses</p>
<p>Camisa remeira112 meses12 meses12 meses</p>
<p>Botas1 6 meses 6 meses 6 meses</p>
<p>Artigo 19º.-Recoñecemento médico.</p>
<p>A empresa está obrigada a solicitar do centro de seguridade e hixiene de Pontevedra (Rande), ou dunha mutua patronal, un recoñecemento anual para</p>
<p>os traballadores que presten os seus servicios nela, que será complementado cun segundo recoñecemento anual restrinxido á prevención de silicose.</p>
<p>Artigo 20º.-Baixa hospitalaria.</p>
<p>En caso de baixa hospitalaria, a empresa complementaralles ós traballadores afectados a prestación económica por ILT que, por enfermidade común ou accidental non laboral, aboa a Seguridade Social, ata chegar ó 100 por 100 da base de cotización segundo detalle:</p>
<p>a) Mentres dure a permanencia no centro hospitalario.</p>
<p>b) No caso de que, finalizada esta, se lle prescriba unha convalecencia domiciliaria, ampliarase a trinta (30) días máis.</p>
<p>c) Por ámbolos casos conxuntamente, a duración máxima deste dereito será de noventa (90) días.</p>
<p>d) As ditas circunstancias acreditaranse documentalmente.</p>
<p>Artigo 21º.-ILT por accidente de traballo ou enfermidade profesional.</p>
<p>En caso de ILT por accidente de traballo ou enfermidade profesional, a empresa complementará a prestación económica que aboará a Seguridade Social ou mutua patronal, ata chegar ó 100 por 100 da base de cotización, a partir dos 20 días e ata un máximo de 120 días.</p>
<p>Artigo 22º.-Seguro de accidentes.</p>
<p>A empresa contratará unha póliza colectiva de accidentes de traballo para o seu persoal. A dita póliza garantirá como mínimo unha indemnización de:</p>
<p>-Caso de morte: 4.500.000.</p>
<p>-Invalidez total para traballo habitual: 4.500.000.</p>
<p>-Invalidez absoluta: 4.500.000.</p>
<p>Para os demais casos de invalidez, a indemnización será proporcional.</p>
<p>Artigo 23º.-Lexislación aplicable.</p>
<p>En todo o non previsto neste convenio, aplicarase o disposto no convenio colectivo xeral do sector da construcción e demais normas xerais de aplicación.</p>
<p>Artigo 24º.-Partes asinantes.</p>
<p>O presente convenio é asinado por Francisco Carballo Meira, en representación da empresa e en representación dos traballadores do comité de empresa, formado por:</p>
<p>-Manuel Pérez Ferreira.</p>
<p>-Antonio Costas Iglesias.</p>
<p>-José A. Araujo Collazo.</p>
<p>Cláusula adicional.</p>
<p>Os atrasos acumulados desde o 1-1-1997 ata o 30 de xuño de 1997 aboaranse no mes de agosto.</p>
<p>O Porriño, 16 de xuño de 1997.</p>
<p>Táboa salarial ano 1996</p>
<table><tbody><tr><td></td></tr>
<tr><td>Salario día</td><td>Salario mes</td></tr>
<tr><td></td></tr>
</tbody></table>
<table><tbody><tr><td>Técnicos medios.</td></tr>
<tr><td>Arquitectos e enxeñeiros técnicos</td><td></td><td>173.714</td></tr>
<tr><td>Profesores mercantís e gradua-
dos sociais</td><td></td><td>173.714</td></tr>
<tr><td>Mestres industriais e A.T.S.</td><td></td><td>158.021</td></tr>
<tr><td>Administrativos.</td></tr>
<tr><td>Xefe de 1ª</td><td></td><td>173.714</td></tr>
<tr><td>Xefe de 2ª</td><td></td><td>150.798</td></tr>
<tr><td>Oficial de 1ª</td><td></td><td>128.293</td></tr>
<tr><td>Oficial de 2ª</td><td></td><td>116.312</td></tr>
<tr><td>Auxiliar</td><td></td><td>93.671</td></tr>
<tr><td>Aspirante</td><td></td><td>59.193</td></tr>
<tr><td>Técnicos non titulados.</td></tr>
<tr><td>a) Persoal técnico non titulado.</td></tr>
<tr><td>Delineante superior</td><td></td><td>150.798</td></tr>
<tr><td>Delineante de 1ª</td><td></td><td>128.293</td></tr>
<tr><td>Delineante de 2ª</td><td></td><td>116.312</td></tr>
<tr><td>Calcador</td><td></td><td>93.671</td></tr>
<tr><td>b) Persoal técnico de organización.</td></tr>
<tr><td>Tec. de organización de 1ª</td><td></td><td>128.293</td></tr>
<tr><td>Tec. de organización de 2ª</td><td></td><td>116.312</td></tr>
<tr><td>Auxiliar de organización</td><td></td><td>93.671</td></tr>
<tr><td>c) Persoal técnico de fabricación.</td></tr>
<tr><td>Encargado xeral</td><td></td><td>170.018</td></tr>
<tr><td>Encargado de sección</td><td></td><td>150.798</td></tr>
<tr><td>Contramestre</td><td></td><td>133.059</td></tr>
<tr><td>Inspector de control</td><td></td><td>118.275</td></tr>
<tr><td>Subalternos.</td></tr>
<tr><td>Ordenanza</td><td></td><td>103.851</td></tr>
<tr><td>Porteiro</td><td></td><td>103.851</td></tr>
<tr><td>Almaceneiro</td><td></td><td>103.851</td></tr>
<tr><td>Garda xurado</td><td></td><td>103.851</td></tr>
<tr><td>Muller limpeza</td><td>2.532</td><td></td></tr>
<tr><td>Operarios.</td></tr>
<tr><td>Xefe de equipo</td><td>4.201</td><td></td></tr>
<tr><td>Oficial de 1ª</td><td>4.054</td><td></td></tr>
<tr><td>Oficial de 2ª</td><td>3.899</td><td></td></tr>
<tr><td>Oficial de 3ª</td><td>3.747</td><td></td></tr>
<tr><td>Especialista</td><td>3.558</td><td></td></tr>
<tr><td>Peón</td><td>2.532</td><td></td></tr>
<tr><td>Aprendiz ou pinche 16 anos</td><td>1.772</td><td></td></tr>
<tr><td>Aprendiz ou pinche 17 anos</td><td>1.772</td></tr>
</tbody></table>
<p>Horas extras</p>
<table><tbody><tr><td></td></tr>
<tr><td>Normal</td><td>Festivo</td></tr>
<tr><td></td></tr>
</tbody></table>
<table><tbody><tr><td>Técnicos medios.</td></tr>
<tr><td>Mestros industriais e A.T.S.</td><td>1.374</td><td>1.450</td></tr>
<tr><td>Administrativos.</td></tr>
<tr><td>Xefe de 1ª</td><td>1.437</td><td>1.515</td></tr>
<tr><td>Xefe de 2ª</td><td>1.297</td><td>1.374</td></tr>
</tbody></table>
<table><tbody><tr><td></td></tr>
<tr><td>Normal</td><td>Festivo</td></tr>
<tr><td></td></tr>
</tbody></table>
<table><tbody><tr><td>Oficial de 1ª</td><td>1.200</td><td>1.278</td></tr>
<tr><td>Oficial de 2ª</td><td>1.124</td><td>1.200</td></tr>
<tr><td>Auxiliar</td><td>1.060</td><td>1.137</td></tr>
<tr><td>Aspirante</td><td>614</td><td>670</td></tr>
<tr><td>Técnicos non titulados.</td></tr>
<tr><td>a) Persoal técnico non titulado.</td></tr>
<tr><td>Delineante superior</td><td>1.297</td><td>1.374</td></tr>
<tr><td>Delineante de 1ª</td><td>1.200</td><td>1.278</td></tr>
<tr><td>Delineante de 2ª</td><td>1.124</td><td>1.200</td></tr>
<tr><td>Calcador</td><td>1.060</td><td>1.137</td></tr>
<tr><td>b) Persoal técnico de organización.</td></tr>
<tr><td>Tec. de organización de 1ª</td><td>1.200</td><td>1.278</td></tr>
<tr><td>Tec. de organización de 2ª</td><td>1.124</td><td>1.200</td></tr>
<tr><td>Auxiliar de organización</td><td>1.060</td><td>1.137</td></tr>
<tr><td>c) Persoal técnico de fabricación.</td></tr>
<tr><td>Encargado de sección</td><td>1.298</td><td>1.375</td></tr>
<tr><td>Contramestre</td><td>1.175</td><td>1.252</td></tr>
<tr><td>Inspector de control</td><td>1.112</td><td>1.189</td></tr>
<tr><td>Subalternos.</td></tr>
<tr><td>Ordenanza</td><td>1.080</td><td>1.157</td></tr>
<tr><td>Porteiro</td><td>1.080</td><td>1.157</td></tr>
<tr><td>Almaceneiro</td><td>1.080</td><td>1.157</td></tr>
<tr><td>Garda xurado</td><td>1.080</td><td>1.157</td></tr>
<tr><td>Muller limpeza</td><td>766</td><td>894</td></tr>
<tr><td>Operarios.</td></tr>
<tr><td>Xefe de equipo</td><td>1.145</td><td>1.220</td></tr>
<tr><td>Oficial de 1ª</td><td>1.132</td><td>1.210</td></tr>
<tr><td>Oficial de 2ª</td><td>1.112</td><td>1.190</td></tr>
<tr><td>Oficial de 3ª</td><td>1.092</td><td>1.169</td></tr>
<tr><td>Especialista</td><td>1.086</td><td>1.163</td></tr>
<tr><td>Peón</td><td>1.080</td><td>1.156</td></tr>
<tr><td>Aprendiz ou pinche 16 anos</td><td>576</td><td>633</td></tr>
<tr><td>Aprendiz ou pinche 17 anos</td><td>601</td><td>658</td></tr>
</tbody></table>
<p>605</p>

