---
date: '1998-02-16'
id: FCC6
page: 1
number: 31
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 29 de xaneiro de 1998 pola que se autoriza a inclusión da escola de
  música privada de Calo-Teo no Rexistro de Escolas de Música.
range: Orde
url: 'https://www.xunta.gal/dog/Publicados/1998/19980216/AnuncioFCC6_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse estudios de música ou de danza en escolas específicas. Así mesmo, a Orde do 11 de marzo de 1993 (Diario Oficial de Galicia do 22 de abril) regula as condicións de creación e funcionamento destas escolas na Comunidade Autónoma de Galicia.</p>
<p>Por outra parte, o Decreto 346/1996, do 13 de setembro, establece no seu artigo 1º que lle corresponden á Consellería de Educación e Ordenación Universitaria as competencias de planificación, regulación e administración do ensino en toda a súa extensión.</p>
<p>Presentada solicitude de inclusión no Rexistro de Escolas de Música pola Sociedade Recreativa San Xoán de Calo-Teo, os servicios competentes da Consellería de Educación e Ordenación Universitaria comprobaron a efectividade do cumprimento dos requisitos esixidos na Orde do 11 de marzo de 1993.</p>
<p>Na súa virtude,</p>
<p>DISPOÑO:</p>
<p>Primeiro.-A escola, da que os datos se sinalan no anexo a esta orde, queda incluída no Rexistro de Escolas de Música.</p>
<p>Segundo.-A escola de música citada no dito anexo queda sometida ó réxime de escolas de música segundo se establece na Orde do 11 de marzo de</p>
<p>1993 (Diario Oficial de Galicia do 22 de abril de 1993), e ós servicios de inspección correspondentes.</p>
<p>Disposicións derradeiras</p>
<p>Primeira.-Facúltase o director xeral de Centros e Inspección Educativa para dicta-las disposicións necesarias no desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 29 de xaneiro de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Denominación específica: Escola de Música Privada de Calo-Teo.</p>
<p>Titular: Sociedade Recreativa San Xoán de Calo.</p>
<p>Domicilio: Rebordelo.</p>
<p>Localidade: Calo.</p>
<p>Concello: Teo.</p>
<p>Provincia: A Coruña.</p>

