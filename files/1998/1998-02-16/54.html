---
date: '1998-02-16'
id: FD96
page: 1
number: 31
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 12 de xaneiro de 1998, da Dirección Xeral de Calidade e
  Avaliación Ambiental, pola que se somete a información pública o estudio de
  efectos ambientais do proxecto de explotación da canteira Canabal.
range: Resolución
url: 'https://www.xunta.gal/dog/Publicados/1998/19980216/AnuncioFD96_gl.html'
---
<p>O artigo 2º, punto 4, do Decreto 327/1991, do 4 de outubro, de avaliación dos efectos ambientais para Galicia (DOG nº 199, do 15 de outubro), dispón que o órgano ambiental someterá o estudio de efectos ambientais ó trámite de información pública, durante quince días hábiles, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública, no prazo de quince días hábiles, contados a partir da publicación da presente resolución, o estudio de efectos ambientais do proxecto de explotación da canteira Canabal, situada no termo municipal de Sober, provincia de Lugo.</p>
<p>2. Para os devanditos efectos informativos, poranse á disposición dos administrados exemplares nas seguintes dependencias:</p>
<p>*Dirección Xeral de Calidade e Avaliación Ambiental.</p>
<p>*Delegación Provincial da Consellería de Medio Ambiente da provincia de Lugo.</p>
<p>*Concello de Sober.</p>
<p>3. As alegacións formularanse durante o dito prazo de quince días.</p>
<p>4. Unha vez rematado o mencionado prazo, remitirase o expediente coas correspondentes alegacións á Dirección Xeral de Calidade e Avaliación Ambiental.</p>
<p>Santiago de Compostela, 12 de xaneiro de 1998.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

