---
date: '1998-10-07'
id: 310A
page: 11
number: 195
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 18 de setembro de 1998, da Secretaría Xeral da Consellería de
  Medio Ambiente, pola que se fai pública a convocatoria de poxa para o
  alleamento das madeiras que se citan.
range: Resolución
url: 'https://www.xunta.gal/dog/Publicados/1998/19981007/Anuncio310A_gl.html'
---
<p>Por esta resolución, convócase a poxa para o alleamento de madeiras dos lotes que se citan no anexo, e de acordo co disposto no Decreto 244/1998, do 24 de xullo, da Consellería de Medio Ambiente e na orde da Consellería de Medio Ambiente do 8 de setembro de 1998 (Diario Oficial de Galicia do 16 de setembro).</p>
<p>Os ditos lotes estarán suxeitos no referente ó seu pagamento, a liquidación final de acordo cos productos extraídos e o prezo da tonelada fixado na poxa.</p>
<p>A súa celebración terá lugar no salón de actos da Delegación Provincial da Consellería da Presidencia e Administración Pública, sito na rúa Benito Corbal nº 47 de Pontevedra.</p>
<p>Para esta poxa rexerán a orde antes citada e mailos pregos de condicións técnico-administrativas xerais e particulares destas que figuran no expediente correspondente no Servicio de Montes e Industrias Forestais de Pontevedra, sito na rúa Benito Corbal, 47 desa cidade, onde poderán ser examinados polos interesados a partir do día da publicación no Diario Oficial de Galicia da presente resolución.</p>
<p>As ofertas poderanse presentar -durante os vinteseis días naturais seguintes ó da publicación no Diario Oficial de Galicia da presente resolución no rexistro da Delegación Provincial da Consellería de Medio Ambiente de Pontevedra ou en calquera das formas legalmente establecidas.</p>
<p>A apertura das proposicións será realizada pola mesa de contratación, que se reunirá ás once horas do noveno día hábil, que non cadre en sábado, contados a partir do termo do prazo de presentación das ofertas.</p>
<p>Cada licitador presentará dous sobres pechados para cada oferta. O sobre A coa documentación administrativa e o sobre B, coa oferta económica.</p>
<p>O sobre A, que contén a documentación administrativa, poderá ser único para tódalas poxas que se celebran ante a mesa e na mesma sesión.</p>
<p>Deberá conte-la seguinte documentación:</p>
<p>1. Acreditación da personalidade xurídica do empresario e, se é o caso, a súa representación.</p>
<p>2. Os xustificantes acreditativos de que están constituídas as fianzas provisionais, 2% do prezo de taxación, de acordo co disposto no artigo 36 da Lei 13/1995, de contratos das administracións públicas.</p>
<p>3. Declaración responsable de non estar incursa en prohibición de contratar, consonte os artigos 15 a 20 da Lei 13/1995, de contratos das administracións públicas.</p>
<p>4. Os que acrediten a cualificación empresarial do licitador.</p>
<p>5. Os que acrediten encontrarse ó día do cumprimento das obrigas tributarias e da Seguridade Social impostas nas disposicións vixentes.</p>
<p>No caso de que o licitador estea dado de alta no rexistro xeral de contratistas da comunidade autónoma deberá indicar na parte exterior do sobre o seu número, e incluír copia da inscrición da empresa no dito rexistro e os xustificantes acreditativos das fianzas provisionais.</p>
<p>O sobre B recollerá a proposición económica e presentarase no modelo normalizado que se encontra á disposición dos interesados no Servicio de Montes e Industrias Forestais de Pontevedra. Cada un dos lotes deberá figurar nun sobre B individual.</p>
<p>O adxudicatario constituirá a fianza definitiva do 4% máis un 6% de garantía complementaria, do prezo de adxudicación dentro dos vinte días seguintes ó da data na que regulamentariamente se lle comunique que a adxudicación é definitiva.</p>
<p>Dentro dese mesmo prazo deberá aboar:</p>
<p>1. O importe provisional do remate.</p>
<p>2. O importe das taxas.</p>
<p>3. Os gastos proporcionais deste anuncio.</p>
<p>4. Os demais que se establezan nos pregos particulares de aproveitamento.</p>
<p>Rematando o aproveitamento, efectuarase a súa liquidación definitiva e, de ser positiva a liquidación, o adxudicatario terá que facer efectivo o pagamento da diferencia entre o importe final resultante e o importe da adxudicación no prazo dos 15 días seguintes á dita liquidación final.</p>
<p>O adxudicatario deberá aboar, ademais das cantidades expresadas no anuncio, un 4,5% sobre o importe final resultante en concepto de IVE.</p>
<p>Santiago de Compostela, 18 de setembro de 1998.</p>
<p>P.D. (Orde 12-1-1998)</p>
<p>José Luis Aboal García Tuñón</p>
<p>Secretario xeral da Consellería de Medio Ambiente</p>
<p>SERVICIO DE MONTES E INDUSTRIAS FORESTAIS DE PONTEVEDRA</p>
<p>Relación de expedientes para poxa:</p>
<table><tbody><tr><td></td></tr>
<tr><td>Expte.</td><td>Monte</td><td>Cidade</td><td>Concello</td><td>Nº Conv.</td><td>Mot.</td><td>Sit.</td><td>Esp.</td><td>Tm</td><td>Ptas./Tm</td><td>Taxas</td><td>Fianza P.</td></tr>
<tr><td></td></tr>
</tbody></table>
<table><tbody><tr><td>48057</td><td>Monte de Arriba</td><td>Ramil, Basadroa e A.</td><td>Agolada</td><td>3615585</td><td>I-C.F.</td><td>En pé</td><td>P.pr.</td><td>250</td><td>800</td><td>14.095</td><td>4.000</td></tr>
<tr><td></td></tr>
<tr><td>48058</td><td>Alén</td><td>Barciademera</td><td>Covelo</td><td>3615593</td><td>V-R.</td><td>En pé</td><td>P.pr.</td><td>420</td><td>1.600</td><td>21.101</td><td>13.440</td></tr>
<tr><td></td></tr>
<tr><td>48059</td><td>Montes de Fornelos</td><td>Fornelos</td><td>Fornelos de Montes</td><td>3615653</td><td>I-C.F.</td><td>En pé</td><td>E.g.</td><td>440</td><td>1.500</td><td>21.418</td><td>13.200</td></tr>
<tr><td></td></tr>
<tr><td>48060</td><td>Fiedal</td><td>Antas</td><td>Lama, A</td><td>3615665</td><td>V-R.</td><td>En pé</td><td>P.pr.</td><td>1.125</td><td>2.000</td><td>47.307</td><td>45.000</td></tr>
<tr><td></td></tr>
<tr><td>48061</td><td>Sanomedio</td><td>Camos</td><td>Nigrán</td><td>3615022</td><td>V-R.</td><td>En pé</td><td>P.pr.</td><td>355</td><td>1.000</td><td>17.398</td><td>7.100</td></tr>
<tr><td></td></tr>
<tr><td>48062</td><td>Sanomedio</td><td>Chandebrito</td><td>Nigrán</td><td>3615012</td><td>V-R.</td><td>En pé</td><td>P.pr.</td><td>301</td><td>1.000</td><td>15.892</td><td>6.020</td></tr>
<tr><td></td></tr>
<tr><td>48063</td><td>San Mamede</td><td>Priegue</td><td>Nigrán</td><td>3615023</td><td>V-R.</td><td>En pé</td><td>P.pr.</td><td>877</td><td>1.000</td><td>31.954</td><td>17.540</td></tr>
<tr><td></td></tr>
<tr><td>48064</td><td>Arceiro e outros</td><td>Burgueira</td><td>Oia</td><td>3615546</td><td>V-R.</td><td>En pé</td><td>P.pr.</td><td>1.000</td><td>3.800</td><td>56.384</td><td>76.000</td></tr>
<tr><td></td></tr>
<tr><td>48065</td><td>Arceiro, Castelo e Magdalena</td><td>Burgueira</td><td>Oia</td><td>3615546</td><td>V-R.</td><td>En pé</td><td>P.pr.</td><td>1.418</td><td>1.200</td><td>49.167</td><td>34.032</td></tr>
<tr><td></td></tr>
<tr><td>48066</td><td>Valga e Lousado</td><td>Loureza</td><td>Oia</td><td>3615597</td><td>V-R.</td><td>En pé</td><td>P.pr.</td><td>1.000</td><td>3.800</td><td>56.384</td><td>76.000</td></tr>
<tr><td></td></tr>
<tr><td>48067</td><td>Beleitar e Portela</td><td>Bora</td><td>Pontevedra</td><td>2336</td><td>V-R.</td><td>En pé</td><td>P.pr.</td><td>120</td><td>1.000</td><td>9.211</td><td>2.400</td></tr>
<tr><td></td></tr>
<tr><td>48068</td><td>Galelo e Pedrada</td><td>Barrantes</td><td>Tomiño</td><td>3615629</td><td>V-R.</td><td>En pé</td><td>P.pr.</td><td>822</td><td>1.200</td><td>31.653</td><td>19.728</td></tr>
<tr><td></td></tr>
<tr><td>48069</td><td>Casaldeirigo</td><td>Setecoros</td><td>Valga</td><td>3615607</td><td>V-R.</td><td>En pé</td><td>P.pr.</td><td>800</td><td>2.800</td><td>40.607</td><td>44.800</td></tr>
<tr><td></td></tr></tbody></table>
<p>8708</p>

