---
date: '1998-03-16'
id: 9FC2
page: 2
number: 51
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 9 de marzo de 1998 pola que se anuncia a contratación polo
  sistema de concurso e procedemento aberto do servicio consistente na limpeza
  do Laboratorio Rexional de Sanidade Animal de Lugo.
range: Resolución
url: 'https://www.xunta.gal/dog/Publicados/1998/19980316/Anuncio9FC2_gl.html'
---
<p>A Consellería de Agricultura, Gandería e Política Agroalimentaria resolveu convoca-la seguinte contratación polo sistema de concurso e procedemento aberto:</p>
<p>Obxecto: contratación do servicio consistente na limpeza do Laboratorio Rexional de Sanidade Animal de Lugo, de acordo cos proxectos e pregos aprobados para isto.</p>
<p>Orzamento de licitación: tres millóns de pesetas (3.000.000 de ptas.).</p>
<p>Garantía provisional: sesenta mil pesetas (60.000 ptas.).</p>
<p>Garantía definitiva: cento vinte mil pesetas (120.000 ptas.).</p>
<p>Clasificación: non é necesaria.</p>
<p>Prazo de execución: un ano.</p>
<p>Exposición do proxecto e pregos: o proxecto, así como o prego de cláusulas administrativas particulares, estarán á disposición dos licitadores para o seu exame durante o prazo de presentación de proposicións, os días e horas hábiles de oficina, no Servicio de Contratación e Xestión Orzamentaria da Secretaría Xeral da Consellería de Agricultura, Gandería e Política Agroalimentaria (Edificios Administrativos San Caetano, s/n, Santiago de Compostela-A Coruña).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Política Agroalimentaria ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 13 de abril de 1998.</p>
<p>A apertura de proposicións terá lugar en acto público ás 13 horas do día 17 de abril de 1998, na sala de xuntas da Secretaría Xeral da Consellería de Agricultura, Gandería e Política Agroalimentaria (Edificios Administrativos San Caetano, s/n, Santiago de Compostela-A Coruña).</p>
<p>Gastos de publicación: serán por conta do adxudicatario.</p>
<p>Santiago de Compostela, 9 de marzo de 1998.</p>
<p>P.D. (Orde 15-12-1997, DOG 243, 17-12-1997)</p>
<p>Ángel Bernardo Tahoces</p>
<p>Secretario xeral da Consellería de Agricultura, Gandería e Política Agroalimentaria</p>
<p>2197</p>

