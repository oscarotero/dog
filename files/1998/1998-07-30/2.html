---
date: '1998-07-30'
id: '6736'
page: 8
number: 146
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de xullo de 1998 pola que se autoriza a determinados centros
  docentes públicos de educación secundaria dependentes da Consellería de
  Educación e Ordenación Universitaria a imparti-las ensinanzas de educación
  secundaria para persoas adultas conducentes á obtención do título de graduado
  en educación secundaria.
range: Orde
url: 'https://www.xunta.gal/dog/Publicados/1998/19980730/Anuncio6736_gl.html'
---
<p>A Lei orgánica 1/1981, do 6 de abril, pola que se aprobou o Estatuto de autonomía de Galicia, e o Real decreto 1763/1982, do 24 de xullo, sobre o traspaso de funcións e servicios da Administración do Estado á Comunidade Autónoma de Galicia en materia de educación, recoñécenlle á Consellería de Educación e Ordenación Universitaria as competencias en materia de planificación, regulación e administración do ensino regrado.</p>
<p>No marco destas competencias, a Lei orgánica 1/1990, do 3 de outubro, de ordenación xeral do sistema educativo, no seu artigo 52 prevé que as persoas adultas que queiran adquirir coñecementos equivalentes á educación básica contarán cunha oferta adaptada ás súas condicións e necesidades, co propósito de actualiza-la cualificación dos cidadáns, e que aquelas que teñan o título de graduado escolar poidan acceder a programas ou a centros docentes que lles axuden a alcanza-la formación básica prevista na mencionada lei para a educación básica obrigatoria.</p>
<p>A Lei 9/1992, do 24 de xullo, de educación e promoción de adultos establece no seu artigo 14 que os centros de educación e promoción de adultos deberán ser autorizados pola Administración da Comunidade Autónoma galega.</p>
<p>Por outra parte, e co fin de adapta-la oferta da educación secundaria obrigatoria ás condicións, necesidades e intereses das persoas adultas, dictouse a orde da Consellería de Educación e Ordenación Universitaria do 26 de maio de 1997 (DOG do 15 de xullo), pola que se establecen as liñas básicas para o desenvolvemento do currículo das ensinanzas conducentes ó título de graduado en educación secundaria para as persoas adultas e pola que se regulan as ensinanzas iniciais de niveis I, II e III conducentes ó título de graduado en educación secundaria.</p>
<p>En consecuencia do anteriormente exposto, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Quedan autorizados os centros docentes públicos de educación secundaria, que se relacionan a continuación, para imparti-lo nivel III das ensinanzas conducentes á obtención do título de graduado en educación secundaria para persoas adultas:</p>
<p>Provincia da Coruña:</p>
<p>15005211 IES Salvador de Madariaga, A Coruña.</p>
<p>15005221 IES Eusebio da Guarda, A Coruña.</p>
<p>15006742 IES Concepción Arenal, Ferrol.</p>
<p>15015743 IES Arcebispo Xelmírez 1, Santiago de Compostela.</p>
<p>15015755 IES Rosalía de Castro, Santiago de Compostela.</p>
<p>Provincia de Lugo:</p>
<p>27006531 IES Lucus Augusti, Lugo.</p>
<p>27013661 IES O Centiño, Foz.</p>
<p>Provincia de Ourense:</p>
<p>32008941 IES Eduardo Blanco Amor, Ourense.</p>
<p>32008951 IES Ramón Otero Pedrayo, Ourense.</p>
<p>Provincia de Pontevedra:</p>
<p>36006730 IES de Pontevedra.</p>
<p>36006729 IES Valle-Inclán, Pontevedra.</p>
<p>36011634 IES nº 1 de Vigo, Vigo.</p>
<p>36017430 IES Ricardo Mella, Vigo.</p>
<p>36011567 IES Castelao, Vigo.</p>
<p>36011592 IES Sta. Irene, Vigo.</p>
<p>36011580 IES Sto. Tomé do Freixeiro, Vigo.</p>
<p>Segundo.-A Dirección Xeral de Ordenación Educativa e Formación Profesional poderá dictar cantas resolucións e circulares estime oportunas, no ámbito das súas competencias, para o cumprimento e aplicación desta orde.</p>
<p>Terceiro.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de xullo de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>7275</p>

