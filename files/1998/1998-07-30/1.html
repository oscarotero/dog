---
date: '1998-07-30'
id: '6732'
page: 8
number: 146
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 28 de xullo de 1998 pola que se declara a alienabilidade do inmoble
  denominado O Regueiro, situado en Fiobre, termo municipal de Bergondo (A
  Coruña).
range: Orde
url: 'https://www.xunta.gal/dog/Publicados/1998/19980730/Anuncio6732_gl.html'
---
<p>Con data do 8 de abril de 1997 asinouse o protocolo de colaboración entre a Xunta de Galicia e o Ministerio de Traballo e Asuntos Sociais coa finalidade de fixa-lo calendario de actuacións necesarias para a construcción e dotación dun centro de recuperación de minusválidos físicos en Galicia.</p>
<p>Con data do 22 de abril de 1998 a Dirección Xeral de Sercicios Sociais, dependente da Consellería Sanidade e Servicios Sociais, solicitou a tramitación do expediente de cesión gartuíta do predio denominado O Regueiro, situado no lugar de Fiobre, parroquia de San Vicente de Moruxo, termo municipal de Bergondo (A Coruña), a favor da Tesourería Xeral da Seguridade Social, para que o Instituto de Migracións e Servicios Sociais proceda á construcción do antedito centro de recuperación de minusválidos físicos.</p>
<p>Mediante Decreto 221/1998, do 10 de xullo de 1998 (DOG nº 144, do 28 de xullo), desafectuose do dominio público o antedito inmoble, logo do informe favorable da Consellería de Familia e Promoción do Emprego, Muller e Xuventude.</p>
<p>Co obxecto de posibilita-la cesión do dito inmoble, requírese, segundo o disposto nos artigos 24 da Lei 3/1985, do 12 de abril, do patrimonio da Comunidade Autónoma de Galicia e 60 do seu regulamento, a declaración previa da súa alienabilidade.</p>
<p>En virtud do anteriormente exposto, por proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.-Declárase a alienabilidade do inmoble denominado O Regueiro, situado no lugar de Fiobre, parroquia de San Vicente de Moruxo, termo municipal de Bergondo (A Coruña), cunha extensión superficial aproximada de trinta mil metros cadrados e que linda ó norte, ría de Betanzos: ó sur, parcela nº 150 do Catastro de Rústica de Juana Varela Cubeiro; ó leste, ría de Betanzos; e ó oeste, parcela nº 105 do Catastro de Rústica de Manuel Fenández Aldao, regueiro, parcela nº 114 do Catastro de Rústica de María Franco Lorenzo e parcela nº 153 do Catastro de Rústica de herdeiros de Alfredo Romay Montoto. O dito predio está atravesado por unha pista que discorre desde Fiobre ata a praia, nas proximidades de punta Moruxo.</p>
<p>O dito inmoble atópase inscrito no Rexistro da Propiedade de Betanzos, no tomo 1554 xeral, libro</p>
<p>201 de Bergondo, folio 152, predio nº 19.765, inscrición 1ª.</p>
<p>Santiago de Compostela, vinteoito de xullo de mil novecentos noventa e oito.</p>
<p>José Antonio Orza Fernández</p>
<p>Conselleiro de Economía e Facenda</p>
<p>7274</p>

