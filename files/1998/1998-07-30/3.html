---
date: '1998-07-30'
id: 673A
page: 8
number: 146
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de xullo de 1998 pola que se autoriza a determinados IES a
  impartiren educación de persoas adultas e se trasladan as ensinanzas dos
  centros EPA a institutos de educación secundaria.
range: Orde
url: 'https://www.xunta.gal/dog/Publicados/1998/19980730/Anuncio673A_gl.html'
---
<p>A Lei orgánica 1/1981, do 6 de abril, pola que se aprobou o Estatuto de autonomía de Galicia, e o Real decreto 1763/1982, do 24 de xullo, sobre o traspaso de funcións e servicios da Administración do Estado á Comunidade Autónoma de Galicia en materia de educación, recoñécenlle á Consellería</p>
<p>de Educación e Ordenación Universitaria as competencias en materia de planificación, regulación e administración do ensino regrado.</p>
<p>No marco destas competencias, a Lei orgánica 1/1990, do 3 de outubro, de ordenación xeral do sistema educativo, no seu artigo 52 prevé que as persoas adultas que queiran adquirir coñecementos equivalentes á educación básica contarán cunha oferta adaptada ás súas condicións e necesidades, co propósito de actualiza-la cualificación dos cidadáns, e que aquelas persoas que teñan o título de graduado escolar poidan acceder a programas ou a centros docentes que lles axuden a alcanza-la formación básica prevista na mencionada lei para a educación básica obrigatoria.</p>
<p>A Lei 9/1992, do 24 de xullo, de educación e promoción de adultos, establece no seu artigo 14 que os centros de educación e promoción de adultos deberán ser autorizados pola Administración da Comunidade Autónoma galega.</p>
<p>Por Orde do 14 de xullo de 1998, autorizouse a certos institutos de educación secundaria a impartiren ensinanzas de educación de adultos.</p>
<p>A oferta educativa de educación de adultos foi evolucionando durante os últimos anos adaptándose e dando resposta ás necesidades da poboación e mesmo buscando a colaboración con outras entidades cando a demanda así o requiría. Seguindo con esta liña evolutiva e co ánimo de achega-las ensinanzas de adultos alí onde se demandan e que estas se poidan ofertar nuns espacios axeitados, considerouse necesario traslada-las ensinanzas de educación de adultos que ata o de agora se viñan impartindo en centros específicos pouco adaptados para imparti-las novas ensinanzas. En definitiva trátase de mellora-la calidade das ensinanzas das persoas adultas ó mesmo tempo que se rendibilizan os recursos educativos existentes.</p>
<p>Na súa virtude, e no uso das competencias que ten atribuídas, a Consellería de Educación e Ordenación Universitaria</p>
<p>DISPÓN:</p>
<p>Primeiro.-Autoriza-lo traslado de ensinanzas dos centros de educación de adultos ós institutos de educación secundaria que se relacionan no anexo.</p>
<p>Segundo.-Os institutos de educación secundaria relacionados anteriormente quedan autorizados a imparti-los niveis I, II e III das ensinanzas conducentes á obtención do título de graduado en educación secundaria, así como a preparación para a obtención do título de graduado escolar ata a súa extinción no curso 2001/2002.</p>
<p>Terceiro.-O profesorado dos centros de educación de adultos trasladarase ós institutos de educación secundaria e impartirá as ensinanzas para as que estaba autorizado nos centros de procedencia e, así mesmo, impartirá os módulos un e dous de educación secundaria para adultos.</p>
<p>Cuarto.-Nos institutos de educación secundaria consideraranse instalacións comúns aquelas que se destinen a usos similares, en función do tempo de utilización de espacios respectivos previsto para cada unha das ensinanzas.</p>
<p>Quinto.-A Dirección Xeral de Ordenación Educativa e Formación Profesional poderá dictar cantas resolucións e circulares considere oportunas, no ámbito das súas competencias, para o cumprimento e aplicación desta orde.</p>
<p>Sexto.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 15 de xullo de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<table><tbody><tr><td></td></tr>
<tr><td>Provincia da Coruña:</td></tr>
<tr><td></td></tr>
<tr><td>Centro EPA onde se impartían ensinanzas de adultos.</td><td>IES onde se trasladan as ensinanzas do centro EPA</td></tr>
<tr><td></td></tr>
<tr><td>Pontes de García Rodríguez, As</td><td>15021767 IES As Pontes, Pontes de García Rodríguez, As</td></tr>
<tr><td></td></tr>
<tr><td>Ribeira</td><td>15014568 IES nº 1 de Ribeira, Santa Uxía de Ribeira,</td></tr>
<tr><td></td></tr>
<tr><td>Provincia de Lugo :</td></tr>
<tr><td></td></tr>
<tr><td>Centro EPA onde se impartían ensinanzas de adultos.</td><td>IES onde se trasladan as ensinanzas do centro EPA</td></tr>
<tr><td></td></tr>
<tr><td>Burela</td><td>27013958 IES Monte Castelo, Burela.</td></tr>
<tr><td></td></tr>
<tr><td>Monforte de Lemos</td><td>27007259 IES Río Cabe, Monforte de Lemos.</td></tr>
<tr><td></td></tr>
<tr><td>Dámaso Alonso, Ribadeo</td><td>27010933 IES nº 1 de Ribadeo, Ribadeo.</td></tr>
<tr><td></td></tr>
<tr><td>Viveiro</td><td>27013636 IES María Sarmiento, Viveiro.</td></tr>
<tr><td></td></tr>
<tr><td>Provincia de Ourense:</td></tr>
<tr><td></td></tr>
<tr><td>Centro EPA onde se impartían ensinanzas de adultos.</td><td>IES onde se trasladan as ensinanzas do centro EPA</td></tr>
<tr><td></td></tr>
<tr><td>Barco de Valdeorras, O</td><td>32001725 IES nº 1 do Barco de Valdeorras, O Barco de Valdeorras.</td></tr>
<tr><td></td></tr>
<tr><td>O Carballiño</td><td>32015037 IES Manuel Chamoso Lamas, O Carballiño.</td></tr>
<tr><td></td></tr>
<tr><td>Verín</td><td>32013582 IES García Barbón, Verín.</td></tr>
<tr><td></td></tr>
<tr><td>Xinzo de Limia</td><td>32014801 IES nº 1 de Xinzo de Limia, Xinzo de Limia.</td></tr>
<tr><td></td></tr>
<tr><td>Provincia de Pontevedra:</td></tr>
<tr><td></td></tr>
<tr><td>Centro EPA onde se impartían ensinanzas de adultos.</td><td>IES onde se trasladan as ensinanzas do centro EPA</td></tr>
<tr><td></td></tr>
<tr><td>Bueu</td><td>36019463 IES Johan Carballeira, Bueu.</td></tr>
<tr><td></td></tr>
<tr><td>Guarda, A</td><td>36019244 IES A Sangriña, A Guarda.</td></tr>
<tr><td></td></tr>
<tr><td>O Porriño</td><td>36019529 IES Ribeira do Louro, O Porriño.</td></tr>
<tr><td></td></tr>
<tr><td>Vilagarcía de Arousa.</td><td>36019669 IES Armando Cotarelo Valledor, Sobradelo, Vilagarcía de Arousa.</td></tr>
<tr><td></td></tr></tbody></table>
<p>7272</p>

