---
date: '1998-04-24'
id: B6E6
page: 4
number: 78
agency: CONCELLO DE SADA
section: VI. ANUNCIOS
title: >-
  Resolución do 30 de marzo de 1998 pola que se anuncia a adxudicación mediante
  concesión administrativa, polo procedemento aberto e concurso, do servicio
  público de limpeza viaria e de praias no termo municipal de Sada.
range: Resolución
url: 'https://www.xunta.gal/dog/Publicados/1998/19980424/AnuncioB6E6_gl.html'
---
<p>De conformidade co disposto no artigo 79 da LCAP anúnciase concurso, polo procedemento aberto, para adxudica-la xestión indirecta por concesión do servicio anteriormente mencionado, conforme o seguinte contido:</p>
<p>1. Obxecto do contrato. É obxecto do contrato a concesión administrativa do servicio público de limpeza viaria e de praias do termo municipal de Sada.</p>
<p>2. Duración do contrato. Será de dez anos contados a partir da data de notificación do acordo de adxudicación, podendo ser prorrogado o dito prazo por anualidades sucesivas.</p>
<p>3. Tipo de licitación. Non se fixa tipo de licitación.</p>
<p>4. Pagamento. O pagamento do prezo de adxudicación farase efectivo con cargo á partida do orzamento en vigor.</p>
<p>5. Publicidade do prego de cláusulas administrativas particulares. Estará de manifesto tódolos días hábiles na secretaría do concello.</p>
<p>6. Garantía provisional. Será de 1.000.000 de ptas.</p>
<p>7. Exposición do prego de cláusulas administrativas particulares. Durante os oito primeiros días hábiles seguintes á publicación deste anuncio no BOP suspendéndose a licitación en caso de impugnación.</p>
<p>8. Garantía definitiva. O 4% do importe de adxudicación.</p>
<p>9. Presentación de proposicións. Durante os vinteseis días naturais seguintes á publicación do anuncio de licitación.</p>
<p>10. Apertura de proposicións. Terá lugar ás 13 horas do terceiro día hábil seguinte á conclusión do prazo para presentación de proposicións.</p>
<p>11. Modelo de proposición. O recollido no prego de cláusulas.</p>
<p>Sada, 30 de marzo de 1998.</p>
<p>Ramón Rodríguez Ares</p>
<p>Alcalde</p>
<p>3123</p>

