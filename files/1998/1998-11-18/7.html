---
date: '1998-11-18'
id: 4A0E
page: 12
number: 224
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 5 de novembro de 1998 pola que se convocan cursos en
  colaboración coa Consellería de Agricultura, Gandería e Política
  Agroalimentaria.
range: Resolución
url: 'https://www.xunta.gal/dog/Publicados/1998/19981118/Anuncio4A0E_gl.html'
---
<p>Dentro do programa de actividades da EGAP para 1998, e conforme coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse en colaboración coa Consellería de Agricultura, Gandería e Política Agroalimentaria os cursos que figuran no anexo, que deberán desenvolverse conforme as seguintes bases:</p>
<p>Primeira.-Solicitudes.</p>
<p>As solicitudes de admisión ós cursos, segundo o modelo que figura ó final da convocatoria, dirixiranse</p>
<p>á Consellería de Agricultura, Gandería e Política Agroalimentaria e serán presentadas no seu rexistro xeral ou en calquera das súas delegacións provinciais, sen prexuízo do disposto no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Prazo.</p>
<p>O prazo de presentación de instancias será de 10 días naturais, contados a partir do día seguinte ó da publicación desta resolución.</p>
<p>Terceira.-Selección.</p>
<p>Os criterios de selección serán os que figuran no anexo, atendendo ás características de cada curso.</p>
<p>Cuarta.-Certificado de asistencia.</p>
<p>Outorgaráselles certificado de asistencia ós alumnos que participen con regularidade no curso. Calquera</p>
<p>inasistencia deberá ser xustificada. A falta de asistencia inxustificada do 15% das horas lectivas programadas impostibilitará a expedición do certificado.</p>
<p>A falta de asistencia, aínda que sexa xustificada que supere o 15% das horas lectivas programadas, imposibilitará igualmente a expedición do certificado, e dará lugar á baixa do curso con perda de tódolos dereitos.</p>
<p>Santigo de Compostela, 5 de novembro de 1998.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>*Curso: Xestión informática en producción e sanidade animal.</p>
<p>1. Obxectivos.</p>
<p>Actualiza-los coñecementos específicos en sanidade e producción animal.</p>
<p>2. Destinatarios.</p>
<p>Profesionais veterinarios que interveñen na execución de programas de sanidade e producción animal da Consellería de Agricultura, Gandería e Política Agroalimentaria.</p>
<p>3. Criterios de selección.</p>
<p>Daráselles prioridade ás solicitudes daqueles veterinarios que teñan máis relación cos sistemas de identificación e rexistro de animais e explotacións, tanto na xestión administrativa como na execución dos programas de campo.</p>
<p>A distribución de participantes por localidades farase atendendo o número de solicitudes por localidade e distancia ó posto de traballo.</p>
<p>4. Desenvolvemento.</p>
<p>4.1 Número de edicións: 8.</p>
<p>4.2. Duración de cada curso: 15 horas.</p>
<p>4.3. Datas: novembro e decembro de 1998; a data de comezo e o lugar de realización, notificaráselle persoalmente ós seleccionados.</p>
<p>4.4. Lugares: A Coruña, Lugo, Ourense, Pontevedra e Santiago de Compostela.</p>
<p>4.5. Horario: das 17 ás 20 horas.</p>
<p>4.6. Número de prazas: 15 por edición.</p>
<p>5. Contido.</p>
<p>Nocións básicas de informática. Manexo dun procesador de textos, follas de cálculo, etc., rede informática da Xunta de Galicia, Windows NT e aplicacións específicas de sanidade e producción animal.</p>
<p>*Curso: Xestión informática en producción e sanidade animal.</p>
<p>1. Obxectivos.</p>
<p>Actualiza-los coñecementos específicos en sanidade e producción animal.</p>
<p>2. Destinatarios.</p>
<p>Persoal auxiliar que interveña na execución de programas de sanidade e producción animal da Consellería de Agricultura, Gandería e Política Agroalimentaria.</p>
<p>3. Criterios de selección.</p>
<p>Daráselles prioridade ás solicitudes daqueles veterinarios que teñan máis relación cos sistemas de identificación e rexistro de animais e explotacións, tanto na xestión administrativa como na execución dos programas de campo.</p>
<p>A distribución de participantes por localidades farase atendendo o número de solicitudes por localidade e distancia ó posto de traballo.</p>
<p>4. Desenvolvemento.</p>
<p>4.1 Número de edicións: 8.</p>
<p>4.2. Duración de cada curso: 15 horas.</p>
<p>4.3. Datas: novembro e decembro de 1998; a data de comezo e o lugar de realización notificaráselles persoalmente ós seleccionados.</p>
<p>4.4. Lugares: A Coruña, Lugo, Ourense, Pontevedra e Santiago de Compostela.</p>
<p>4.5. Horario: das 17 ás 20 horas.</p>
<p>4.6. Número de prazas: 15 por edición.</p>
<p>5. Contido.</p>
<p>Nocións básicas de informática. Manexo dun procesador de textos, follas de cálculo, etc., rede informática da Xunta de Galicia, Windows NT e aplicacións específicas de sanidade e producción animal.</p>
<p>*Curso: Epidemioloxía veterinaria.</p>
<p>1. Obxectivos.</p>
<p>Actualiza-los coñecementos específicos en epidemioloxía veterinaria.</p>
<p>2. Destinatarios.</p>
<p>Profesionais veterinarios que interveñen na execución de programas da Consellería de Agricultura, Gandería e Política Agroalimentaria.</p>
<p>3. Criterios de selección.</p>
<p>Daráselles prioridade ás solicitudes daqueles veterinarios que participen no desenvolvemento de programas de sanidade e producción animal da Consellería de Agricultura, Gandería e Política Agroalimentaria, tanto na xestión administrativa como na execución dos programas de campo.</p>
<p>A distribución de participantes por localidades farase atendendo o número de solicitudes por localidade e distancia ó posto de traballo.</p>
<p>4. Desenvolvemento.</p>
<p>4.1 Número de edicións: 4.</p>
<p>4.2. Duración de cada curso: 15 horas.</p>
<p>4.3. Datas: novembro e decembro de 1998; a data de comezo e o lugar de realización notificaráselles persoalmente ós seleccionados.</p>
<p>4.4. Lugares: A Coruña, Lugo, Ourense e Pontevedra.</p>
<p>4.5. Horario: das 17 ás 21 horas.</p>
<p>4.6. Número de prazas: 75 por edición.</p>
<p>5. Contido.</p>
<p>Introducción e conceptos básicos. Enquisas epidemiolóxicas. Nocións sobre o tratamento estatístico das enquisas epidemiolóxicas. Situación actual das enfermidades máis importantes. Avaliación sanitaria dun proceso patolóxico, estudio da orixe, previsión da evolución, medidas que se adoptarán e actuacións preventivas.</p>
<p>*Curso: Controis zootécnicos e sanitarios nos intercambios comerciais dos animais e os seus productos.</p>
<p>1. Obxectivos.</p>
<p>Actualiza-los coñecementos específicos da normativa que regula o movemento de animais e os seus productos.</p>
<p>2. Destinatarios.</p>
<p>Profesionais veterinarios que interveñen na execución de programas da Consellería de Agricultura, Gandería e Política Agroalimentaria.</p>
<p>3. Criterios de selección.</p>
<p>Daráselles prioridade ás solicitudes daqueles veterinarios máis relacionados coa emisión de certificacións sanitarias para o movemento pecuario.</p>
<p>A distribución de participantes por localidades farase atendendo o número de solicitudes por localidade e distancia ó posto de traballo.</p>
<p>4. Desenvolvemento.</p>
<p>4.1 Número de edicións: 4.</p>
<p>4.2. Duración de cada curso: 15 horas.</p>
<p>4.3. Datas: novembro e decembro de 1998; a data de comezo e o lugar de realización notificaráselles persoalmente ós seleccionados.</p>
<p>4.4. Lugares: A Coruña, Lugo, Ourense e Pontevedra.</p>
<p>4.5. Horario: das 17 ás 21 horas.</p>
<p>4.6. Número de prazas: 75 por edición.</p>
<p>5. Contido.</p>
<p>Requisitos zootécnicos e sanitarios para o movemento dos animais na Comunidade Autónoma de Galicia, en todo o territorio do Estado español, Comunidade Europea e terceiros países. Documentación. Perspectivas de futuro. Outros aspectos e repercusións sanitarias, productivas e comerciais.</p>
<p>9905</p>

