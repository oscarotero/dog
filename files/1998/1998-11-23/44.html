---
date: '1998-11-23'
id: 585E
page: 12
number: 227
agency: CONCELLO DE CARBALLEDA DE VALDEORRAS
section: VI. ANUNCIOS
title: >-
  Anuncio de concurso con procedemento aberto e tramitación urxente para
  adquisición de terreos en Sobradelo, destinados a instalación dun centro de
  atención a persoas maiores.
range: Anuncio
url: 'https://www.xunta.gal/dog/Publicados/1998/19981123/Anuncio585E_gl.html'
---
<p>De conformidade co acordo plenario do 30 de outubro de 1998, anúnciase contratación mediante concurso, con procedemento aberto e tramitación urxente, para adquisición de terreo sito en Sobradelo, destinados a un centro de atención ás persoas maiores.</p>
<p>1. Obxecto: a adquisición de terreos sitos en Sobradelo para destinalos a un centro de atención ás persoas maiores.</p>
<p>O terreo ou terreos no suposto de que sexan estremeiros, han de cumpri-los seguintes requisitos:</p>
<p>Ter por si mesmo ou con outros que se oferten, sempre que sexan estremeiros, unha superficie estimada de cinco mil metros cadrados, 5.000 m.</p>
<p>Te-la consideración de solo urbano segundo as normas subsidiarias de planeamento do municipio.</p>
<p>Estaren situados no núcleo de Sobradelo.</p>
<p>2. Tipo de licitación: fíxase o tipo de licitación ou prezo de adquisición na cantidade máxima de dúas mil pesetas por metro cadrado, 2.000 ptas./m, que poderá ser mellorado á baixa polos concursantes.</p>
<p>3. Financiamento: o financiamento da adquisición do terreo é por conta do concello, existindo consignación suficiente nas partidas 4.68 e 4.68.009 do orzamento xeral vixente do ano 1998.</p>
<p>4. Garantía provisional: será do 2% do prezo de venda do terreo ofertado.</p>
<p>5. Exposición do prego de cláusulas administrativas: durante os catro primeiros días hábiles seguintes ó da publicación do prego e anuncio de licitación no BOP, se ben a licitación se aprazará no caso de que se formulen reclamacións contra o dito prego.</p>
<p>6. Obtención da documentación e información: na Secretaría do Concello, sito en Sobradelo, código postal 32330, teléfono 988 33 50 02, telefax 988 33 53 79, en horario de ofician de 9 a 14 horas,</p>
<p>ata o día no que remate o prazo de presentación das proposicións.</p>
<p>7. Presentación de proposicións e documentación: durante os 13 días naturais seguintes ó da última publicación do presente anuncio no BOP e no DOG.</p>
<p>Os que dexesen tomar parte no concurso presentarán a documentación que se relaciona no prego de cláusulas administrativas.</p>
<p>A proposición axustarase ó modelo previsto no prego de cláusulas administrativas.</p>
<p>8. Apertura de proposicións: terá lugar ás doce horas do día seginte hábil (agás sábados) a aquel no que finalice o prazo de presentación de proposicións.</p>
<p>Carballeda de Valdeorras, 4 de novembro de 1998.</p>
<p>Mª Carmen González Quintela</p>
<p>Alcaldesa</p>
<p>10559</p>

