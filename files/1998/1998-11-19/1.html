---
date: '1998-11-19'
id: 4C22
page: 12
number: 225
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de outubro de 1998 pola que se aproba o plan de traballo anual da
  inspección educativa na Comunidade Autónoma de Galicia para o curso 1998-1999.
range: Orde
url: 'https://www.xunta.gal/dog/Publicados/1998/19981119/Anuncio4C22_gl.html'
---
<p>O Decreto 135/1993, do 24 de xuño, polo que se regulan as funcións e organización da inspección educativa na Comunidade Autónoma de Galicia, sinala que unha das funcións do subdirector xeral de Inspección é a de elabora-lo plan de traballo anual da inspección educativa, de acordo coas prioridades e directrices emanadas das correspondentes direccións xerais da Consellería de Educación e Ordenación Universitaria.</p>
<p>A Consellería de Educación e Ordenación Universitaria considera como obxectivo prioritario a aplicación das novas ensinanzas derivadas da LOXSE e, especialmente, no curso 1998-99, o seguimento e avaliación da educación secundaria obrigatoria, dos centros públicos integrados, e a implantación anticipada dos ciclos formativos nos centros públicos e privados.</p>
<p>Por outra parte, a Lei orgánica 1/1990, da participación, a avaliación e o goberno dos centros docentes, considera que a mellora na calidade do ensino esixe amplia-los límites da avaliación para que poida ser aplicada de modo efectivo ó conxunto do sistema educativo, nas súas ensinanzas, centros e profesores e determina que os plans de avaliación dos centros docentes serán elaborados e serán levados a cabo principalmente pola inspección educativa.</p>
<p>A Consellería de Educación e Ordenación Universitaria, para consegui-los obxectivos previstos pola Lei 3/1983, de normalización lingüística, no campo do ensino promoveu unha serie de medidas encamiñadas a potencia-la utilización do idioma galego e a contribuír á súa normalización social. Estas medidas están contidas no Decreto 247/1995, do 14 de setembro, que regula o uso da lingua galega nos centros educativos de ensino non universitario, e que encomenda á inspección educativa velar polo cumprimento das normas establecidas nel.</p>
<p>O Decreto 135/1993, do 24 de xullo, establece no seu artigo 19 como unha das funcións do inspector-xefe do servicio provincial, a de elabora-lo plan provincial de inspección de acordo co plan de traballo anual. Isto implica que os plans de traballo provinciais deben aterse ás liñas básicas e prioritarias fixadas no plan anual, sen prexuízo da marxe de flexibilidade e autonomía que a singularidade provincial esixe para adecua-lo plan e as actuacións previstas á realidade educativa da provincia.</p>
<p>Este plan marca uns obxectivos xerais que tratan de darlle un carácter coherente e unitario á actuación da inspección educativa. Quedan fóra deste plan de traballo tanto as actuacións non planificables que poidan xurdir ó longo do curso, ben por instancia dos propios centros, da comunidade educativa ou por requirimento da Administración, como as actuacións regulares e habituais que as disposicións teñen encomendada á Inspección educativa.</p>
<p>De acordo co anteriormente exposto, por proposta do subdirector xeral de Inspección Educativa, de conformidade co artigo 12 do Decreto 135/1993, do 24 de xuño, establécese o seguinte plan de traballo da inspección para o curso 1998-99.</p>
<p>I. Obxectivos.</p>
<p>1. Supervisión do proceso de funcionamento e organización dos centros públicos integrados.</p>
<p>2. Supervisión do proceso de implantación do novo sistema educativo, con especial referencia á implantación xeneralizada do terceiro curso da educación secundaria obrigatoria.</p>
<p>3. Avaliación dos centros educativos de acordo cos obxectivos marcados no Plan de Avaliación dos Centros Docentes (Plan ACE).</p>
<p>4. Supervisión do proceso de normalización lingüística e o seu grao de cumprimento nas diversas etapas educativas e nos centros de ensino, de acordo co disposto no Decreto 247/1995, do 14 de decembro.</p>
<p>5. Determinación dos cadros de persoal dos institutos de educación secundaria e centros públicos integrados e supervisa-lo proceso de adscrición do profesorado ós cadros resultantes.</p>
<p>6. Supervisión e seguimento da implantación do sistema de orientación educativa en Galicia e da implantación do departamento de orientación nos centros.</p>
<p>II. Actuacións e procedemento.</p>
<p>Obxectivo 1.</p>
<p>Supervisión do proceso de funcionamento e organización dos centros públicos integrados.</p>
<p>Actividades:</p>
<p>1.1 Seguimento dos seguintes aspectos organizativos:</p>
<p>-Proceso de escolarización, desenvolvemento e control de alumnos e grupos resultantes.</p>
<p>-Elementos de organización interna, xornada escolar, distribución de horario lectivo semanal das diferentes áreas e materias, horario de profesores.</p>
<p>-Adscrición ós centros do profesorado con horario en dous centros distintos e atención ó horario docente e complementario e demais circunstancias dos profesores compartidos.</p>
<p>1.2 Asesoramento e seguimento da elaboración dos documentos institucionais do centro.</p>
<p>-O proxecto educativo do centro.</p>
<p>-O proxecto curricular das etapas educativas.</p>
<p>-As programacións didácticas dos departamentos e dos equipos de ciclo.</p>
<p>-O plan xeral para o uso do idioma.</p>
<p>-A programación xeral anual.</p>
<p>-O regulamento de réxime interno.</p>
<p>1.3 Seguimentos dos programas de adaptación curricular e de diversificación curricular.</p>
<p>1.4 Seguimento do proceso de avaliación e de promoción dos alumnos.</p>
<p>1.5 Supervisión das actas de avaliación e dos libros de escolaridade.</p>
<p>Responsable:</p>
<p>Baixo a dirección do inspector coordinador do sector, os inspectores levarán a cabo o seguimento e a supervisión dos aspectos sinalados nos centros que teñen asignados.</p>
<p>Temporalización:</p>
<p>Meses de setembro e outubro: 1.1.</p>
<p>Meses de outubro-novembro: 1.2.</p>
<p>Todo o curso: 1.3 e 1.4.</p>
<p>Mes de xuño: 1.5.</p>
<p>Documentos:</p>
<p>O resumo das realizacións levadas a cabo e dos aspectos obxecto de seguimento serán recollidos nas fichas correspondentes.</p>
<p>No informe trimestral elaborado polo equipo de sector, baixo a coordinación do inspector coordinador, recolleranse conclusións e as propostas de mellora.</p>
<p>Obxectivo 2.</p>
<p>Supervisión do proceso de implantación do novo sistema educativo, con especial referencia á implantación xeneralizada do terceiro curso da educación secundaria obrigatoria.</p>
<p>Actividades:</p>
<p>2.1 Seguimento dos aspectos organizativos seguintes:</p>
<p>-Proceso de escolarización: desenvolvemento e control de alumnos e grupos resultantes.</p>
<p>-Elementos de organización interna:</p>
<p>Xornada escolar, distribución do horario lectivo semanal das diferentes áreas e materias.</p>
<p>2.2 Asesoramento e seguimento de elaboración dos documentos institucionais dos centros:</p>
<p>-O proxecto educativo do centro.</p>
<p>-O proxecto curricular da etapa.</p>
<p>-As programacións didácticas dos departamentos.</p>
<p>-O plan xeral para o uso do idioma.</p>
<p>-A programación xeral anual.</p>
<p>-O regulamento de réxime interno.</p>
<p>2.3 Seguimento do plan de coordinación entre o profesorado dos institutos e o profesorado que imparte o primeiro ciclo da ESO nos centros adscritos, e das actuacións correspondentes:</p>
<p>-Plan de traballo.</p>
<p>-Calendario de reunións.</p>
<p>-Elaboración, aprobación e avaliación das programacións didácticas.</p>
<p>2.4 Seguimento dos programas de adaptación curricular e de diversificación curricular.</p>
<p>2.5 Seguimento do proceso de avaliación e de promoción dos alumnos. Supervisión das actas de avaliación e dos libros de escolaridade.</p>
<p>Responsable:</p>
<p>Baixo a dirección do inspector coordinador, os inspectores levarán a cabo o seguimento e a supervisión</p>
<p>dos aspectos encomendados nos centros que teñan asignados.</p>
<p>Temporalización:</p>
<p>Meses de setembro e outubro: 1.1.</p>
<p>Meses de outubro-decembro: 1.2.</p>
<p>Todo o curso: 1.3 e 1.4.</p>
<p>Mes de xuño: 1.5.</p>
<p>Documentos:</p>
<p>O resumo das realizacións levadas a cabo e dos aspectos obxecto de seguimento serán recollidos nas fichas correspondentes.</p>
<p>Un informe trimestral elaborado polo equipo de sector baixo a dirección do inspector coordinador recollerá as conclusións e as propostas de mellora.</p>
<p>Obxectivo 3.</p>
<p>Avaliación dos centros educativos de acordo cos obxectivos marcados no Plan de Avaliación dos Centros Docentes (Plan ACE).</p>
<p>Actividades:</p>
<p>3.1 Determinación dos centros docentes que serán obxecto de avaliación no curso 1998-99.</p>
<p>3.2 Reunión informativa sobre o proceso de avaliación nos centros.</p>
<p>3.3 Aplicación dos instrumentos de avaliación nos centros.</p>
<p>3.4 Análise dos resultados.</p>
<p>3.5 Redacción do informe con propostas de intervención.</p>
<p>3.6 Reunión final para a análise da avaliación e para o estudio e debate das propostas recollidas no informe.</p>
<p>Responsable:</p>
<p>O equipo de inspectores do sector.</p>
<p>Temporalización:</p>
<p>Decembro: 3.1 e 3.2.</p>
<p>Segundo e terceiro trimestre: 3.3; 3.4; 3.5 e 3.6.</p>
<p>Obxectivo 4.</p>
<p>Supervisión do proceso de normalización lingüística e o seu grao de cumprimento nas diversas etapas educativas nos centros de ensino de acordo co disposto no Decreto 247/1995, do 14 de decembro.</p>
<p>Actividades:</p>
<p>4.1 Supervisión do plan xeral para o uso do idioma (as medidas potenciadoras do uso do galego, os proxectos de formación).</p>
<p>4.2 Supervisión do plan específico para o ensino en lingua galega.</p>
<p>-Materias ou áreas impartidas en lingua galega nas diversas etapas do sistema educativo.</p>
<p>-Profesores responsables destas.</p>
<p>-Material didáctico empregado e libros de aula utilizados.</p>
<p>4.3 Supervisión dos aspectos curriculares relacionados coa lingua galega.</p>
<p>-Contidos da realidade galega nas diferentes programacións.</p>
<p>-Adaptacións curriculares e tarefas de apoio para a integración dos alumnos declarados exentos.</p>
<p>-Lingua vehicular do centro.</p>
<p>4.4 Asesoramento ós equipos de normalización lingüística nos centros e seguimento das súas actuacións e das súas funcións de coordinación.</p>
<p>Responsables:</p>
<p>Os inspectores do sector, baixo a dirección do inspector coordinador deste, realizarán as actividades sinaladas nos centros que teñan asignados.</p>
<p>Temporalización:</p>
<p>Mes de outubro: 4.2.</p>
<p>Primeiro trimestre: 4.1, 4.3 e 4.4.</p>
<p>Documentación:</p>
<p>As actuacións levadas a cabo, así como os aspectos comprobados, serán recollidos nunha fichas-resumo.</p>
<p>As conclusións serán obxecto dun informe elaborado polo equipo de inspectores baixo a dirección do inspector coordinador.</p>
<p>Obxectivo 5.</p>
<p>Determinación dos cadros de persoal dos institutos de educación secundaria e centros públicos integrados e supervisión do proceso de adscrición do profesorado ós cadros resultantes.</p>
<p>Actividades:</p>
<p>5.1 Determinación dos cadros de profesores dos institutos de ensino secundario e dos centros públicos integrados de conformidade cos criterios establecidos pola Consellería de Educación e Ordenación Universitaria.</p>
<p>5.2 Determinación das zonas educativas para efectos de adscrición do profesorado.</p>
<p>5.3 Seguimento do proceso de adscrición do profesorado.</p>
<p>Responsable:</p>
<p>Baixo a dirección do inspector coordinador do sector os inspectores levarán a cabo o seguimento e a supervisión dos aspectos citados nos centros asignados.</p>
<p>Temporalización:</p>
<p>Mes de outubro: 5.1.</p>
<p>Mes de novembro: 5.2.</p>
<p>Mes de decembro: 5.3.</p>
<p>Obxectivo 6.</p>
<p>Supervisión e seguimento da implantación do sistema de orientación educativa en Galicia e da implantación do departamento de orientación nos centros.</p>
<p>Actividades:</p>
<p>6.1 Seguimento da elaboración do plan de orientación académica e profesional.</p>
<p>6.2 Seguimento da participación do departamento de orientación nos proxectos educativos e curriculares do centro.</p>
<p>6.3 Seguimento das orientacións elaboradas para a aplicación de medidas de atención á diversidade.</p>
<p>6.4 Seguimento do plan de acción titorial.</p>
<p>6.5 Seguimento da coordinación dos departamentos de orientación cos centros adscritos.</p>
<p>6.6 Seguimento e revisión da memoria final do departamento de orientación.</p>
<p>Responsables:</p>
<p>Os inspectores do sector, baixo a dirección do inspector coordinador deste, realizarán as actividades sinaladas nos centros que teñan asignados.</p>
<p>Temporalización:</p>
<p>Primeiro trimestre: 6.1.</p>
<p>Segundo e terceiro trimestre: 6.2, 6.3, 6.4 e 6.5.</p>
<p>Mes de xuño: 6.6.</p>
<p>Documentación:</p>
<p>O resumo das realizacións levadas a cabo e dos aspectos obxecto de seguimento serán recollidos nas fichas correspondentes.</p>
<p>No informe trimestral elaborado polo equipo de sector, baixo a coordinación do inspector coordinador, recolleranse as conclusións e as propostas de mellora.</p>
<p>III. As tarefas habituais.</p>
<p>Os cinco obxectivos relacionados neste plan constitúen as actuacións prioritarias no traballo da inspección educativa no curso 1998-99.</p>
<p>Cómpre sinalar, non obstante, aquelas tarefas que se consideran actuacións habituais no traballo da inspección educativa.</p>
<p>a) Avalación, supervisión e asesoramento.</p>
<p>-Valoración do profesorado solicitante da acreditación para o exercicio da dirección.</p>
<p>-Valoración do profesorado solicitante das licencias de estudio.</p>
<p>-Recoñecemento das novas habilitacións do profesorado.</p>
<p>-Colaboración nos procesos de provisión de prazas do profesorado.</p>
<p>-Colaboración nos concursos para o acceso á condición de catedrático.</p>
<p>-Supervisión do proceso de elección de membros dos consellos escolares.</p>
<p>-Asesoramento e información ós equipos directivos sobre a normativa de organización e funcionamento dos centros.</p>
<p>-Constitución das mesas electorais para a elección dos directores das xuntas provinciais de directores.</p>
<p>b) Documento de organización dos centros.</p>
<p>-Determinación dos cadros de persoal de centros de educación infantil e das de educación primaria.</p>
<p>-Supervisión, verificación e control dos datos contidos neles.</p>
<p>-Aprobación definitiva dos horarios dos centros e dos servicios educativos dependentes da Consellería de Educación e Ordenación Universitaria.</p>
<p>-Seguimento e control do cumprimento da xornada do profesorado.</p>
<p>c) Planificación.</p>
<p>-Planificación, execución e supervisión dos procesos de escolarización de alumnos.</p>
<p>-Control de grupos de alumnos e unidades resultantes da escolarización.</p>
<p>-Planificación do premio extraordinario de bacharelato e do premio nacional de bacharelato.</p>
<p>d) Emisión de informes.</p>
<p>-Emisión de informes sobre desafectación, adiantos de idade, actividades e servicios complementarios en centros concertados, proxectos de formación en centros, reclamacións de alumnos, impartición de EATPs, materias optativas, horarios experimentais.</p>
<p>IV Plan Provincial de Inspección.</p>
<p>1. Elaboración do plan provincial.</p>
<p>Correspóndelle ó inspector-xefe do Servicio Provincial de Inspección a elaboración do Plan Provincial de Inspección e a realización do seguimento deste.</p>
<p>O Plan Provincial de Inspección, co visto e prace do delegado provincial, seralle remitido á Subdirección Xeral de Inspección no prazo de 20 días a partir da publicación desta orde no Diario Oficial de Galicia.</p>
<p>O dito plan terá como referencia o Plan Xeral de Traballo de Inspección concretado nos cinco obxectivos prioritarios para o curso 1998-99.</p>
<p>2. Estructura do plan provincial.</p>
<p>Os plans provinciais estructúranse arrededor dos seguintes puntos:</p>
<p>2.1 Obxectivos fixados no plan.</p>
<p>-Temporalización destes.</p>
<p>-Actuacións levadas a cabo.</p>
<p>-Responsables das actuacións.</p>
<p>-Informes elaborados.</p>
<p>2.2 Funcionamento dos equipos dos sectores de inspección.</p>
<p>-Composición destes.</p>
<p>-Reunións e documentos elaborados.</p>
<p>2.3 Grupos de traballo provinciais.</p>
<p>-Composición destes.</p>
<p>-Reunións e documentos elaborados.</p>
<p>3. Seguimento e avaliación dos plans provinciais.</p>
<p>O proceso de seguimento e avaliación do plan provincial realizarase a dous niveis:</p>
<p>3.l Seguimento desde os servicios provinciais.</p>
<p>-O inspector-coordinador de sector convocará o equipo do sector, polo menos unha vez ó mes, e avaliará o grao de cumprimento das actividades programadas.</p>
<p>-O inspector-xefe convocará os coordinadores de sector, polo menos unha vez ó mes, para analiza-las actuacións programadas e o seu cumprimento.</p>
<p>-O inspector-xefe convocará unha xuntanza trimestral con tódolos inspectores do servicio para avalia-lo desenvolvemento do plan provincial.</p>
<p>Ó final do curso académico, o inspector xefe elaborará, xuntamente cos inspectores-coordinadores, unha memoria anual na que recollerá a síntese das actividades da inspección respecto ós obxectivos do plan de traballo anual.</p>
<p>3.2 Seguimento desde a inspección central.</p>
<p>-Análise dos plans provinciais de inspección e emisión dos correspondentes informes.</p>
<p>-Reunións periódicas cos inspectores xefes, baixo a presidencia do subdirector xeral de inspección.</p>
<p>-Participación en reunións de traballo cos inspectores dos servicios provinciais e especialmente cos inspectores xefes.</p>
<p>-Solicitude de informes puntuais referidos ó cumprimento das actuacións do plan de traballo.</p>
<p>Santiago de Compostela, 15 de outubro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>10335</p>

