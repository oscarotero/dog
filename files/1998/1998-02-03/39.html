---
date: '1998-02-03'
id: 9AA2
page: 1027
number: 22
agency: CONCELLO DA FONSAGRADA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980203/Anuncio9AA2_gl.html'
---
<p>Por acordo do Pleno Corporativo deste Concello do 28 de novembro de 1997, aprobouse o avance da modificación das normas subsidiarias do planeamento municipal.</p>
<p>De conformidade co establecido no artigo 41.1º da Lei 1/1997, do 24 de marzo, do solo de Galicia, sométese a información pública polo prazo dun mes, contado a partir do día seguinte ó da publicación deste anuncio no Diario Oficial de Galicia co fin de que as entidades e os particulares poidan suxeri-lo que consideren oportuno e presentar propostas e convenios urbanísticos que coiden procedentes.</p>
<p>Así mesmo, de conformidade co disposto no artigo 34 da Lei 1/1997, do solo de Galicia, acordouse a suspensión de licencias nas seguintes áreas afectadas polo avance de modificación aprobado:</p>
<p>1ª. Área sinalada coa modificación M2 (zoas inmediata ó mercado gandeiro, na que se propón a cualificación como solo dotacional, cunha superficie aproximada de 2.800 m e que linda, á fronte, con camiño de Carrapitas, á dereita, con vía prevista no planeamento que a separa do solo dotacional do mercado gandeiro e ó fondo e esquerda, con límite do solo urbano).</p>
<p>2ª. Área sinalada coa modificación M30 (contorno da Seimeira de Aldomán, na que se propón a cualificación como solo non urbanizable especialmente protexido, e cunha superficie aproximada de 42 hectáreas).</p>
<p>A Fonsagrada, 13 de xaneiro de 1998.</p>
<p>Bertín Deza Fernández</p>
<p>Alcalde</p>
<p>772</p>

