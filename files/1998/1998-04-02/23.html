---
date: '1998-04-02'
id: FC82
page: 3
number: 63
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 2 de marzo de 1998, do Servicio de Desenvolvemento Rural de
  Pontevedra, pola que se fai público o acordo de concentración parcelaria da
  zona de Monte de Berres-San Pedro de Ancorados (A Estrada-Pontevedra).
range: Resolución
url: 'https://www.xunta.gal/dog/Publicados/1998/19980402/AnuncioFC82_gl.html'
---
<p>Ponse en coñecemento de tódolos interesados na concentración parcelaria da zona de Monte de Berres-San Pedro de Ancorados (A Estrada-Pontevedra), declarada de utilidade pública e urxente execución polo Decreto 403/1990, do 19 de xullo (DOG nº 149, do 31 de xullo), o seguinte:</p>
<p>Primeiro.-Con data do 23 de febreiro de 1998 o director xeral de Desenvolvemento Rural, aprobou o acordo de concentración parcelaria da zona de Monte de Berres-San Pedro de Ancorados (A Estrada-Pontevedra), logo de introducir no proxecto as modificacións oportunas á vista da enquisa deste último.</p>
<p>Segundo.-O acordo de concentración estará exposto ó púlico na Casa do Concello da Estrada e na zona, durante trinta días hábiles, contados desde o seguinte día a aquel en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación da zona e no taboleiro de anuncios da Casa do Concello.</p>
<p>Terceiro.-No prazo de trinta días que se din cabe interpoñer recurso de alzada ante o conselleiro de Agricultura, Gandería e Política Agroalimentaria. Os recorrentes poden presenta-los recursos no rexistro da Delegación Provincial de Agricultura, Gandería e Política Agroalimentaria, sito na rúa Benito Corbal, 47-4º, de Pontevedra, no rexistro xeral da consellería sito no edificio administrativo de San Cae</p>
<p>tano, s/n, de Santiago de Compostela, ou en calquera das dependencias ás que fai referencia o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, por si mesmos ou por representación. No escrito de recurso deberán expresar un domicilio dentro do termo municipal para facérlle-las notificacións que procedan, e, se é o caso, a persoa residente nel a quen teñan que facérselle as notificacións.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxisen as formalidades prescritas para a súa elaboración e publicación ou se non se axustase ás bases (artigos 36, 38, 40 y 41 da Lei 10/1985, do 14 de agosto, de concentración parcelaria para Galicia).</p>
<p>Pontevedra, 2 de marzo de 1998.</p>
<p>Miguel Ángel Pérez Dubois</p>
<p>Xefe do Servicio de Desenvolvemento Rural</p>
<p>Visto e prace</p>
<p>José Manuel Gabeiras Vérez</p>
<p>Delegado provincial de Pontevedra</p>

