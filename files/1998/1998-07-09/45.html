---
date: '1998-07-09'
id: E97E
page: 7
number: 131
agency: FUNDACIÓN FORO GALLEGO-IBEROAMERICANO DE LA SALUD
section: VI. ANUNCIOS
title: >-
  Acordo do 28 de abril de 1998 polo que se anuncia a contratación do director
  da fundación.
range: Acordo
url: 'https://www.xunta.gal/dog/Publicados/1998/19980709/AnuncioE97E_gl.html'
---
<p>O padroado da fundación pública Escola Galega de Administración Sanitaria, con domicilio en Santiago de Compostela, na súa reunión constitutiva celebrada o día 28 de abril acordou, en uso das competencias que lle atribúe o artigo 11 dos seus estatutos, aprobados por acordo do Consello da Xunta de Galicia, inicia-lo procedemento para o nomeamento do director da fundación, órgano superior unipersoal de xestión desta, nos termos previstos no artigo 5 da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación.</p>
<p>En consecuencia, anúnciase publicamente a súa contratación conforme as seguintes bases:</p>
<p>Primeira.-A designación do director corresponderalle ó padroado da fundación, formalizándose coa persoa designada un contrato laboral de alta dirección regulado no Real decreto 1382/1985, do 1 de agosto, polo que se regula a relación laboral de carácter especial do persoal de alta dirección, cun nivel retributivo axeitado ó seu cometido funcional. A duración do dito contrato non poderá exceder de 4 anos, prorrogables por acordo das partes e conforme as disposicións aplicables na materia.</p>
<p>Segunda.-Os aspirantes deberán presentar xunto coa solicitude un currículum vitae e xustificar mediante certificación ou copia compulsada os méritos nel alegados.</p>
<p>As ditas solicitudes irán dirixidas ó presidente do padroado da fundación e remitiranse ó rexistro xeral da Consellería de Sanidade e Servicios Sociais, sito en San Caetano, Santiago de Compostela, no prazo de dez días hábiles, contados a partir do seguinte ó da súa publicación no Diario Oficial de Galicia.</p>
<p>Terceira.-Se resultase nomeada unha persoa que teña a condición de empregado público, tramitarase da súa administración de orixe o pase á situación administrativa que lle corresponda.</p>
<p>Cuarta.-A resolución desta convocatoria farase pública no Diario Oficial de Galicia e poderase declarar deserto, de considerarse oportuno, o órgano convocado.</p>
<p>Santiago de Compostela, 28 de abril de 1998.</p>
<p>José María Hernández Cochón</p>
<p>Presidente do padroado</p>

