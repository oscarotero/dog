---
date: '1998-07-09'
id: E95E
page: 7
number: 131
agency: CONCELLO DE LALÍN
section: VI. ANUNCIOS
title: Edicto da alcaldía.
range: Edicto
url: 'https://www.xunta.gal/dog/Publicados/1998/19980709/AnuncioE95E_gl.html'
---
<p>A Comisión de Goberno acordou inicia-los trámites para a contratación por vía urxente do servicio de mantemento e conservación das zonas verdes do contorno do río Pontiñas e outros, e para tal efecto aprobou o correspondente prego de cláusulas administrativas particulares, que se expón xunto co presente polo prazo de oito días para reclamacións, e ordenou anunciar concurso público:</p>
<p>1. Obxecto: o servicio arriba indicado.</p>
<p>2. Orzamento: 5.000.000 de pesetas.</p>
<p>3. Duración do contrato: do 1 de agosto ata o 31 de decembro.</p>
<p>4. Modalidade de adxudicación: concurso público, procedemento aberto.</p>
<p>5. Clasificación do contratista: non se esixe.</p>
<p>6. Garantías: non se esixe fianza provisional e a definitiva será do 4% do orzamento de adxudicación.</p>
<p>7. Exame do expediente: os licitadores poderán examina-lo expediente na secretaría xeral do concello en horas de oficina de luns a venres e ata o día anterior ó do remate do prazo de presentación de proposicións.</p>
<p>8. Lugar e prazo de presentación de proposicións: as proposicións presentaranse no rexistro xeral do concello dentro do prazo de 13 días naturais contados a partir do día de publicación deste anuncio no DOG, en horas de nove a catorce, e na forma establecida no prego de condicións.</p>
<p>9. Apertura de proposicións: a apertura de plicas terá lugar na Casa do Concello, ás doce trinta horas do seguinte día hábil ó da finalización do prazo de presentación de ofertas. Para estes efectos considéranse os sábados como días inhábiles.</p>
<p>O pagamento deste anuncio será por conta do adxudicatario.</p>
<p>Lalín, 2 de xullo de 1998.</p>
<p>Camilo González Bodaño</p>
<p>Alcalde accidental</p>
<p>6525</p>

