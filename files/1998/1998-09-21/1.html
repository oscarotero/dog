---
date: '1998-09-21'
id: '5192'
page: 10
number: 183
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 4 de setembro de 1998 pola que se lle autoriza o cambio de domicilio
  por traslado de instalacións ó centro privado Cruz Roja Española da Coruña, e
  se lle autoriza definitivamente a implantación do ciclo formativo de grao
  medio Coidados auxiliares de enfermería e os ciclos formativos de grao
  superior Imaxe para o diagnóstico, Laboratorio de diagnóstico clínico e
  Animación sociocultural.
range: Orde
url: 'https://www.xunta.gal/dog/Publicados/1998/19980921/Anuncio5192_gl.html'
---
<p>Examinado o expediente instruído por instancia da representante do centro privado Cruz Roja Española da Coruña, solicitando o cambio de domicilio por traslado de instalacións, e a autorización para poder imparti-lo ciclo formativo de grao medio Coidados auxiliares de enfermería, ciclo formativo de grao superior Imaxe para o diagnóstico, ciclo formativo de grao superior Laboratorio de diagnóstico clínico da familia profesional de sanidade, e o ciclo formativo de grao superior Animación sociocultural da familia profesional de servicios socioculturais e á comunidade.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo, Real decreto 546/1995 (BOE do 5 de xuño), polo que se establece o título de técnico en coidados auxiliares de enfermería, Real decreto 545/1995 (BOE do 12 de xuño), polo que se establece o título de técnico superior en imaxe para o diagnóstico, Real decreto 539/1995 (BOE do 3 de xuño), polo que se establece o título de técnico superior en laboratorio de diagnóstico clínico, Real decreto 2058/1995 (BOE do 21 de febreiro), polo que se establece o título de técnico superior en animación sociocultural, Decreto 133/1995 do 10 de maio (DOG do 22 de maio) e a Orde do 20 de setembro de 1995 (DOG do 15 de decembro) que desenvolve o dito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autorizarlle ó centro Cruz Roja Española o cambio de domicilio por traslado de insta-</p>
<p>lacións, autorizándolle definitivamente poder imparti-los ciclos que se relacionan no anexo da presente orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que pola presente orde se autoriza deberá cumpri-la Norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29 de outubro). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Quinto.-Proceder ó cesamento de actividades nas instalacións que o centro privado Cruz Roja Española ten nas rúas Curros Enríquez e R. del Cueto na cidade da Coruña.</p>
<p>Disposición transitoria</p>
<p>Mentres non se extinguen as ensinanzas de FP2, segundo o calendario de aplicación da Lei 1/1990, do 3 de outubro, de ordenación xeral do sistema educativo, poderán imparti-las ensinanzas das especialidades de laboratorio e de radiodiagnóstico que o dito centro ten autorizadas.</p>
<p>Santiago de Compostela, 4 de setembro de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Enderezo: Joaquín Planells, s/n.</p>
<p>Denominación específica: Cruz Roja Española.</p>
<p>Código do centro: 15021986.</p>
<p>Representante: María del Carmen Colmeiro Rojo.</p>
<p>Ensinanzas que se autorizan:</p>
<p>-Ciclo formativo de grao medio Coidados auxiliares de enfermería, da familia profesional de sanidade (1 unidade).</p>
<p>-Ciclo formativo de grao superior Imaxe para o diagnóstico, da familia profesional de sanidade (2 unidades).</p>
<p>-Ciclo formativo de grao superior Laboratorio de diagnóstico clínico, da familia profesional de sanidade (2 unidades).</p>
<p>-Ciclo formativo de grao superior Animación sociocultural, da familia profesional de servicios socioculturais e á comunidade (1 unidade).</p>
<p>8442</p>

