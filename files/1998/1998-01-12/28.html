---
date: '1998-01-12'
id: '9092'
page: 251
number: 6
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 22 de decembro de 1997 pola que se anuncia a licitación, polo
  sistema de concurso aberto, para a contratación das obras de reparacións
  varias nos bloques 8, 9, 12 e 13 da rúa Moaña e 4 e 7 da rúa Marín do polígono
  de Coia, Vigo. (Expediente PO-98/REP01).
range: Resolución
url: 'https://www.xunta.gal/dog/Publicados/1998/19980112/Anuncio9092_gl.html'
---
<p>Obxecto: execución de obras de reparacións varias nos bloques 8 9, 12 e 13 da rúa Moaña e 4 e 7 da rúa Marín do polígono de Coia, Vigo, Pontevedra.</p>
<p>Orzamento: noventa e nove millóns cento quince mil duascentas noventa e dúas (99.115.292) pesetas, IVE incluído.</p>
<p>Prazo de execución: seis (6) meses.</p>
<p>Clasificación: grupo C; subgrupos 4 e 7; categoría e.</p>
<p>Garantía provisional: dispensada en aplicación do artigo 36.2º da LCAP.</p>
<p>Garantía definitiva: tres millóns novecentas sesenta e catro mil seiscentas doce (3.964.612) pesetas.</p>
<p>Documentación: os pregos de cláusulas administrativas particulares e de prescricións técnicas que rexerán nesta contratación estarán de manifesto e á disposición dos interesados para o seu exame durante o prazo de presentación de proposicións, nos días e horas hábiles, no rexistro da sede dos servicios centrais do IGVS (Polígono das Fontiñas, Área Central, s/n, Santiago de Compostela).</p>
<p>Presentación de proposicións: as proposicións, que se axustarán ó modelo que se inclue no correspondente prego de cláusulas administrativas particulares, presentaranse no antedito rexistro, antes das 14 horas do vixésimo sexto (26) día natural contado a partir do seguinte ó da publicación desta resolución no Diario Oficial de Galicia. De coincidi-lo dito día en sábado ou festivo, o prazo para a presentación de propostas rematará o primeiro día hábil seguinte.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas da sede dos servicios centrais do IGVS, ás dez (10) horas do décimo primeiro (11) día natural contado a partir do seguinte ó da finalización do prazo de presentación de proposicións. Se ese día coincidise en sábado, a mesa reunirase o luns seguinte á mesma hora. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante telegrama no mesmo día.</p>
<p>Anuncio: o importe deste anuncio será por conta do adxudicatario.</p>
<p>Santiago de Compostela, 22 de decembro de 1997.</p>
<p>P.D. (Resolución 6-4-1995)</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<p>10565</p>

