---
date: '1998-01-12'
id: '9022'
page: 238
number: 6
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 3 de decembro de 1997, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Mecanismos Auxiliares Industriales,
  S.A.
range: Resolución
url: 'https://www.xunta.gal/dog/Publicados/1998/19980112/Anuncio9022_gl.html'
---
<p>Visto o expediente do convenio colectivo da empresa Mecanismos Auxiliares Industriales, S.A., que tivo entrada nesta delegación provincial o día 14-11-1997, subscrito en representación da parte económica por unha representación da empresa, e da parte social, polo comité de empresa, con data do 4-11-1997. De conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 3 de decembro de 1997.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Mai, S.A.</p>
<p>(Mecanismos Auxiliares Industriales, S.A.),</p>
<p>sita en Vigo, Camiño do Caramuxo, número 55</p>
<p>Actas nº 18 e 19</p>
<p>(Actas finais do convenio)</p>
<p>Co fin de continua-las negociacións do convenio, reúnense ás 15.30 horas do día 4-11-1997 no salón de reunións do hotel Coia as partes negociadoras:</p>
<p>-Pola empresa:</p>
<p>Juan Alberto Casanovas Saludes.</p>
<p>Gaspar Ribé Bargalló.</p>
<p>Domenech Sanromá Filella.</p>
<p>Alfonso Jiménez González.</p>
<p>Asesor:</p>
<p>Manuel Blázquez Pallarés.</p>
<p>-Polo comité de empresa:</p>
<p>CIG:</p>
<p>Inés Prado Prado.</p>
<p>Pilar Lago Herrador.</p>
<p>Mercedes Arcas Sendón.</p>
<p>Ana Meijide González (delegada sindical).</p>
<p>Asesor:</p>
<p>Anxo González Ferreira.</p>
<p>CC.OO.:</p>
<p>Dolores Lago Herrador.</p>
<p>Cristina Blanco Alonso.</p>
<p>Asesor:</p>
<p>Guillermo Gómez Rodríguez.</p>
<p>Secretario moderador:</p>
<p>Ubaldo Álvarez Diéguez.</p>
<p>1º. Discútense algúns aspectos do preacordo acadado entre a empresa e os representantes legais dos traballadores e dalgunhas cuestións relacionadas con el.</p>
<p>2º. Realízase unha suspensión da sesión a petición dos representantes legais dos traballadores afiliados a CC.OO. e CIG.</p>
<p>3º. Reanudada a sesión, chégase ó seguinte acordo do convenio:</p>
<p>Os artigos 2, 3, 4, 12, 29, 30, 31, 38 e 41 quedan redactados de acordo co texto literal que se xunta e que constitúe o acordo do convenio. Seguirán en vigor os restantes artigos do convenio vixente non afectados polo presente acordo.</p>
<p>Convenio de Vigo</p>
<p>Artigo 2º.-Vixencia.</p>
<p>As normas estipuladas polo presente convenio entrarán en vigor a partir do asinamento da acta de compromiso, se ben os seus efectos salariais serán a partir do 1 de xaneiro de 1997.</p>
<p>Artigo 3º.-Duración.</p>
<p>A duración do convenio será desde o 1 de xaneiro de 1997 ó 31 de decembro de 1999.</p>
<p>Artigo 4º.-Prórroga.</p>
<p>Se ningunha das partes denunciase o convenio o 31-12-1999, prorrogarase tacitamente a súa vixencia de ano en ano.</p>
<p>Artigo 12º.-Xornada de traballo.</p>
<p>12.1. A xornada anual efectiva de traballo para os anos 1997, 1998 e 1999 establécese en:</p>
<p>-Persoal a quendas: 1.759 horas.</p>
<p>-X.C e/ou X.P: 1800,5 horas.</p>
<p>12.7. A xornada laboral distribuirase de luns a venres, aínda que a dirección da empresa, logo de información e razoamento ó comité de empresa, poderá requiri-los empregados para que veñan desenvolve-lo seu labor durante tres sábados como máximo ó ano durante 1997, oito sábados como máximo durante 1998 e dez sábados como máximo ó ano a partir de 1999, sen que iso supoña a ampliación da xornada laboral no seu cómputo anual dado que se compensaría cada sábado de traballo cun día de descanso e un complemento de 2.750 ptas./día.</p>
<p>O dito requirimento afectaría a quendas completas e debería realizarse cun aviso previo de, alomenos, tres días.</p>
<p>Artigo 29º.-Salarios.</p>
<p>Establécese, para os anos 1997, 1998 e 1999 un incremento salarial do IPC real do Estado o 31-12-1997, 31-12-1998 e 31-12-1999 respectivamente máis 0,33 puntos para todo o persoal reflectido na táboa salarial anexa. Mentres non se coñeza o IPC de 1997, 1998 e 1999 aplicarase un aumento salarial, tomando como base o IPC previsto polo Goberno. Unha vez publicado o IPC real do ano 1997, 1998 e 1999 polo INE, procedarase a face-la regularización das diferencias que corresponda, con efectos do día primeiro de xaneiro de 1997, 1998 e 1999 respectivamente.</p>
<p>Artigo 30º.-Complemento de substitución.</p>
<p>A partir do asinamento do presente convenio suprímese o plus de antigüidade. As cantidades que se viñan percibindo por tal concepto aboaranse como complemento persoal, denominado de substitución, que non será compensable nin absorbible e terá os aumentos que se pacten en convenio colectivo.</p>
<p>A aqueles traballadores que o 4 de novembro de 1997 lles faltasen ata 1, 2, 3 e ata 4 anos para completaren o quinquenio en curso de adquisición percibirán respectivamente o 80%, 60%, 40% e 20% do valor dun quinquenio, que se engadirá ó complemento polos quinquenios consolidados. Iso co límite actualmente establecido de cinco quinquenios.</p>
<p>Artigo 31º.-Gratificacións extraordinarias.</p>
<p>31.2. Establécese un complemento para cada unha das dúas pagas extraordinarias, a contía anual das cales para 1997, 1998 e 1999 terá un incremento do IPC real do Estado o 31-12-1997, 31-12-1998 e 31-12-1999 respectivamente máis 0.33 puntos sobre o valor antes de convenio de 16.732 ptas.</p>
<p>Artigo 38º.-Gastos mínimos de locomoción.</p>
<p>38.1. En concepto de gastos de locomoción, para os anos 1997, 1998 e 1999, a empresa aboará por persoa e día traballado unha cantidade que se verá incrementada na mesma proporción có salario durante a vixencia do convenio.</p>
<p>Artigo 41º.-Permiso retribuído para IT e consultas médicas.</p>
<p>Para o ano 1997 e ós traballadores que durante 1996 non superen o 3,5% de absentismo, percibirán</p>
<p>un 25% do seu salario, que se engadirá ó 50% establecido no parágrafo anterior, durante os tres primeiros días de baixa por enfermidade; aplicarase a mesma fórmula para os anos 1998 e 1999 en relación ós anos 1997 e 1998.</p>
<p>10098</p>

