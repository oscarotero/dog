---
date: '1998-05-28'
id: CA5E
page: 5
number: 101
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 142/1998, do 15 de maio, polo que se acepta a doazón do oratorio que
  pertenceu a Marcelo Macías, feita por Socorro Alonso Martínez Risco a favor da
  Comunidade Autónoma de Galicia.
range: Decreto
url: 'https://www.xunta.gal/dog/Publicados/1998/19980528/AnuncioCA5E_gl.html'
---
<p>Con data do 9 de setembro de 1997, Socorro Alonso Martínez Risco dou ó Museo Arqueolóxico de Ourense, dependente da Comunidade Autónoma de Galicia, o oratorio que pertenceu a Marcelo Macías.</p>
<p>Con data do 28 de novembro de 1997, a Comisión Superior de Valoración de Bens Culturais de Interese para Galicia informou favorablemente a aceptación da antedita doazón.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por iniciativa do conselleiro de Cultura e Comunicación Social e Turismo, e por proposta do conselleiro de Economía e Facenda, feita nos termos establecidos por Socorro Alonso Martínez-Risco e logo de deliberación do Consello da Xunta de Galicia na súa reunión do día quince de maio de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acepta-la doazón do oratorio de Marcelo Macías, feita por Socorro Alonso Martínez-Risco.</p>
<p>O dito ben moble incorporarase ó Inventario Xeral de Bens e Dereitos da Comunidade Autónoma de Galicia, quedando adscrito á Consellería de Cultura, Comunicación Social e Turismo.</p>
<p>Artigo 2º</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, quince de maio de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>4836</p>

