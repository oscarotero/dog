---
date: '1998-10-09'
id: '3376'
page: 11
number: 197
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: I. DISPOSICIÓNS XERAIS
title: >-
  Orde do 1 de outubro de 1998 pola que se crean os carnés de inspectores de
  sanidade e producción vexetal, sanidade e producción animal e do servicio de
  defensa de calidade agroalimentaria.
range: Orde
url: 'https://www.xunta.gal/dog/Publicados/1998/19981009/Anuncio3376_gl.html'
---
<p>O incremento do control das produccións vexetais e animais, así como das industrias de transformación tanto no que se refire á súa cantidade como á calidade e ó estado sanitario, fai preciso dota-los funcionarios encargados del da acreditación necesaria para efectua-las inspeccións pertinentes en todas aquelas fases en que sexa preciso realizalas.</p>
<p>Por outra banda, é necesario garanti-los dereitos dos agricultores, gandeiros, industriais e comercializadores tanto no segredo das informacións obtidas coma no que á capacidade inspectora dos funcionarios se refire.</p>
<p>Con base en todo iso e o disposto no artigo 30.I.3 do Estatuto de autonomía de Galicia e en uso das competencias que me confire a Lei 1/1983, reguladora da Xunta e do seu presidente</p>
<p>DISPOÑO:</p>
<p>Artigo 1º</p>
<p>Créanse os carnés de inspectores de sanidade e producción nas súas versións das ramas animal e vexetal, e o de inspector de defensa contra fraudes e de calidade agroalimentaria.</p>
<p>Artigo 2º</p>
<p>O formato e o contido dos carnés mencionados serán os recollidos nos anexos I, II e III desta orde.</p>
<p>Artigo 3º</p>
<p>1. A expedición dos carnés de inspector de sanidade e producción vexetal e sanidade e producción animal será realizado pola Dirección Xeral de Producción Agropecuaria, que levará un rexistro deles e un control de altas e baixas.</p>
<p>2. A expedición dos carnés de inspector de defensa contra fraudes e calidade agroalimentaria corresponderalle á Dirección Xeral de Industrias e Alimentación que levará, así mesmo, un rexistro deles e un control de altas e baixas.</p>
<p>3. Os carnés serán documentos persoais e intransferibles e a súa expedición será gratuíta.</p>
<p>4. O carné será de duración ilimitada en tanto os funcionarios ou o persoal contratado para tal efecto permanezan dentro do organigrama da dirección xeral correspondente e ás súas funcións lles correspondan cometidos de inspección. Só se renovarán en caso de deterioración, extravío, perda ou roubo trala correspondente solicitude do funcionario posuidor.</p>
<p>Artigo 4º</p>
<p>O funcionario, que en uso dos seus cometidos proceda a unha inspección, deberá mostra-lo correspondente carné de inspector e o de identidade ou o de funcionario, se é o caso, se así llo solicita o propietario da instalación.</p>
<p>Disposicións transitorias</p>
<p>Primeira.-Facúltanse os directores xerais de Producción Agropecuaria e de Industrias e Alimentación para dicta-las resolucións, instruccións e directrices que sexan necesarias para o desenvolvemento e aplicación desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 1 de outubro de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>
<p>8887</p>

