---
date: '1998-01-30'
id: 992E
page: 811
number: 20
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 26 de xaneiro de 1998, da Dirección Xeral de Comercio e Consumo,
  pola que se convocan as eleccións para a renovación dos plenos das cámaras
  oficiais de comercio, industria e navegación de Galicia.
range: Resolución
url: 'https://www.xunta.gal/dog/Publicados/1998/19980130/Anuncio992E_gl.html'
---
<p>A teor do artigo 9 da Lei 3/1993, do 22 de marzo, básica das cámaras de comercio, industria e navegación, o Ministerio de Industria, Comercio e Turismo (actualmente, o Ministerio de Economía e Facenda) determinará a apertura do proceso electoral, logo da consulta coas comunidades autónomas que teñan atribuída á competencia nesta materia, dándose cumprimento ó dito precepto por medio da Orde do 6 de xuño de 1997 pola que se declara aberto o proceso electoral para a renovación dos plenos das cámaras oficiais de comercio, industria e navegación de España e o seu Consello Superior.</p>
<p>Por outra banda segundo o mesmo artigo 9 da Lei 3/1993, do 22 de marzo, básica das cámaras de comercio, industria e navegación, correspóndelle á Administración tutelante a convocatoria de eleccións, establecéndose no artigo 7º do Decreto 116/1997 do 14 de maio, polo que se regula o réxime electoral das cámaras oficiais de comercio, industria e navegación da Comunidade Autónoma de Galicia, que transcorridos os prazos de presentación de reclamacións sobre a inclusión ou exclusión das empresas nos grupos e categorías correspondentes, a dirección xeral competente procederá, logo da consulta ás cámaras, a convoca-las eleccións.</p>
<p>Por todo isto, en cumprimento do artigo 7º do Decreto 116/1997 do 14 de maio, polo que se regula o réxime electoral das cámaras oficiais de comercio, industria e navegación da Comunidade Autónoma de Galicia e logo da consulta ás cámaras,</p>
<p>DISPOÑO:</p>
<p>1. Convoca-las eleccións para a renovación dos plenos das cámaras oficiais de comercio, industria e navegación de Galicia.</p>
<p>2. As xuntas electorais, a razón dunha por cada cámara oficial de comercio, industria e navegación, terán as súas sedes nos enderezos sociais delas.</p>
<p>3. A elección dos vocais ós que fai referencia o artigo 7.1.a).1 da Lei 3/1993, do 22 de marzo, básica das cámaras de comercio, industria e navegación de España celebrarase para tódolos grupos e categorías o 31 de marzo de 1998, permanecendo abertos os colexios electorais desde as nove horas ata as vintedúas horas.</p>
<p>4. Para os efectos de proceder á elección dos vocais ós que fai referencia o artigo 7.1.a).2 da Lei 3/1993, do 22 de marzo, básica das cámaras de comercio,</p>
<p>industria e navegación de España, a Confederación de Empresarios de Galicia remitirá á secretaria de cada cámara antes de que transcorra o prazo para a toma de posesión dos membros electos unha lista de candidatos entre persoas de recoñecido prestixio na vida económica dentro da circunscrición da cámara. O número de candidatos que hai que presentar para cada cámara serán os seguintes:</p>
<p>- Cámara Oficial de Comercio, Industria e Navegación da Coruña, 11 candidatos para elixir 8 vocais.</p>
<p>-Cámara Oficial de Comercio, Industria e Navegación de Ferrol, 6 candidatos para elixir 4 vocais.</p>
<p>-Cámara Oficial de Comercio, Industria e Navegación de Lugo, 4 candidatos para elixir 3 vocais.</p>
<p>-Cámara Oficial de Comercio e Industria de Ourense, 6 candidatos para elixir 4 vocais.</p>
<p>-Cámara Oficial de Comercio, Industria e Navegación de Pontevedra, 6 candidatos para elixir 4 vocais.</p>
<p>-Cámara Oficial de Comercio, Industria e Navegación de Santiago de Compostela, 4 candidatos para elixir 3 vocais.</p>
<p>-Cámara Oficial de Comercio, Industria e Navegación de Tui, 3 candidatos para elixir 2 vocais.</p>
<p>-Cámara Oficial de Comercio, Industria e Navegación de Vigo, 11 candidatos para elixir 8 vocais.</p>
<p>-Cámara Oficial de Comercio, Industria e Navegación de Vilagarcía de Arousa, 3 candidatos para elixir 2 vocais.</p>
<p>Santiago de Compostela, 26 de xaneiro de 1998.</p>
<p>Jorge J. Rodríguez Vázquez-Molezún</p>
<p>Director xeral de Comercio e Consumo</p>
<p>725</p>

