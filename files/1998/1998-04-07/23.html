---
date: '1998-04-07'
id: ACA2
page: 3
number: 66
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (98/1995).
range: Edicto
url: 'https://www.xunta.gal/dog/Publicados/1998/19980407/AnuncioACA2_gl.html'
---
<p>Ángel Pantín Reigada, maxistrado xuíz do Xulgado de Primeira Instancia e Instrucción número cinco de Santiago de Compostela, fai saber que neste xulgado do meu cargo, baixo o número 98/1995, se seguen autos de executivo outros títulos, por instancia do procurador Manuel Castro del Río, en representación de Banco de Asturias, S.A. contra Sociedade Mercantil Tohiga, S.L. Brígida Esther Basadre Rivas e Carlos Fernando Millares Álvarez, en reclamación de cantidade, e nas súas actuacións se acordou sacar á venda, en primeira e pública poxa, polo termo de vinte días e prezo de valoración pericial, o seguinte predio embargado ós demandados:</p>
<p>-Urbano, piso 1º J da primeira planta alta do edificio Pico Sacro IV na Avda de Rosalía de Castro 113, en Vilagarcía de Arousa, de 60 m, cunha terraza de 3 m2 e como anexo un rocho na planta baixa cuberta, sinalado co nº 39. Inscrito no Rexistro da Propiedade de Vilagarcía de Arousa no libro 150, folio 213 vto, predio 14.704.</p>
<p>A poxa terá lugar na sala de audiencia deste xulgado, sito na rúa Viena nº 2, 2º, polígono das Fontiñas o vindeiro día 6 de maio, ás once horas, consonte as seguintes condicións:</p>
<p>1. O tipo do remate será de 7.000.000 de pesetas, sen se admitiren ofertas que non cubran as dúas terceiras partes da dita suma.</p>
<p>2. Para poderen tomar parte na licitación, os licitadores deberán consignar previamente na conta de consignacións deste xulgado no BBV, nº conta 1592/17-98-95, o vinte por cento do tipo do remate.</p>
<p>3. Poderán facerse ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo do remate.</p>
<p>4. Só o acredor poderá face-lo remate en calidade de cederllo a un terceiro.</p>
<p>5. Reservaranse en depósito, por instancia do acredor, as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a prol dos que lle sigan pola orde das súas respectivas ofertas.</p>
<p>6. Os títulos de propiedade, suplidos por certificación do rexistro atópanse de manifesto na secretaría do xulgado, e os licitadores deberán conformarse con eles, sen poderen esixir outros.</p>
<p>7. As cargas e gravames anteriores e os preferentes, se os houber, ó crédito do demandante, quedarán</p>
<p>subsistentes e sen cancelar, entendéndose que o rematante os acepta e queda subrogado na responsabilidade destes, sen se destinar á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro 3 de xuño, ás once horas, nas mesmas condicións cá primeira, agás o tipo de remate, que será do setenta e cinco por cento do da primeira; e, no caso de resultar deserta a dita segunda poxa, celebrarase unha terceira, sen suxeición a tipo, o día 30 de xuño, tamén ás once horas, e rexerán para ela as restantes condicións fixadas para a segunda.</p>
<p>Dado en Santiago de Compostela o tres de marzo de mil novecentos noventa e oito.</p>
<p>O secretario</p>
<p>Rubricado</p>
<p>2717</p>

