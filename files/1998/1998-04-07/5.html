---
date: '1998-04-07'
id: AC52
page: 3
number: 66
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 11 de marzo de 1998 pola que se autoriza definitivamente a apertura e
  funcionamento do centro privado Seminario Apostólico Mercedario, de Verín
  (Ourense).
range: Orde
url: 'https://www.xunta.gal/dog/Publicados/1998/19980407/AnuncioAC52_gl.html'
---
<p>Examinado o expediente instruído por instancia do titular do centro, solicitando autorización definitiva para a apertura e funcionamento do centro privado Seminario Apostólico Mercedario de Verín (Ourense).</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria, que o informa favorablemente.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, a Orde do 20 de setembro de 1995 (DOG do 15 de decembro) que desenvolve o antedito decreto e a Orde do 28 de febreiro de 1994 (BOE do 5 de marzo), sobre autorizacións como</p>
<p>centros docentes privados dos Seminarios Menores Diocesanos e de Relixiosos da Igrexa Católica.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento do centro de educación secundaria e, como consecuencia disto, establece-la configuración definitiva do centro existente no mesmo edificio ou recinto escolar, segundo se especifica no anexo.</p>
<p>Segundo.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 11 de marzo de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Ourense.</p>
<p>Concello: Verín.</p>
<p>Localidade: Verín.</p>
<p>Enderezo: praza de Mercé.</p>
<p>Código do centro: 32013545.</p>
<p>Denominación específica: Seminario Apostólico Mercedario.</p>
<p>Titular: Padres Mercedarios.-Composición resultante:</p>
<p>a) Centro de educación secundaria: 4 unidades de educación secundaria obrigatoria.</p>
<p>2709</p>

