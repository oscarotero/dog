---
date: '1998-10-08'
id: '10262'
page: 11
number: 196
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 17 de setembro de 1998 pola que se convoca un curso sobre o
  procedemento de calidade total nos servicios policiais.
range: Resolución
url: 'https://www.xunta.gal/dog/Publicados/1998/19981008/Anuncio10262_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1998, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre o procedemento de calidade total nos servicios policiais, que deberá desenvolverse conforme as seguintes bases:</p>
<p>Destinatarios.</p>
<p>O curso vai dirixido ós mandos dos corpos das policías locais de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán neste curso será de 30.</p>
<p>Solicitudes.</p>
<p>1. O persoal que desexe participar neste curso deberá presentar cuberta a máquina ou con letra moi clara a instancia que figura no anexo.</p>
<p>2. O prazo para a presentación de instancias rematará o día 26 de outubro, ás 14 horas</p>
<p>3. As instancias deberán vir asinadas polo xefe do cadro de persoal ou polo concelleiro de tráfico e seladas; será isto requisito indispensable para ser admitido no curso; o incumprimento deste requisito suporá a non-admisión no devandito curso.</p>
<p>4. As instancias deberán enviarse á Academia Galega de Seguridade: avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de mañá e tarde, e nel trataranse, entre outros, os seguintes temas: 1. Factores estratéxicos de calidade nos servicios policiais. Planificar. Organizar. Avaliar. Etapas clave. 2. Experiencias aplicadas de procedementos de calidade nos servicios policiais. 3. Especial referencia a elementos de motivación profesional: sistema de valoración profesional, enquisas de satis</p>
<p>facción/insatisfacción, absentismo, 2ª actividade, test de personalidade, valoración dos postos de traballo, dirección por obxectivos, responsabilidade administrativa, réxime disciplinario, etc.</p>
<p>Datas.</p>
<p>O curso celebrarase durante os días 9, 10 e 11 de novembro, en horario de 9.30 a 14 horas e de 16 a 19.30 horas.</p>
<p>Relación de admitidos.</p>
<p>A relación de admitidos publicarase o día 29 de outubro no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>O curso desenvolverase na sede da Academia Galega de Seguridade sita na avenida da Cultura, s/n, 36680 A Estrada.</p>
<p>Certificado de asistencia.</p>
<p>Ó remate do curso entregaráselle un certificado de asistencia a aquelas persoas que acrediten a súa participación continuada a el.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>Santiago de Compostela, 17 de setembro de 1998.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>9069</p>

