---
date: '1998-07-03'
id: F296
page: 7
number: 127
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (166/1997).
range: Edicto
url: 'https://www.xunta.gal/dog/Publicados/1998/19980703/AnuncioF296_gl.html'
---
<p>Eu, Lorenzo Villalpando Lucas, secretario do Xulgado de Primeira Instancia e Instrucción número catro de Santiago de Compostela, dou fe e certifico: que neste xulgado do meu cargo e baixo o número 166/1997 se segue xuízo de faltas sobre furto no cal se dictou a sentencia que contén o seguinte encabezamento e resolución:</p>
<p>«Sentencia. En Santiago de Compostela o 28 de abril de mil novecentos noventa e oito.</p>
<p>Vistos por Rosa del Carmen Collazo Lugo, maxistrada do Xulgado de Primeira Instancia e Instrucción número catro dos do partido, os presentes autos de xuízo de faltas nº 166/1997, seguidos por furto, sendo parte denunciante Pilar Sendón Lestón, África Beceiro Pedreiras e Aida Fernández Montero, maior de idade; aparecendo como parte denunciada Antonia Larralde Echevarría e Dolores Berrío Jiménez, maior de idade; o Ministerio Fiscal mostrouse parte.</p>
<p>Decido que debo condenar e condeno a Antonia Larralde Echevarría e Dolores Berrío Jiménez, como autoras responsables dunha falta de furto do artigo 623-1º do Código Penal, á pena, a cada unha delas, da multa dun mes, a razón de 500 pts./día, con arresto substitutorio dun día de privación de liberdade por cada dúas cotas diarias non satisfeitas, que poderá cumprirse en arrestos da fin de semana; así mesmo deberán aboa-lo pagamento das custas procesuais pola metade.</p>
<p>Contra esta sentencia cabe recurso de apelación que se interporá no prazo de cinco días desde a</p>
<p>súa notificación, ante este xulgado para ante a Audiencia Provincial da Coruña.</p>
<p>Así por esta miña sentencia, pronúncioo, mándoo e asínoo».</p>
<p>O inserido anteriormente concorda ben e fielmente co seu orixinal transcrito ó que me remito, e para que conste, para os efectos que procedan e para que sirva de notificación en forma á denunciada Dolores Berrío Jiménez en ignorado paradoiro expido, asino e selo o presente edicto en Santiago de Compostela o quince de xuño de mil novecentos noventa e oito.</p>
<p>O secretario</p>
<p>Rubricado</p>
<p>6345</p>

