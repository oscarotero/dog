---
date: '1998-07-03'
id: F332
page: 7
number: 127
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 3 de xuño de 1998, da Delegación Provincial da Coruña, de
  notificación dos acordos de iniciación dos procedementos sancionadores de
  conservación de espacios naturais 98/001 e 98/006.
range: Resolución
url: 'https://www.xunta.gal/dog/Publicados/1998/19980703/AnuncioF332_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan que con esta data resolvín publica-los acordos de iniciación dos procedementos sancionadores por infracción administrativa da Lei 4/1989, do 27 de marzo, de conservación de espacios naturais e da flora e fauna silvestres (BOE nº 74, do 28 de marzo), por non ser posible a súa notificación.</p>
<p>Noméase instructora do procedemento a Ana María Díaz López, funcionaria desta delegación, podendo promove-la súa recusación en calquera momento da tramitación do procedemento se concorre algunha das circunstancias previstas no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial desta consellería na Coruña, segundo o artigo 39.3º da citada lei en relación co R.D. 167/1981, de transferencias de funcións e servicios da Administración do Estado á Comunidade Autónoma de Galicia en materia de conservación da natureza.</p>
<p>Os interesados disporán dun prazo de quince días, contados a partir do seguinte ó da publicación desta notificación, para que poidan examina-los expedientes na delegación provincial desta consellería na Coruña, sita no edificio administrativo de servicios múltiples, Monelos, e para achegaren por escrito cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non se efectuar alegacións no prazo anterior, estes acordos de iniciación poderán ser considerados proposta de resolución determinándose, para estes efectos, os importes das sancións.</p>
<p>O pagamento voluntario porá fin ó expediente. Para efectualo deberán emprega-lo impreso normalizado que lles será facilitado nesta delegación provincial, sita no edificio administrativo de servicios múltiples, Monelos, A Coruña.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade san</p>
<p>cionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>A Coruña, 3 de xuño de 1998.</p>
<p>Rogelio Aramburu Núñez</p>
<p>Delegado provincial da Coruña</p>
<p>ANEXO</p>
<p>Expediente: CEN-98/001.</p>
<p>Denunciado: Manuel A. Cañas Pan.</p>
<p>DNI: 32.436.392.</p>
<p>Último enderezo coñecido: edificio Freitaba, P.1, 1º C, (Polígono Adormideras), A Coruña.</p>
<p>Feito denunciado: ter unha ave protexida con permiso caducado.</p>
<p>Tipificación regulamento incendios:</p>
<p>Artigo: 38.8º.</p>
<p>Cualificación: leve.</p>
<p>Sanción proposta: 30.000 ptas.</p>
<p>Expediente: CEN-98/006.</p>
<p>Denunciado: José M. Hermida Ferreira.</p>
<p>DNI: 33.241.273.</p>
<p>Último enderezo coñecido: San Bricio, Noia.</p>
<p>Feito denunciado: circulación cun vehículo Ford Escort branco por zona prohibida.</p>
<p>Tipificación regulamento incendios:</p>
<p>Artigo: 38.13º.</p>
<p>Cualificación: leve.</p>
<p>Sanción proposta: 15.000 ptas.</p>
<p>5632</p>

