---
date: '1998-08-17'
id: '4692'
page: 9472
number: 158
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 24 de xullo de 1998 pola que se fixan os prezos de inscrición para o
  congreso Talleres 98: Materia e Conservación, que levará a cabo a Consellería
  de Cultura, Comunicación Social e Turismo no mes de setembro de 1998.
range: Orde
url: 'https://www.xunta.gal/dog/Publicados/1998/19980817/Anuncio4692_gl.html'
---
<p>Dando cumprimento ó disposto na Lei 13/1991, do 9 de decembro, procede regula-los prezos de inscrición para a asistencia ó congreso Talleres 98: Materia e Conservación, que levará a cabo a Consellería de Cultura, Comunicación Social e Turismo.</p>
<p>A Lei 13/1993, que regula as taxas, prezos e exaccións, dispón no seu artigo 6 que a contía destes será acordada por orde da consellería correspondente, logo do informe favorable da Consellería de Economía e Facenda. Por todo isto,</p>
<p>DISPOÑO:</p>
<p>Artigo único.</p>
<p>1. As tarifas esixibles polo prezo privado 36.29.00 «Cursos, xornadas e seminarios, como contraprestación polos servicios de impartición do congreso xestionado pola Dirección Xeral de Patrimonio Cultural», son as que se fixan no anexo a esta orde e xestionaranse de acordo co disposto na normativa vixente en materia de prezos privados.</p>
<p>2. Estes prezos entenderanse, se é o caso, con IVE incluído.</p>
<p>Disposición derradeira</p>
<p>Facúltase o director xeral de Patrimonio Cultural para dictar, no ámbito das súas competencias, as resolucións precisas para o desenvolvemento desta orde.</p>
<p>Santiago de Compostela, 24 de xullo de 1998.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>ANEXO</p>
<p>A inscrición no congreso Talleres 98: Materia e Conservación terá dúas tarifas:</p>
<p>1. Contía que deberán paga-las persoas que acrediten ter realizados ou estar realizando estudios no curso académico 1997-1998, en calquera das universidades españolas:</p>
<p>Contía por persoa: 15.000 pesetas.</p>
<p>2. Contía que deberán paga-las persoas que non se atopen nas circunstancias anteriores:</p>
<p>Contía por persoa: 25.000 pesetas.</p>
<p>6854</p>

