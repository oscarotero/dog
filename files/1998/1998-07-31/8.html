---
date: '1998-07-31'
id: 107D2
page: 8
number: 147
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 14 de xullo de 1998, sobre a vixencia das solicitudes de axudas,
  presentadas ó abeiro da anulada Orde do 3 de xaneiro de 1995, en relación coa
  Orde do 13 de xullo de 1998, pola que se establecen as normas para a concesión
  de axudas para a renovación e modernización da flota pesqueira.
range: Resolución
url: 'https://www.xunta.gal/dog/Publicados/1998/19980731/Anuncio107D2_gl.html'
---
<p>A Orde do 3 de xaneiro de 1995, dictada en aplicación e desenvolvemento do Decreto 278/1994, do 8 de setembro, polo que se establece o programa de axudas con finalidade estructural no sector da pesca, a acuicultura e a transformación e comercialización dos seus productos, utilízase nas distintas convocatorias de axudas para a renovación da flota pesqueira galega.</p>
<p>Coa entrada en vigor da Orde do 13 de xullo de 1998, pola que se establecen as normas para a concesión de axudas para a renovación e modernización da flota pesqueira, considérase necesario determinar expresamente que as solicitudes presentadas ó abeiro da disposición de carácter xeral anulada manterán a súa vixencia respecto da que a substitúa.Por todo o que antecede,</p>
<p>RESOLVO:</p>
<p>As solicitudes de axudas presentadas ó abeiro da anulada Orde do 3 de xaneiro de 1995, que se atopen en trámite ou pendentes de decisión, resolveranse de acordo coa normativa establecida na Orde do 13 de xullo de 1998.</p>
<p>Santiago de Compostela, 14 de xullo de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>6148</p>

