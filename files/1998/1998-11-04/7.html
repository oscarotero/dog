---
date: '1998-11-04'
id: 29AA
page: 11
number: 214
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 29 de outubro de 1998, da Dirección Xeral da Función Pública,
  pola que se fan públicas as listas para a cobertura, con carácter temporal,
  mediante o nomeamento de persoal interino, de postos de traballo reservados a
  funcionarios, reguladas no Decreto 89/1997, do 10 de abril, e correspondentes
  ó corpo superior de Administración xeral da Xunta de Galicia (grupo A), escala
  superior de finanzas e corpo de xestión de Administración da Xunta de Galicia
  (grupo B), de escala técnica de finanzas, de conformidade co punto terceiro da
  Resolución do 15 de xullo de 1998 (Diario Oficial de Galicia número 141, do 23
  de xullo).
range: Resolución
url: 'https://www.xunta.gal/dog/Publicados/1998/19981104/Anuncio29AA_gl.html'
---
<p>Publicada a Resolución do 15 de xullo de 1998 (Diario Oficial de Galicia nº 141, do 23 de xullo), relativa á publicación das listas para a cobertura, con carácter temporal, mediante o nomeamento de persoal interino, de postos de traballo reservados a funcionarios, reguladas no Decreto 89/1997, do 10 de abril, e correspondentes ó corpo superior e de xestión de Administración da Xunta de Galicia,</p>
<p>escalas superior e técnica de finanzas (grupos A e B), e unha vez finalizado o prazo previsto no punto terceiro da citada resolución, constatada a existencia dalgúns erros materiais nas listas publicadas pola parte da comisión permanente de selección de persoal para a cobertura de postos de traballo reservados a funcionarios na súa sesión celebrada o 28 de outubro de 1998, unha vez elevada a correspondente proposta, esta dirección xeral</p>
<p>RESOLVE:</p>
<p>Primeiro.-Facer públicas, unha vez emendados os erros materiais constatados, as listas para a cobertura con carácter temporal para o nomeamento de persoal interino de postos de traballo reservados a funcionarios correspondentes ó corpo superior e de xestión de Administración da Xunta de Galicia (grupos A e B), escalas superior e técnica de finanzas, da forma que a continuación se indica:</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos coa expresión das causas da exclusión.</p>
<p>Anexo III: figuran os solicitantes non admitidos, en aplicación do previsto no artigo 4.3º do Decreto 89/1997, do 10 de abril, e na base 2ª da Resolución do 28 de xaneiro de 1998 (Diario Oficial de Galicia nº 28, do 11 de febreiro).</p>
<p>Segundo.-Os citados anexos encóntranse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Terceiro.-As listas entrarán en vigor a partir do día seguinte ó da publicación da presente resolución no Diario Oficial de Galicia.</p>
<p>Para efectos de información o teléfono de contacto é o 902 12 00 12 en horarios de 9 ás 19 horas de luns a venres e das 9 ás 14 horas os sábados.</p>
<p>Cuarto.-Contra a presente resolución poderán os interesados interpoñer recurso ordinario perante o conselleiro da Presidencia e Administración Pública no prazo dun mes a partir da publicación da presente resolución no Diario Oficial de Galicia.</p>
<p>Santiago de Compostela, 29 de outubro de 1998.</p>
<p>Joaquín López-Rúa Soler</p>
<p>Director xeral da Función Pública</p>
<p>9943</p>

