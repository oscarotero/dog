---
date: '1998-07-06'
id: E4E6
page: 7
number: 128
agency: 'CONSELLERÍA DE CULTURA, COMUNICACIÓN SOCIAL E TURISMO'
section: I. DISPOSICIÓNS XERAIS
title: >-
  Decreto 199/1998, do 2 de xullo, polo que se modifica a composición do
  Consello Asesor de Telecomunicacións e Audiovisual de Galicia.
range: Decreto
url: 'https://www.xunta.gal/dog/Publicados/1998/19980706/AnuncioE4E6_gl.html'
---
<p>Fixada a nova estructura orgánica da Xunta de Galicia polo Decreto 347/1997, do 9 de decembro, e polo Decreto 351/1997, do 10 de decembro, así como a dos centros directivos dependentes da Presidencia da Xunta de Galicia polo Decreto 350/1997, do 10 de decembro, é obrigado proceder a modifica-la composición do Consello Asesor de Telecomunicacións e Audiovisual de Galicia adaptándoa á nova estructura orgánica establecida polos decretos referenciados.</p>
<p>Por outra banda considérase procedente incrementa-lo número de personalidades de recoñecido prestixio no sector das telecomunicacións e do audiovisual, co obxecto de que a contribución da súa experiencia profesional teña maior peso específico na configuración da vontade deste órgano consultivo.</p>
<p>Na súa virtude, por proposta do conselleiro de Cultura, Comunicación Social e Turismo e logo de deliberación do Consello da Xunta de Galicia na súa reunión do día dous de xullo de mil novecentos noventa e oito,</p>
<p>DISPOÑO:</p>
<p>Artigo único.</p>
<p>Modifícanse os puntos 1º e 13º do artigo 3 do Decreto 307/1995, do 13 de xullo, modificado parcialmente polo Decreto 354/1996, do 19 de setembro, que quedan redactados da seguinte forma:</p>
<p>1. En representación da Administración Autónoma, designados polo presidente do Consello Asesor e por proposta dos titulares dos departamentos respectivos:</p>
<p>Dous representantes da Consellería da Presidencia e Administración Pública.</p>
<p>Un representante da Consellería de Economía e Facenda.</p>
<p>Un representante da Consellería de Política Territorial, Obras Públicas e Vivenda.</p>
<p>Dous representantes da Consellería de Educación e Ordenación Universitaria.</p>
<p>Dous representantes da Consellería de Industria e Comercio.</p>
<p>Un representante da Consellería de Agricultura, Gandería e Política Agroalimentaria.</p>
<p>Tres representantes da Consellería de Cultura, Comunicación Social e Turismo.</p>
<p>Un representante da Consellería de Sanidade e Servicios Sociais.</p>
<p>Un representante da Consellería de Pesca, Marisqueo e Acuicultura.</p>
<p>Dous representantes da Consellería de Xustiza, Interior e Relacións Laborais.</p>
<p>Un representante da Consellería de Familia e Promoción do Emprego, Muller e Xuventude.</p>
<p>Un representante da Consellería de Medio Ambiente.</p>
<p>Un representante da Secretaría Xeral para as Relacións cos Medios Informativos.</p>
<p>13. Ata un máximo de once vocais, designados polo presidente do Consello Asesor, entre personalidades de recoñecido prestixio no sector das telecomunicacións e do audiovisual.</p>
<p>Disposición adicional única</p>
<p>As referencias que no Decreto 307/1995, do 13 de xullo, modificado parcialmente polo Decreto 354/1996, do 19 de setembro, se fan á Consellería de Cultura e Comunicación Social e á Dirección Xeral de Medios de Comunicación Social e Audiovisual, débense entender feitas, a partir da entrada en vigor do presente decreto, á Consellería de Cultura, Comunicación Social e Turismo e á Dirección Xeral de Comunicación Social e Audiovisual, respectivamente.</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó establecido no presente decreto.</p>
<p>Disposicións derradeiras</p>
<p>Primeira.-Queda facultado o conselleiro de Cultura, Comunicación Social e Turismo para dicta-las normas necesarias para o desenvolvemento e execución do presente decreto.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galícia.</p>
<p>Santiago de Compostela, dous de xullo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>
<p>6369</p>

