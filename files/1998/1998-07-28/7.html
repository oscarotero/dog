---
date: '1998-07-28'
id: 620A
page: 8
number: 144
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 220/1998, do 10 de xullo, polo que se acepta a cesión a título
  gratuíto á Comunidade Autónoma de Galicia dun terreo de 12.519,50 m, situado
  na Barcala, termo municipal de Cambre (A Coruña), para a construcción dun
  centro público de educación secundaria.
range: Decreto
url: 'https://www.xunta.gal/dog/Publicados/1998/19980728/Anuncio620A_gl.html'
---
<p>O Pleno da Corporación municipal de Cambre, reunido en sesión celebrada o 25 de novembro de 1997, acordou a cesión á Comunidade Autónoma de Galicia, dun terreo de 12.519,50 m, situado na Barcala, termo municipal de Cambre, para a construcción dun centro de ESO.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento, aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Economía e Facenda, feita nos termos nos que o Concello de Cambre acordou a cesión e logo de deliberación do Consello da Xunta de Galicia na súa reunión do día dez de xullo de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo de 12.519,50 m, que linda:</p>
<p>-Norte: propiedade municipal e terreo propiedade de Dolores Iglesias Catoira, José García Vidal e Manuel Rodríguez Longueira.</p>
<p>-Sur: terreo propiedade de José Aguiar, Venturo Otero e María Varela.</p>
<p>-Leste: terreo propiedade de Dolores González, Miguel Olives Martínez, Áurea Eiroa Climent e resto do predio matriz.</p>
<p>-Oeste: zona de dominio público da liña de ferrocarril Palencia-A Coruña e terreos do Concello de Cambre.</p>
<p>O inmoble descrito atópase inscrito no Rexistro da Propiedade Nº 3 da Coruña no tomo 2.842, folio 81 do libro 325, predio número 27.328, inscrición primeira, a favor do Concello de Cambre por título de segregación.</p>
<p>Artigo 2º</p>
<p>O inmoble cedido destinarase á construcción dun centro público de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, dez de xullo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>6860</p>

