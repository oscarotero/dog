---
date: '1998-07-28'
id: 62B6
page: 8
number: 144
agency: DEPUTACIÓN PROVINCIAL DE OURENSE
section: VI. ANUNCIOS
title: Concurso para redacción de proxecto técnico.
range: Concurso
url: 'https://www.xunta.gal/dog/Publicados/1998/19980728/Anuncio62B6_gl.html'
---
<p>De conformidade co acordado pola Comisión de Goberno, na sesión do día da data, convócase o seguinte concurso:</p>
<p>1. Obxecto. É a asistencia técnica para redacción do proxecto de construcción da primeira fase das comportas-represas e azudes nos leitos de auga da zona da Limia, como contrato de asistencia regulado nos artigos 197 e seguintes da Lei 13/1995.</p>
<p>2. O prazo de execución é de tres meses a partir da adxudicación definitiva.</p>
<p>3. O contrato adxudicarase mediante concurso, en procedemento aberto e trámite ordinario.</p>
<p>4. O orzamento base de licitación é de 6.000.000 de pesetas.</p>
<p>5. A garantía provisional é de 120.000 pesetas e a definitiva do 4% da adxudicación.</p>
<p>6. Obtención de documentos e información. Os pregos das condicións do concurso e a información que necesiten os licitadores seralles facilitada polo Servicio de Cooperación desta deputación na planta segunda do Pazo Provincial, rúa Progreso, 32, teléfono 988 38 51 00.</p>
<p>7. Presentación de ofertas. As ofertas e documentación deberán entregarse no rexistro xeral desta deputación ata as doce horas do vixésimo sexto (26º) día natural seguinte ó da publicación deste anuncio no Diario Oficial de Galicia. Se o último día fose</p>
<p>inhábil ou sábado o prazo finalizará o seguinte día hábil.</p>
<p>8. Apertura de ofertas. Os sobres B e C abriranse ás doce horas do día seguinte hábil (excepto sábados), ó da terminación do prazo de presentación no Pazo Provincial. Os sobres A abriranse ás dez horas trinta minutos do quinto día hábil seguinte ó da apertura dos sobres B e C, no mesmo lugar.</p>
<p>Ourense, 17 de xullo de 1998.</p>
<p>O presidente</p>
<p>Rubricado</p>
<p>6655</p>

