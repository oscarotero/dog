---
date: '1998-07-28'
id: 61EE
page: 8
number: 144
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 219/1998, do 2 de xullo, polo que se aproba o nomenclátor
  correspondente ás entidades de poboación da provincia de Pontevedra.
range: Decreto
url: 'https://www.xunta.gal/dog/Publicados/1998/19980728/Anuncio61EE_gl.html'
---
<p>A Lei 3/1983, do 15 de xuño, de normalización lingüística, dispón no seu artigo 10 que os topónimos de Galicia terán como única forma oficial a galega. O mesmo artigo establece no seu número 2 que lle corresponde á Xunta de Galicia a determinación dos nomes oficiais dos municipios, dos territorios, dos núcleos de poboación, das vías de comunicación interurbana e dos topónimos de Galicia.</p>
<p>Tendo en conta o Decreto 132/1984, do 6 de setembro, polo que se establece o procedemento para a fixación ou recuperación da toponimia, contando co preceptivo dictame da Comisión de Toponimia, emitido na súa reunión do día vintenove de xuño de mil novecentos noventa e oito, aínda que os topónimos correspondentes ás entidades de poboación que figuran como anexo a este decreto xa foron aprobados e publicados no Diario Oficial de Galicia, as correccións propostas pola comisión fan necesario aproba-lo nomenclátor correspondente á provincia de Pontevedra como corpo único que recolla a forma oficial das ditas entidades.</p>
<p>Polo exposto, por proposta do conselleiro da Presidencia e Administración Pública e logo de deliberación do Consello da Xunta de Galicia na súa</p>
<p>reunión do día dous de xullo de mil novecentos noventa e oito,</p>
<p>DISPOÑO:</p>
<p>Artigo único.-Queda aprobado o nomenclátor correspondente ás entidades de poboación da provincia de Pontevedra que figura como anexo a este decreto.</p>
<p>Disposición adicional</p>
<p>Do establecido neste decreto e do seu anexo daráselles conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derrogatoria</p>
<p>Quedan derrogadas tódalas normas de igual ou inferior categoría que se opoñan ó establecido neste decreto.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dous de xullo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>6810</p>

