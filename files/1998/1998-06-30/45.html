---
date: '1998-06-30'
id: E25A
page: 7
number: 124
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 25 de maio de 1998, da Delegación Provincial da Coruña, pola que
  se fai público o acordo de iniciación do expediente sancionador en materia de
  espectáculos públicos 358/1998.
range: Resolución
url: 'https://www.xunta.gal/dog/Publicados/1998/19980630/AnuncioE25A_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan os acordos de iniciación dictados en expedientes sancionadores por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación.</p>
<p>A competencia para impoñer esta clase de sancións correspóndelles ós delegados provinciais da Consellería de Xustiza, Interior e Relacións Laborais</p>
<p>segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución ós órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1 d) da Lei orgánica 1/1992.</p>
<p>Noméase instructora do expediente á xefa da Sección de Asociacións e Espectáculos, Margarita Olmo Bosco, e secretaria á xefa de grupo, Mª Teresa Iglesias Lugrís que, poderán ser recusados en calquera momento da tramitación do expediente nos casos e na forma prevista no artigo 29 da Lei 30/1992, do 26 de novembro. O interesado disporá dun prazo de quince días hábiles, contados a partir do seguinte ó da publicación da presente notificación, para exerce-lo dereito de audiencia e formular alegacións, presentar documentos ou informacións que coide convenientes na súa defensa e, se é o caso, propoñer proba, podendo recoñecer voluntariamente a súa responsabilidade cos efectos previstos no artigo 8.</p>
<p>No suposto de non efectuar alegacións sobre o contido da iniciación do procedemento, no prazo indicado, a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
<p>A Coruña, 25 de maio de 1998.</p>
<p>Reyes Carabel Pedreira</p>
<p>Delegada provincial da Coruña</p>
<p>ANEXO</p>
<p>Número expediente: 358/1998.</p>
<p>Denunciado: Artisane S.C..</p>
<p>Enderezo: Rúa Gómez Ulla nº 18, Santiago de Compostela.</p>
<p>Establecemento: Discoteca Factoría.</p>
<p>Precepto infrinxido: 26.E) Da L.O. 1/1992.</p>
<p>precepto sancionador: 28 Da L.O. 1/1992.</p>
<p>Multa máxima: ata 50.000 ptas.</p>
<p>5478</p>

