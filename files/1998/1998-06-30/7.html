---
date: '1998-06-30'
id: E1B6
page: 7
number: 124
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de maio de 1998, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, da
  acta levantada pola comisión negociadora do convenio colectivo de ámbito
  provincial para o persoal de limpieza da empresa contratista deste servicio no
  centro residencia docente e IESP de Ourense.
range: Resolución
url: 'https://www.xunta.gal/dog/Publicados/1998/19980630/AnuncioE1B6_gl.html'
---
<p>Visto o texto da acta levantada pola comisión negociadora do convenio colectivo para o persoal de limpieza da empresa contratista deste servicio no centro residencial docente e no IESP (código nº 3200671) de Ourense, con entrada nesta delegación provincial, subscrito en representación da parte económica, pola empresa, e, da parte social, pola delegada de personal na xuntanza celebrada o día 18-5-1998, e, de conformidade co disposto no artigo 90.2º e 3º,</p>
<p>do Estatuto dos traballadores, texto refundido aprobado polo R.D. 1/1995, do 24 de marzo, R.D. 1040/1981, do 22 de maio, sobre rexistro e depósito de convenios colectivos de traballo e R.D. 2412/1982, do 24 de xullo, sobre traspaso de funcións e servicios da Administración do Estado a Comunidade Autónoma de Galicia, en materia de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la súa inscrición no rexistro de convenios colectivos desta delegación provincial, con notificación á representación económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 28 de maio de 1998.</p>
<p>José Lage Lage</p>
<p>Delegado provincial de Ourense</p>
<p>Convenio do persoal de limpieza da empresa</p>
<p>contratista deste servicio no CRD e IESP</p>
<p>de Ourense.</p>
<p>Prórroga.</p>
<p>Reunidos, dunha parte, Manuel Elías Pérez Álvarez en representación de Maconsi, S.L. actual contratista do servicio de limpeza no CRD e IESP de Ourense e, por outra, María José Lorenzo Pascual, delegada de persoal do dito servicio en representación dos traballadores</p>
<p>ACORDAN:</p>
<p>Que, segundo establece o artigo 2 do convenio do persoal de limpeza da empresa contratista deste servicio no centro residencial docente e IESP de Ourense, prorrogado desde o 1 de xullo de 1997 ó 30 de xuño de 1998.</p>
<p>O presente convenio entrará en vigor o 1 de xullo de 1996 ata o 30 de xuño de 1997, e manterá a súa vixencia e prorrogarase ata a substitución por outro convenio, tanto no contido normativo coma obrigacional.</p>
<p>Non obstante, a denuncia do convenio non significará modificación ningunha do seu texto articulado, que continuará vixente ata a súa substitución polo novo, nos termos que as partes establezan. Se se produce a denuncia escrita de calquera das partes dentro dos dous últimos meses de vixencia, a comisión negociadora deberá reunirse dentro dos 20 días seguintes á denuncia sinalada anteriormente.</p>
<p>E a disposición adicional sétima:</p>
<p>No caso de chegar a prorrogar este convenio, e mentres non se substitúa por outro, os traballadores acollidos a el rexeranse, tanto nos aspectos sociais coma económicos, en todo momento, polo previsto no convenio do persoal laboral da Xunta de Galicia, vixente en cada momento. A excepción da disposición adicional primeria (subrogación) que se rexerá polo convenio provincial de limpeza de edificios e locais de Ourense, tamén vixente en cada momento.</p>
<p>Que o convenio 96-97 queda prorrogado e ratificado desde o 1 de xullo de 1998 ó 30 de xuño de 1999 nas ditas condicións.</p>
<p>E para que conste, asinan o 28 de de maio de 1998.</p>
<p>A empresaA delegada de persoal</p>
<p>5895</p>

