---
date: '1998-06-30'
id: E2A2
page: 7
number: 124
agency: INSTITUTO MUNICIPAL CORUÑA ESPECTÁCULOS
section: VI. ANUNCIOS
title: >-
  Anuncio do concurso para o servicio de hospedaxe e manutención dos grupos
  participantes nas festas de verán María Pita 1998.
range: Anuncio
url: 'https://www.xunta.gal/dog/Publicados/1998/19980630/AnuncioE2A2_gl.html'
---
<p>O Consello de Administración do Instituto Municipal Coruña Espectáculos (IMCE), en sesión celebrada o día 1 de xuño, acordou optar polo sitema de concurso para o servicio de hospedaxe e manutención dos grupos participantes nas festas de verán María Pita 1998, aprobando para o efecto o prego de condicións que haberá de rexelo, o cal queda exposto ó público nas oficinas do IMCE, durante</p>
<p>o prazo de oito días hábiles que determina o artigo 122 do Real decreto lexislativo 781/1986, do 18 de abril.</p>
<p>Asemade, e para o caso de que non se presenten reclamacións contra el, anúnciase a licitación, de acordo coas seguintes condicións:</p>
<p>Obxecto: é obxecto deste concurso a contratación para o servicio de hospedaxe e manutención dos grupos participantes nas festas de verán María Pita 1998.</p>
<p>Tipo de licitación: o prezos ofertados fixaranos libremente os concursantes nas súas proposicións.</p>
<p>Garantías: para optar ó concurso deberá constituírse previamente, por calquera dos medios que autoriza a Lei de contratos das administracións públicas, unha fianza provisional de 30.000 ptas. en calquera das formas que autoriza a Lei 13/1995.</p>
<p>Modelo de proposición: as proposicións axustaranse ó seguinte modelo:</p>
<p>«Don/Dona... con domicilio en... rúa de... nº... provisto/a de DNI nº ..., actuando en nome propio (ou en representación de... ), informado/a do anuncio para contratar polo sistema de concurso o servicio de hospedaxe e manutención dos grupos participantes nas festas de verán María Pita 1998, así como do prego de condicións regulador da licitación, aceptando integramente o seu contido e comprometéndose a acatalo, formula proposición optando á súa adxudicación polo prezo de... (IVE incluído).</p>
<p>En proba de aceptación de tales compromisos deixa asegurada esta proposición co depósito previo esixido, como xustifica co que xunta resgardo.</p>
<p>Data e sinatura do/a propoñente».</p>
<p>Presentación de proposicións: presentaranse en dous sobres pechados no Rexistro Xeral de Entrada do Instituto Municipal Coruña Espectáculos (Avda. Alfonso Molina s/n, edificio Coliseum), en man ou por correo, no prazo de vinteseis días naturais contados a partir do seguinte ó da publicación do anuncio de concurso no Diario Oficial de Galicia, en horas de nove a trece. No caso de resultar sábado, domingo ou festivo o día da finalización deste prazo, quedará este automaticamente prorrogado ata o primeiro día hábil seguinte.</p>
<p>Prego de condicións: poderán ser examinados e retirada copia nas oficinas do Instituto Municipal Coruña Espectáculos.</p>
<p>A Coruña, 2 de xuño de 1998.</p>
<p>José Luis Méndez Romeu</p>
<p>Presidente do Instituto Municipal Coruña</p>
<p>Espectáculos</p>

