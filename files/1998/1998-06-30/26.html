---
date: '1998-06-30'
id: E20E
page: 7
number: 124
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de maio de 1998, da Dirección Xeral de Industria, pola que se
  autorizan as instalacións electromecánicas e se aproba o proxecto de execución
  do parque eólico denominado Barbanza II. (Expediente 2/1997).
range: Resolución
url: 'https://www.xunta.gal/dog/Publicados/1998/19980630/AnuncioE20E_gl.html'
---
<p>Examinado o expediente instruído por instancia de Parque Eólico Barbanza, S.A., con enderezo para efectos de notificacións en Paseo da Castellana, 95, planta 29, sobre autorización das instalacións do</p>
<p>parque eólico denominado Barbanza II; esta dirección xeral ten en conta os seguintes feitos:</p>
<p>Primeiro.-O día 11 de decembro de 1997, Jerónimo Llompart Homs, en nome e representación de Parque Eólico Barbanza, S.A., solicitou a autorización administrativa das instalacións, declaración de utilidade pública, aprobación do proxecto de execución e recoñecemento da condición de instalación acollida ó réxime especial do parque eólico denominado Barbanza II, de 9,24 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, o Real decreto 2366/1994, do 9 de decembro, sobre instalacións hidráulicas, de coxeración e outras abastecidas por recursos ou fontes de enerxía renovable e Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-A solicitude someteuse a información publica, para os efectos previstos no artigo 35.3º da Lei 10/1995, de ordenación do territorio de Galicia, no artigo 53 da Lei 54/1997, do sector eléctrico, no artigo 10 do Decreto 2619/1996, polo que se aproba o regulamento da Lei 10/1966, sobre expropiación forzosa e sancións en materia de instalacións eléctricas, no artigo 9 do Decreto 2617/1966, sobre autorización de instalacións eléctricas e artigo 13 do Decreto 205/1995, polo que se regula o aproveitamento da enerxía eólica na Comunidade Autónoma de Galicia.</p>
<p>Durante o prazo de información pública non se presentaron alegacións.</p>
<p>Terceiro.-O 24 de outubro de 1997, Parque Eólico Barbanza S.A., solicitou o recoñecemento como instalación acollida ó réxime especial de producción eléctrica, ó abeiro do previsto no Real decreto 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, para o parque eólico Barbanza II.</p>
<p>Cuarto.-O 28 de outubro de 1997, a Dirección Xeral de Industria resolveu recoñecerlle a condición de instalación acollida ó réxime especial de producción eléctrica á instalación denominada parque eólico Barbanza II.</p>
<p>Quinto.-O 25 de febreiro de 1998, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Sexto.-O 6 de abril de 1998, a Delegación Provincial da Consellería de Industria e Comercio na Coruña emitiu informe favorable sobre o citado proxecto, que ten as seguintes características básicas:</p>
<p>Localización e coordenadas poligonais:</p>
<table><tbody><tr><td></td></tr>
<tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
</tbody></table>
<table><tbody><tr><td>Barbanza II</td><td>Porto do Son e A Pobra do Caramiñal</td><td>X( lonxitude)</td><td>Y (latitude)</td></tr>
<tr><td></td></tr>
<tr><td>0.502.600</td><td>4.723.300</td></tr>
<tr><td></td></tr>
<tr><td>0.503.850</td><td>4.723.300</td></tr>
<tr><td></td></tr>
<tr><td>0.504.950</td><td>4.724.600</td></tr>
<tr><td></td></tr>
<tr><td>0.505.600</td><td>4.721.800</td></tr>
<tr><td></td></tr>
<tr><td>0.501.600</td><td>4.721.200</td></tr>
<tr><td></td></tr></tbody></table>
<p>Nº de aeroxeradores: 27.</p>
<p>Potencia unitaria por aeroxerador: 330 e 650 kW.</p>
<p>Potencia total instalada: 9,24 MW.</p>
<p>Altura das torres: 30 e 43 m.</p>
<p>Diámetro das pas: 28,8 e 43,5 m.</p>
<p>Producción estimada: 25.614 MWh/ano.</p>
<p>Investimento previsto: 1.177.748.038 ptas.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas e o Decreto 205/1995, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-No expediente instruído para o efecto cumpríronse os trámites regulamentarios para a autorización da instalación dos equipos electromecánicos do parque eólico denominado Barbanza II e a aprobación do seu proxecto de execución, pero non para a declaración de utilidade pública das citadas instalacións, pois a empresa solicitante non cumpriu o trámite previsto para o efecto no artigo 52 da Lei 40/1994, do 30 de decembro, de ordenación do sistema eléctrico nacional, de aplicación a este expediente segundo o disposto na disposición transitoria segunda da Lei 54/1997, do 27 de novembro, do sector eléctrico.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Autorizarlle a Parque Eólico Barbanza S.A. a instalación dos equipos electromecánicos do parque eólico denominado Barbanza II, que se vai situar nos concellos de Porto do Son e A Pobra do Caramiñal.</p>
<p>Segundo.-Aproba-lo proxecto de execución da instalación que se autoriza.</p>
<p>Todo iso de acordo coas condicións seguintes:</p>
<p>Primeira.-Parque Eólico Barbanza S.A., para os efectos de garanti-lo cumprimento das súas obrigas,</p>
<p>deberá constituír, no prazo dun mes contado desde o outorgamento da presente autorización, unha fianza por importe de 23.554.961 pesetas, conforme o disposto no artigo 14 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 11, apartado 3º do Decreto 1775/1967, do 22 de xullo, e será devolta unha vez se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa, cun orzamento de 1.177.748.038 ptas.</p>
<p>Terceira.-Para introducir modificacións nas instalacións que afecten a datos básicos do proxecto será necesaria a previa autorización da Dirección Xeral de Industria. Así mesmo, a Delegación Provincial de Industria e Comercio na Coruña poderá autoriza-las modificacións de detalle do proxecto que resulten procedentes, debendo comunicarlle a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será dun ano a partir da data desta resolución.</p>
<p>Unha vez construídas as instalacións autorizadas, a Delegación Provincial da Consellería de Industria e Comercio na Coruña inspeccionará a totalidade das obras e montaxes efectuadas e, ó ser unha instalación que se desenvolve ó abeiro do PEE ENDESA MADE, verificará o cumprimento dos compromisos contraídos por Made Energías Renovables S.A. no seu plan eólico.</p>
<p>Quinta.-A empresa, como requisito necesario para a aplicación ás instalacións que se autorizan do réxime especial creado polo Real decreto 2366/1994, do 9 de decembro, deberá inscribir aquela no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14-7-1995), no prazo de 2 meses, contados a partir da data da acta de posta en marcha da instalación. O parque interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Esta autorización outórgase sen prexuízo de terceiros e independentemente das autorizacións, licencia ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Sétima.-Con carácter previo á posta en marcha das instalacións, o órgano competente verificará o cumprimento do condicionado imposto nesta resolución, así como aquelas que no seu día se emitan conforme o disposto no punto 4 do Decreto 442/1990, do 13</p>
<p>de setembro, de avaliación do impacto ambiental para Galicia.</p>
<p>Oitava.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1175/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Contra a presente resolución, que non lle pon fin á vía administrativa, poderá interpoñerse, se é o caso, recurso ordinario ante o conselleiro de Industria e Comercio no prazo dun mes contado desde a súa publicación, conforme o establecido no artigo 114 da Lei 30/1992, do 26 de novembro.</p>
<p>Santiago de Compostela, 8 de maio de 1998.</p>
<p>Joaquín del Moral Crespo</p>
<p>Director xeral de Industria</p>
<p>5289</p>

