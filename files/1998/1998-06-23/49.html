---
date: '1998-06-23'
id: DE06
page: 7
number: 119
agency: CONCELLO DE TOMIÑO
section: VI. ANUNCIOS
title: Decreto.
range: Decreto.
url: 'https://www.xunta.gal/dog/Publicados/1998/19980623/AnuncioDE06_gl.html'
---
<p>A Alcaldía deste Concello de Tomiño, e tendo en conta o acordo adoptado en sesión celebrada o día 30-5-1998 respecto de levar a cabo o deslinde dos predios que a seguir se recollen:</p>
<p>Terreo de festas en Vilameán de propiedade municipal respecto dos predios de propiedade de Felicitas Ferreira Ferreira e do seu home Luis Sierpes:</p>
<p>O deslinde que se vai facer será polo lindeiro oeste da mencionada parcela de titularidade municipal, tratándose dunha poligonal das seguintes dimensións de sur a norte:</p>
<p>8,90 m</p>
<p>10.75 m(palco)</p>
<p>0,20 m</p>
<p>13,40 m</p>
<p>2,50 m</p>
<p>3,30 m</p>
<p>13,15 m</p>
<p>Os lindeiros, segundo resulta da documentación que consta no Concello, son os seguintes:</p>
<p>Norte: camiño público.</p>
<p>Sur: terreo comunal da Comunidade de Montes Veciñais de Vilameán en liña de 17,55 metros e vivenda de Daniel Santos en liña de 11,15 metros.</p>
<p>Oeste: Luis Sierpes e Felicita Ferreiro.</p>
<p>Este: Sergio López e Jesusa Ríos, Daniel Santos.</p>
<p>Polo presente decreto e de conformidade co disposto no artigo 60 do vixente Regulamento de bens das CC.LL.,</p>
<p>RESOLVO:</p>
<p>a) A notificación do expresado acordo a Felicitas Ferreira Ferreira e Luis Sierpes como ó resto dos propietarios lindantes co predio obxecto de deslinde podendo presenta-los interesados ante a corporación cantos documentos consideren conducentes á proba e defensa dos seus dereitos ata os 20 días anteriores ó comezo das operacións, os cales se contarán a partir do que faga corenta da publicación do correspondente edicto no BOP e no DOG, advertindo que transcorrido o devandito prazo non se admitirán documentos nin alegacións de ningunha clase.</p>
<p>b) Publica-la presente resolución no BOP e no DOG no prazo de polo menos 60 días de antelación, á data do inicio das correspondentes operacións, iniciándose estas o día 11 de setembro de 1998 ás 10 horas no lugar onde se encadran os predios.</p>
<p>O que se fai público para xeral coñecemento.</p>
<p>Tomiño, 11 de xuño de 1998.</p>
<p>José Luis Fernández Lorenzo</p>
<p>Alcalde</p>
<p>5815</p>

