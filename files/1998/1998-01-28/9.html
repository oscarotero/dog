---
date: '1998-01-28'
id: '9876'
page: 750
number: 18
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 16 de xaneiro de 1998 pola que se anuncia o V curso de
  especialización en linguaxe administrativa galega para funcionarios de
  Administración local.
range: Resolución
url: 'https://www.xunta.gal/dog/Publicados/1998/19980128/Anuncio9876_gl.html'
---
<p>A Comisión Coordinadora para a Normalización Lingüística, na súa sesión do 4 de maio de 1990, acordou impulsa-la normalización lingüística na Administración local mediante un plan que ten por obxectivo que en tódalas corporacións locais galegas exista, polo menos, un funcionario que se responsabilice da traducción dos documentos a que se refire o artigo 1 da Lei 5/1988, do 21 de xuño, de uso do galego como lingua oficial de Galicia polas entidades locais.</p>
<p>En execución deste plan, correspóndelle á EGAP o desenvolvemento dos cursos de especialización en linguaxe administrativa galega.</p>
<p>De conformidade co disposto no artigo 24 da Lei 3/1983, do 15 de xuño, de normalización lingüística, e na Lei 4/1987, do 27 de maio, de creación da EGAP, modificada pola Lei 10/1989, do 10 de xullo, que no seu artigo 3.1ºi) lle atribúe á escola a difusión e a normalización do idioma galego na Adminis</p>
<p>tración pública, a capacitación lingüística do persoal e maila participación na fixación da linguaxe técnica, administrativa e xurídica galega, resolvo convoca-lo referido curso, que se desenvolverá segundo as seguintes bases:</p>
<p>1ª Obxectivos:</p>
<p>Completa-la formación dos alumnos que superaron o curso de nivel medio, prestando especial atención ó coñecemento das linguaxes administrativa e xurídico-administrativa local.</p>
<p>2ª Destinatarios:</p>
<p>Poderán participar tódolos funcionarios que presten servicios nas entidades locais e obtivesen a cualificación de apto nos cursos de nivel medio convocados entre os anos 1990 e 1997 dentro do plan integral de estudios iniciado pola orde da Consellería da Presidencia e Admón. Pública, do 23 de maio de 1990.</p>
<p>3ª Desenvolvemento dos cursos:</p>
<p>3.1. Duración: 100 horas, distribuídas do seguinte xeito:</p>
<p>-75 horas lectivas.</p>
<p>-10 horas de exames.</p>
<p>-15 horas de elaboración e defensa de traballos.</p>
<p>3.2. Número de prazas: 30 por curso. En función do número de solicitudes, organizaranse un ou varios grupos en cada localidade.</p>
<p>3.3. Lugares de realización.</p>
<p>A Coruña, Santiago de Compostela, Lugo, Ourense e Pontevedra. A EGAP reserva para si a facultade de modifica-los lugares de realización en cada provincia así como a de anular aqueles cursos nos que o escaso número de solicitudes non xustificase a súa realización.</p>
<p>3.4. Datas: as clases darán comezo o día 2 de marzo de 1998 e rematarán o día 27 de abril do mesmo ano, tendo lugar tódolos luns, mércores e xoves laborables. A continuación os profesores establecerán para cada grupo os días de exame e exposición e defensa de traballos.</p>
<p>3.5. Horarios: en sesións de tarde, de 17 a 20 h.</p>
<p>4ª Solicitudes:</p>
<p>Os interesados en participar neste curso deberán presentar, cuberta en tódolos epígrafes que lles correspondan, a instancia que figura como anexo desta convocatoria, xuntando fotocopia da certificación acreditativa de ter superado o nivel medio dos cursos ós que se fai referencia na base 2ª.</p>
<p>O prazo de presentación de solicitudes será de 15 días naturais contados a partir da publicación desta resolución.</p>
<p>A dita documentación dirixiráselle ó director da Escola Galega de Administración Pública, polígono das Fontiñas, s/n, 15707 Santiago de Compostela, e presentarase no rexistro da escola ou por calquera dos medios previstos no artigo 38.4º da Lei 30/1992, do 26 de novembro.</p>
<p>5ª Notificacións:</p>
<p>A escola publicará a lista dos seleccionados no seu taboleiro de anuncios e nos das delegacións provinciais da Consellería de Presidencia e Administración Pública, sen prexuízo de comunicárllelo directamente ós interesados.</p>
<p>6ª Certificacións:</p>
<p>Ós alumnos que, no prazo e nas condicións que se establezan, acrediten un coñecemento adecuado das materias obxecto deste curso, poderá outorgárselle-lo diploma que os habilite para exerce-las tarefas de traducción dos documentos sinalados no artigo 1 da Lei 5/1988.</p>
<p>A avaliación dos coñecementos realizarase a través da realización das probas e da presentación dos traballos que se determinen, en tódolos casos en lingua galega.</p>
<p>A inasistencia ó vinte por cento das horas lectivas programadas, sexa cal sexa a causa, impedirá a emisión do diploma.</p>
<p>7ª Axudas ós alumnos:</p>
<p>Para facilita-la participación no curso dos alumnos que se teñan que desprazar fóra do municipio onde radique o seu posto de traballo establécense as seguintes axudas, para tódolos conceptos, que percibirán os asistentes ó remate do curso e que se reducirán nun 50% para os que o realicen por segunda vez:</p>
<p>Distancias desde o concello ou deputación de orixe ata o lugar de realización do curso:</p>
<p>-Inferior a 30 km: 20.000 ptas.</p>
<p>-Entre 30 a 60 km: 40.000 ptas.</p>
<p>-Máis de 60 km: 50.000 ptas.</p>
<p>8ª Contido: a linguaxe xurídico-administrativa. Análise lingüística e xurídica da linguaxe administrativa: especial referencia ós documentos sinalados no artigo 1 da Lei 5/1988 do 21 de xuño, de uso do galego como lingua oficial de Galicia polas entidades locais. A traducción xurídico-administrativa.</p>
<p>Santiago de Compostela, 16 de xaneiro de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>334</p>

