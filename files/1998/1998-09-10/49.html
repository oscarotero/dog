---
date: '1998-09-10'
id: 36AE
page: 10
number: 176
agency: FUNDACIÓN HOSPITAL VERÍN
section: VI. ANUNCIOS
title: >-
  Anuncio de contratación de persoal de diversas categorías para a Fundación
  Hospital Verín.
range: Anuncio
url: 'https://www.xunta.gal/dog/Publicados/1998/19980910/Anuncio36AE_gl.html'
---
<p>No uso das atribucións recollidas no artigo 3 da Lei 10/1996, de 5 de novembro (DOG nº 227, do 20 de novembro), o Padroado da Fundación Hospital Verín, acorda a aprobación do cadro de persoal do seu centro, así como a convocatoria das correspondentes probas de selección de persoal, con respecto ós principios de igualdade, mérito, capacidade e publicidade, segundo determina o artigo 2 da citada lei.</p>
<p>Na súa virtude, a Dirección da Fundación Hospital Verín fai pública a convocatoria de selección do seu persoal, de conformidade cas seguintes bases:</p>
<p>Persoal facultativo.</p>
<p>EspecialidadeNº de prazas</p>
<p>Medicina interna2</p>
<p>Oftalmoloxía (a tempo parcial)1</p>
<p>Traumatoloxía1</p>
<p>Xinecoloxía e obstetricia2</p>
<p>Anestesia e reanimación1</p>
<p>Radiodiagnóstico2</p>
<p>Analista1</p>
<p>Médico xeral3</p>
<p>Titulación requirida: a licenciatura e especialidade esixida legalmente para o desempeño de cada unha das prazas convocadas.</p>
<p>Procedemento de selección: consistirá en dúas fase:</p>
<p>1ª fase: valoración dos méritos achegados.</p>
<p>2ª fase: unha entrevista persoal.</p>
<p>A nota final do procedemento será a resultas de:</p>
<p>1ª fase: 50%.</p>
<p>2ª fase: 50%.</p>
<p>Dereitos: os candidatos aboarán 4.000 pesetas en concepto de dereitos da selección na conta de Caixa Galicia nº 2091-0409-91-304000736/2; no suposto de xerar algunha economía, revertería na formación dos seleccionados.</p>
<p>Persoal sanitario non facultativo.</p>
<p>Categorías convocadasNº de prazas</p>
<p>Enfermeiros/as (ATS/DUE)5</p>
<p>Fisioterapeutas2</p>
<p>Auxiliares de enfermería8</p>
<p>TER3</p>
<p>TEL5</p>
<p>Titulación requirida:</p>
<p>Enfermeiros/as (ATS/DUE): ATS/DUE.</p>
<p>Fisioterapeutas: fisioterapeuta.</p>
<p>Auxiliares de enfermería: título de FP 1º grao, rama sanitaria.</p>
<p>TER: técnico especialista en FP 2º grao, rama sanitaria, especialidade radiodiagnóstico.</p>
<p>TEL: técnico especialista de laboratorio de FP 2º grao, rama sanitaria, especialidade laboratorio.</p>
<p>Procedemento de selección: consistirá en tres fases.</p>
<p>1ª fase: un exame práctico que terá carácter eliminatorio, coa cualificación de apto ou non apto e non será sumatorio co examen tipo test.</p>
<p>Este exame non o farán os candidatos a categoría de enfermeiros/as e fisioterapeutas.</p>
<p>Un exame tipo test.</p>
<p>2ª fase: unha entrevista.</p>
<p>3ª fase: os méritos achegados polos candidatos.</p>
<p>A nota final do procedemento será a resultas de:</p>
<p>1ª fase: 35%.</p>
<p>2ª fase: 25%.</p>
<p>3ª fase: 40%.</p>
<p>Dereitos: os candidatos aboarán 3.000 pesetas en concepto de dereitos de exame na conta de Caixa Galicia nº 2091-0409-91-304000736/2; no suposto de xerar algunha economía, revertería na formación dos seleccionados.</p>
<p>Persoal non sanitario.</p>
<p>Categorías convocadasNº de prazas</p>
<p>Administrativo2</p>
<p>Codificador/a1</p>
<p>Informático1</p>
<p>Auxiliar administrativo9</p>
<p>Costureira/ro (a tempo parcial)1</p>
<p>Titulación requirida:</p>
<p>Administrativo: bacharelato superior, formación profesional de 2º grao ou equivalente.</p>
<p>Codificador/a: acreditación de curso de codificador.</p>
<p>Informático/a: diplomado/a en informática.</p>
<p>Auxiliar administrativo: bacharelato elemental, formación de 1º grao ou equivalente.</p>
<p>Costureira/o: estudios primarios.</p>
<p>Procedemento de selección: consistirá para tódalas categorías, excepto para costureira/o, codificador/a e informático, en tres fases.</p>
<p>1ª fase: un exame práctico que terá carácter eliminatorio, coa cualificación de apto ou non apto e non será sumatorio co exame tipo test.</p>
<p>Un exame tipo test.</p>
<p>2ª fase: unha entrevista.</p>
<p>3ª fase: os méritos achegados polos candidatos.</p>
<p>A nota final do procedemento será a resultas de:</p>
<p>1ª fase: 35%.</p>
<p>2ª fase: 25%.</p>
<p>3ª fase: 40%.</p>
<p>Para o proceso de selección da categoría de costureira/o constará de dúas fases:</p>
<p>1ª fase: unha proba práctica.</p>
<p>2ª fase: os méritos achegados polos candidatos.</p>
<p>A nota final do procedemento será a resultas de:</p>
<p>1ª fase: 50%.</p>
<p>2ª fase: 50%.</p>
<p>Para o proceso de selección de codificador/a constará de dúas fases:</p>
<p>1ª fase: os méritos achegados polos candidatos.</p>
<p>2ª fase: unha entrevista.</p>
<p>A nota final do procedemento será a resultas de:</p>
<p>1ª fase: 50%.</p>
<p>2ª fase: 50%.</p>
<p>Para o proceso de selección de informático constará de dúas fase:</p>
<p>1ª fase: unha proba práctica.</p>
<p>2ª fase: os méritos achegados polos candidatos.</p>
<p>A nota final do procedemento será a resultas de:</p>
<p>1ª fase: 50%.</p>
<p>2ª fase: 50%.</p>
<p>Dereitos: os candidatos aboarán 3.000 pesetas en concepto de dereitos de exame na conta de Caixa Galicia nº 2091-0409-91-304000736/2; no suposto de xerar algunha economía, revertería na formación dos seleccionados.</p>
<p>Normas xerais.</p>
<p>Os requisitos previos esixidos para tódalas categorías son:</p>
<p>1. Ter cumpridos os 18 anos.</p>
<p>2. Acreditar a nacionalidade española, ou dun país membro da Unión Europea, ou, se é o caso, dispoñer de autorización para poder residir e traballar legalmente en España.</p>
<p>3. Posuí-la titulación precisa para o posto ó que se opta.</p>
<p>Tipo de contrato: a contratación do persoal que resulte seleccionado someterase ó disposto no RDL 8/1997, do 16 de maio, en materia de fomento da contratación indefinida e tamén ó disposto no artigo 15.1º do Estatuto dos traballadores.</p>
<p>A Fundación Hospital Verín resérvase o dereito de declarar deserta algunha das prazas convocadas.</p>
<p>A selección, de conformidade co disposto no artigo 4 da Lei 10/1996, do 5 de novembro (DOG nº 227, do 20 de novembro) será efectuada por unha comisión de avaliación constituída para tal efecto.</p>
<p>Entre tódolos candidatos que non saian elixidos, coa nota dos méritos confeccionarase a lista de contratacións para cubrir sustitucións, tendo a dita lista unha vixencia como máximo dun ano.</p>
<p>Inicio das probas: as probas non se realizarán antes dun mes, desde que se publique esta convocatoria de acordo co disposto no artigo 4 da Lei 10/1996.</p>
<p>As materias obxecto de examen serán: coñecementos xerais da categoría, informática e nivel de usuario e xestión sanitaria.</p>
<p>Solicitude de participación: para participar neste proceso deberase remitir solicitude do interesado, dirixida á Fundación Hospital Verín, estrada de Laza, s/n, 32600 Verín (Ourense), no prazo improrrogable de vinte días naturais a contar desde o día seguinte da publicación do presente anuncio, indicando no sobre a categoría a que se presenta.</p>
<p>As solicitudes deberán de axustarse necesariamente ó modelo oficial desta convocatoria, calquera solicitude que non se axuste ó dito formato quedará excluída sen máis trámites.</p>
<p>Documentación:</p>
<p>a) Fotocopia do documento nacional de identidade.</p>
<p>b) Copia compulsada, se é o caso, dos certificados de servicios prestados, dos diplomas acreditativos de ter superado cursos de coñecementos e do título mínimo esixido para cada categoría.</p>
<p>Calquer riscadura ou raspadura, tanto nos certificados ou en calquera dos documentos anexos que xunte o/a candidato/a, sempre que non se encontren salvados baixo sinatura, quedarán excluídos sen máis trámite.</p>
<p>No que se refire ós servicios prestados, en tódolos puntos dos baremos, serán valorados unicamente os acreditados ata o día inmediato anterior, inclusive, ó da publicación desta convocatoria no Diario Oficial de Galicia.</p>
<p>Calquera persoa poderase presentar a máis dunha categoría, sempre que presente as instancias correspondentes e aboe os dereitos de cada unha.</p>
<p>As devandiras solicitudes poderanse recoller nas direccións provinciais do Sergas da Coruña, Lugo, Ourense, Pontevedra e na Fundación Hospital Verín.</p>
<p>Exclusións e reclamacións: primeiro sacarase unha lista privisional de admitidos e excluídos, tendo os excluídos un prazo de 10 días para emenda-las posibles deficiencias ou erros que se puideran encontrar nas listas: con posterioridade sacarase unha lista definitiva de admitidos.</p>
<p>Todas aquelas instancias que entrarán fóra do prazo establecido, ou aquelas persoas que fixeran o pagamento dos dereitos fóra do período establecido, quedaran automaticamente excluídas do proceso de selección.</p>
<p>Unha vez sacada a lista provisional de baremación dos méritos, darase un prazo de 10 días para calquera reclamación.</p>
<p>O baremo de puntuación dos méritos será publicado nos taboleiros de anuncios das dirección provinciais do Sergas da Coruña, Lugo, Ourense, Pontevedra e na Fundación Hospital Verín.</p>
<p>Incorporación: os candidatos seleccionados incorporaranse de forma gradual segundo as necesidades da Fundación Hospital Verín e logo da superación do recoñecemento médico que o faculte para o desempeño da praza.</p>
<p>Para calquera tipo de información pódese chamar ós teléfonos 988 41 44 41 e 988 41 43 09, desde as 9 horas ata as 13 horas.</p>
<p>Verín, 27 de xullo de 1998.</p>
<p>Enrique Isaac Pérez Rivera</p>
<p>Director xerente da Fundación Hospital Verín</p>

