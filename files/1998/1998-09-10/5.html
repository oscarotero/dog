---
date: '1998-09-10'
id: 35F2
page: 10
number: 176
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de xullo de 1998 pola que se autoriza definitivamente a
  implantación dos ciclos formativos de grao superior Hixiene bucodental e
  Próteses dentais da familia profesional de Sanidade ó centro privado Centro de
  Formación Profesional Sanitex de Vigo.
range: Orde
url: 'https://www.xunta.gal/dog/Publicados/1998/19980910/Anuncio35F2_gl.html'
---
<p>Examinado o expediente instruído por instancia do titular do Centro de Formación Profesional Sanitex de Vigo, no que se solicita autorización para podér imparti-los ciclos formativos de grao superior Hixiene bucodental e Próteses dentais da familia profesional de Sanidade.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo, Real decreto 537/1995 (BOE do 2 de agosto) polo que se establece o título de técnico superior en Hixiene bucodental, Real decreto 541/1995 (BOE do 15 de agosto) polo que se establece o título de técnico superior en Próteses dentais, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro para poder imparti-los ciclos formativos que se relacionan no anexo da presente orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que pola presente orde se autoriza deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 28 de xullo de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Denominación específica: Centro de Formación Profesional Sanitex.</p>
<p>Titular: Héctor Juan Lobaina Maresma.</p>
<p>Ensinanzas que se autorizan:</p>
<p>1 ciclo formativo de grao superior Hixiene bucodental da familia profesional de Sanidade (1 unidade).</p>
<p>1 ciclo formativo de grao superior Próteses dentais da familia profesional de Sanidade (2 unidades).</p>
<p>8251</p>

