---
date: '1998-11-10'
id: 373E
page: 12
number: 218
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 14 de outubro de 1998, do Servicio de Desenvolvemento Rural de
  Lugo, pola que se anuncia a toma de posesión dos predios de substitución na
  zona de Bazar (Castro de Rei-Lugo).
range: Resolución
url: 'https://www.xunta.gal/dog/Publicados/1998/19981110/Anuncio373E_gl.html'
---
<p>Ponse en coñecemento de tódolos interesados na concentración parcelaria da zona de Bazar (Castro de Rei-Lugo), que con obxecto de que tomen posesión delas, se poñen á disposición dos respectivos propietarios os predios de substitución e que se fixa como data límite, para a dita toma de posesión, a do 31 de outubro de 1998, excepto árbores madeirables, que será o 31 de xaneiro de 1999, a falta de acordo do seu propietario e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles, e contados desde o 2 de novembro de 1998, os interesados poderán reclamar, xuntando dictame pericial de todos e cada un dos predios, sobre diferencias superiores ó dous por cento, entre a cabida real dos novos predios e a que consta no expediente de concentración.</p>
<p>Segundo o artigo 45 da devandita lei, o propietario que non permita a toma de posesión dos predios, será obxecto de compulsión directa, logo de apercibimento ou instrucción dun expediente incoado para o efecto.</p>
<p>Así mesmo, ponse en coñecemento de todos que a posesión dos predios de substitución outorga as que no acordo de concentración figuren como adxudicatarios os medios de defensa establecidos polas leis. Advírtese que todo aquel que non abandone a posesión na data antes fixada, poderá verse privado das colleitas, a falta de acordo co adxudicatario.</p>
<p>Lugo, 14 de outubro de 1998.</p>
<p>Fernando López Gutiérrez</p>
<p>Xefe do Servicio de Desenvolvemento Rural</p>
<p>de Lugo</p>
<p>9703</p>

