---
date: '1998-11-10'
id: '3782'
page: 12
number: 218
agency: CONCELLO DE VILA DE CRUCES
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1998/19981110/Anuncio3782_gl.html'
---
<p>Aprobada inicialmente pola Comisión de Goberno, en sesión do 29 de outubro de 1998, a memoria valorada de finalización da residencia da terceira idade- anualidade 1998, redactada polo arquitecto Carlos Rosón Gasalla, queda exposta ó público na Secretaría deste concello, durante o prazo de oito días hábiles -que empezarán a contarse desde o día seguinte ó da inserción deste edicto no BOPpara efectos de exame e reclamacións.</p>
<p>Na mesma sesión tamén se aprobaron os pregos de cláusulas administrativas que rexerán o concurso</p>
<p>público urxente e o procedemento aberto da obra de finalización da residencia da terceira idade-anualidade 1998, expoñéndose ó público por un prazo de catro días hábiles, para os efectos de que os interesados poidan examinalos e formula-las alegacións que consideren oportunas. Pola súa vez, convócase licitación pública para a adxudicación da devandita obra, que quedaría aprazada no suposto de presentarse reclamacións á memoria valorada ou ó prego, reanudándose, o que reste, a partir do día seguinte ó da resolución das reclamacións.</p>
<p>Obxecto do contrato: é a adxudicación, mediante concurso polo procedemento aberto, da obra de finalización da residencia da terceira idade-anualidade 1998.</p>
<p>Tipo de licitación.: é de 5.000.000 de pesetas, con IVE incluído.</p>
<p>Prazo de execución: 1 mes.</p>
<p>Garantías: a provisional establécese en 100.000 pesetas e a definitiva igual ó 4% do importe de adxudicación.</p>
<p>Prazo de presentación de proposicións: presentaranse na secretaría do concello, das 9 ás 13 horas, durante o prazo de 13 días naturais, contados desde o día seguinte ó da última publicación deste anuncio no BOP ou DOG.</p>
<p>Apertura de plicas: terá lugar ás dez horas do primeiro día hábil seguinte a aquel no que termine o prazo de presentación de proposicións. Se este coincide en sábado, terá lugar o primeiro día hábil seguinte.</p>
<p>Criterios de adxudicación: serán os fixados na cláusula 2 do prego de condicións.</p>
<p>Modelo de proposición: o recollido na correspondente cláusula do prego. Os licitadores presentaran simultaneamente coa proposición e en sobre á parte os documentos que se indican na referida cláusula.</p>
<p>Vila de Cruces, 2 de novembro de 1998.</p>
<p>Alcalde-presidente</p>
<p>Rubricado</p>
<p>10099</p>

