---
date: '1998-11-10'
id: 36C2
page: 12
number: 218
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de outubro de 1998 pola que se validan os estudios de lingua galega
  feitos no ensino secundario obrigatorio e no bacharelato polos correspondentes
  certificados dos cursos de iniciación e perfeccionamento de lingua galega.
range: Orde
url: 'https://www.xunta.gal/dog/Publicados/1998/19981110/Anuncio36C2_gl.html'
---
<p>Coa implantación da nova estructura das ensinanzas primaria e secundaria, segundo o establecido na Lei orgánica de ordenación xeral do sistema educativo (LOXSE), faise necesaria unha adaptación normativa que permita a validación dos estudios de lingua galega feitos nos diferentes ciclos destas ensinanzas polos cursos de iniciación ou perfeccionamento, segundo corresponda, e que veña complementa-la lexislación anterior que non se adapta á actual estructura do ensino. En consecuencia,</p>
<p>DISPOÑO:</p>
<p>Artigo 1º</p>
<p>Validaráselle-lo curso de iniciación en lingua galega ós alumnos que teñan superado a área de lingua galega e literatura do primeiro ciclo da educación secundaria obrigatoria (ESO).</p>
<p>Artigo 2º</p>
<p>Validaráselle-lo curso de perfeccionamento:</p>
<p>a) Ós alumnos que teñan o título de graduado en educación secundaria obrigatoria coa área de lingua galega e literatura avaliada positivamente.</p>
<p>b) Ós alumnos que superasen as probas para a obtención do graduado en educación secundaria obrigatoria coa avaliación positiva da área de lingua galega e literatura.</p>
<p>c) Ós alumnos que superasen, polo menos, a materia de lingua galega e literatura dun curso do bacharelato.</p>
<p>Artigo 3º</p>
<p>Os correspondentes certificados de validación serán expedidos, logo da solicitude do/a interesado/a, polo secretario/a do centro onde o alumno cursou os seus estudios, co visto e prace do/a director/a, segundo o modelo que figura no anexo desta orde. No caso de alumnos que superen as probas para a obtención do graduado en educación secundaria obrigatoria, a correspondente validación expediraa a Inspección de Educación.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de outubro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>O/A secretario/a de ..., en virtude da Orde do 13 de outubro de 1998 (DOG nº... do ... de ... de 1998) que establece o procedemento para a validación de cursos de lingua galega, outorga a ... a validación do curso de (*)... de lingua galega, segundo a documentación arquivada nesta secretaría.</p>
<p>..., ... de ... de ...</p>
<p>Visto e Prace</p>
<p>O/A director/a</p>
<p>(*) Iniciación ou perfeccionamento.</p>
<p>10109</p>

