---
date: '1998-11-10'
id: '3742'
page: 12
number: 218
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Aviso do 13 de outubro de 1998, do Servicio de Desenvolvemento Rural da
  Coruña, polo que se anuncia a toma de posesión provisional de predios da zona
  de concentración parcelaria da zona de Maceda (Boiro-A Coruña).
range: Aviso
url: 'https://www.xunta.gal/dog/Publicados/1998/19981110/Anuncio3742_gl.html'
---
<p>Rematada a publicación do acordo de concentración parcelaria da zona de Maceda (Boiro-A Coruña) e non excedendo o número de recursos presentados e pendentes do seis por cento dos titulares das explotacións, nin representando os reclamantes máis do dez por cento da superficie concentrada, a Dirección</p>
<p>Xeral de Desenvolvemento Rural resolveu dar posesión provisional dos novos predios. A citada toma de posesión é obrigatoria para tódolos interesados e enténdese sen prexuízo das rectificacións que procedan como consecuencia dos recursos que prosperen( artigo 44 da Lei de concentración parcelaria para Galicia).</p>
<p>Os interesados poderán reclamar ante esta Xefatura (edificio administrativo, Praza Luis Seoane, s/n, 15008 A Coruña) e xuntarán dictame pericial , sobre diferencias superiores ó dous por cento entre a cabida real dos novos predios e a que conste no expediente de concentración, dentro dos trinta días seguintes ó da publicación do presente aviso no Diario Oficial de Galicia (artigo 46 da Lei de concentración parcelaria para Galicia).</p>
<p>Para os efectos oportunos establécense os seguintes prazos de toma de posesión:</p>
<p>a) Labradío sen colleita pendente, prados e pastos, o día seguinte ó da publicación deste aviso no Diario Oficial de Galicia.</p>
<p>b) Os restantes predios, no momento de seren retiradas as colleitas que estiveran pendentes de recolección no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre o achegante e adxudicatario; en caso contrario, poderán ser retiradas polos propietarios das parcelas de achega dentro dos tres meses seguintes ó da publicación deste aviso no Diario Oficial de Galicia, logo de petición á Xefatura de Servicio de Montes e Industrias Forestais do preceptivo permiso e o informe favorable do Servicio de Medio Ambiente Natural da Consellería de Medio Ambiente no caso de seren especies autóctonas protexidas. Transcorrido o referido prazo entenderase que pertencen ó propietario do novo predio.</p>
<p>A Coruña, 13 de outubro de 1998.</p>
<p>Rodolfo M. Rodríguez González</p>
<p>Xefe de Servicio de Desenvolvemento Rural</p>
<p>da Coruña</p>
<p>9690</p>

