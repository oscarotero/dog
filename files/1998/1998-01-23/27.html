---
date: '1998-01-23'
id: 96CA
page: 644
number: 15
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de urbanización A Metalúrxica.
  (Expediente 4028/401).
range: Anuncio
url: 'https://www.xunta.gal/dog/Publicados/1998/19980123/Anuncio96CA_gl.html'
---
<p>O Consello da Xerencia Municipal de Urbanismo do Concello de Vigo, en sesión celebrada o día 19 de decembro de 1997, acordou aprobar inicialmente o proxecto de urbanización A Metalúrxica, formulado pola entidade Ifer Hotel, S.L., e redactado polo arquitecto Víctor Collazo López con data de visado polo COAG do 28 de novembro, 9 e 12 de decembro de 1997.</p>
<p>Sométese a información pública polo prazo dun mes, mediante inserción de anuncios no DOG, nun xornal dos de maior circulación da provincia e no taboleiro da Casa do Concello.</p>
<p>Indícase que o prazo de exposición ó público se entenderá aberto desde a primeira publicación ata o remate do mes contado desde o último anuncio. A documentación atópase na oficina de información da Xerencia Municipal de Urbanismo ó dispor do público, planta baixa da Casa do Concello.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou por se ignora-lo seu enderezo, non poidan ser notificados persoalmente.</p>
<p>Vigo, 30 de decembro de 1997.</p>
<p>Manuel Pérez Álvarez</p>
<p>Alcalde-presidente da Xerencia Municipal de Urbanismo</p>

