---
date: '1998-01-07'
id: '8E56'
page: 110
number: 3
agency: 'CONSELLERÍA DE PESCA, MARISQUEO E ACUICULTURA'
section: IV. OPOSICIÓNS E CONCURSOS
title: >-
  Orde do 16 de decembro de 1997 pola que se anuncia convocatoria pública para a
  provisión, polo sistema de libre designación, de varias prazas vacantes na
  Consellería de Pesca, Marisqueo e Acuicultura.
range: Orde
url: 'https://www.xunta.gal/dog/Publicados/1998/19980107/Anuncio8E56_gl.html'
---
<p>En uso das atribucións conferidas polo artigo 15.4º da Lei 4/1988, do 26 de maio, da función pública de Galicia, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se relacionan no anexo I desta orde.</p>
<p>Segundo.-Poderán concorrer tódolos funcionarios que reúnan os requisitos que se esixen e que se especifican no anexo I.</p>
<p>Terceiro.-As solicitudes para participar na convocatoria presentaranse no rexistro xeral da Consellería de Pesca, Marisqueo e Acuicultura (edificio administrativo de San Caetano nº 5, Santiago de Compostela), nas súas delegacións territoriais ou nas oficinas sinaladas no artigo 38.4º da la Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles contados a partir do seguinte ó da publicación desta orde no Diario Oficial de Galicia. O modelo de solicitude publícase no anexo II.</p>
<p>Cuarto.-Os aspirantes deberán xuntar á súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-O nomeamento dun funcionario con destino definitivo noutra Administración pública ou que preste os seus servicios na Comunidade Autónoma de Galicia como consecuencia dunha comisión de servicios concedida conforme o disposto na disposición transitoria oitava, punto 4º da Lei 30/1984, do 2 de agosto, que resultase seleccionado para ocupa-lo posto de traballo anunciado, estará condicionado a que a súa Administración emita informe favorable, conforme o previsto no Real decreto 364/1995, do 10 de marzo, e demais disposicións concordantes.</p>
<p>Sexto.-A resolución desta convocatoria farase pública no DOG, e poderán declararse desertos os postos de traballo se se considerase oportuno.</p>
<p>Sétimo.-O prazo de toma de posesión será de tres días se o destino anterior está na mesma localidade có novo destino, e dun mes se está en localidade distinta ou comporta reingreso ó servicio activo. O prazo de toma de posesión empezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución, agás no caso de procedencia doutras administracións, en que deberá efectuarse dentro dos tres días hábiles seguintes ó da comunicación da resolución de traslado á Comunidade Autónoma de Galicia. Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no Diario Oficial de Galicia.</p>
<p>Oitavo.-Contra a presente orde, que esgota a vía administrativa, poderase interpoñe-lo recurso contencioso-administrativo previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia, no prazo de dous meses contados a partir do día seguinte ó da publicación e logo de comunicarllo a esta Consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 16 de decembro de 1997.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>Código</td><td>Denominación do posto
de traballo</td><td>Centro directivo</td><td>Localidade</td><td>Corpo ou
escala</td><td>Grupo</td><td>Nivel</td><td>C. Específ.</td><td>Formación</td></tr>
<tr><td></td></tr>
</tbody></table>
<table><tbody><tr><td>PEC020000115770001</td><td>Subdirección X. de Coordinación</td><td>Secretaría xeral</td><td>Santiago de Compostela</td><td>Admón. xeral</td><td>A</td><td>30</td><td>2.229.156</td><td>1523</td></tr>
<tr><td></td></tr>
<tr><td>PEC030000015770001</td><td>Secretaria</td><td>Dirección X. de Recursos Mariños</td><td>Santiago de Compostela</td><td>Admón. xeral</td><td>CD</td><td>18</td><td>524.508</td><td>1001</td></tr>
<tr><td></td></tr>
<tr><td>PEC030000115770001</td><td>Subdirección X. de Marisq. e Ac.</td><td>Dirección X. de Recursos Mariños</td><td>Santiago de Compostela</td><td>Admón. xeral/
especial</td><td>A</td><td>30</td><td>2.229.156</td><td>1523</td></tr>
<tr><td></td></tr>
<tr><td>PEC030000115770005</td><td>Servicio de Marisq. e Orden. de Caladoiros</td><td>Dirección X. de Recursos Mariños</td><td>Santiago de Compostela</td><td>Admón. xeral/
especial</td><td>AB</td><td>28</td><td>1.639.104</td><td></td></tr>
<tr><td></td></tr>
<tr><td>PEC040000115770001</td><td>Subdirección X. de Pesca e Industr. Pesqueiras</td><td>Dirección X. Estructuras Pesq. e Mercados</td><td>Santiago de Compostela</td><td>Admón. xeral/
especial</td><td>A</td><td>30</td><td>2.229.156</td><td>1523</td></tr>
<tr><td></td></tr>
<tr><td>PEC040000115770006</td><td>Servicio de flota e Sector Extractivo</td><td>Dirección X. de Estructuras Pesqueiras e Mercados</td><td>Santiago de Compostela</td><td>Admón. xeral/
especial</td><td>AB</td><td>28</td><td>1.639.104</td><td></td></tr>
<tr><td></td></tr>
<tr><td>PEC994020236590001</td><td>Director</td><td>Centro de Control da Calidade do Medio Mariño</td><td>Vilaxoán (Pontevedra)</td><td>Admón. especial</td><td>A</td><td>26</td><td>1.311.288</td><td></td></tr>
<tr><td></td></tr>
<tr><td>PEC991000036560040</td><td>Servicio de Pesca e Ind. Pesqueiras</td><td>Delegación Territorial de Vigo</td><td>Vigo</td><td>Admón. xeral/
especial</td><td>AB</td><td>28</td><td>1.639.104</td><td></td></tr>
<tr><td></td></tr></tbody></table>
<p>10101</p>

