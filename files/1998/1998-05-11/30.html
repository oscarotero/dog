---
date: '1998-05-11'
id: FE86
page: 5
number: 88
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 20 de abril de 1998 pola que se declara a caducidade da autorización
  administrativa e concesión dunha granxa mariña sita en Muros (A Coruña),
  titularidade de Explotaciones Marinas, S.A.
range: Orde
url: 'https://www.xunta.gal/dog/Publicados/1998/19980511/AnuncioFE86_gl.html'
---
<p>Visto o expediente incoado a Explotaciones Marinas, S.A. con CIF A-15.231.459, na súa condición de titular dunha granxa mariña sita no lugar Agro da Punta, Abelleira, Muros (A Coruña), outorgada por Orde do 23-1-1992 (DOG nº 36).</p>
<p>Resultando que con data do 11-9-1996 a Delegación Territorial da Coruña acordou a incoación</p>
<p>do expediente de caducidade da citada concesión polas causas incluídas nos artigos 56.3º e 72 a) da Lei 6/1993, do 11 de maio, de pesca de Galicia.</p>
<p>Resultando que o citado acordo de incoación do expediente de caducidade lle foi remitiddo ó interesado con data do 18-9-1996 e devolta a notificación polo servicio de correos.</p>
<p>Resultando que con data do 16-10-1996 foi publicada no DOG e a incoación do expediente de caducidade e o nomeamento de instructor e secretario, e con data do 25-9-1996 exposta no taboleiro de anuncios do Concello da Coruña, sen que se formulasen alegacións dentro do prazo establecido.</p>
<p>Resultando que con data do 31-3-1997 foi publicada no DOG a proposta de resolución referente a este expediente de caducidade, e con data do 4-4-1997 exposta no taboleiro de anuncios do Concello da Coruña sen que se formulasen alegacións dentro do prazo establecido.</p>
<p>Considerando que o expediente foi tramitado conforme o dereito.</p>
<p>Vistas a Lei 6/1993, do 11 de maio, de pesca de Galicia; Lei 22/1988, do 29 de xullo, de costas; Lei 30/1992, do 26 de novembro, de réxime xurídico das administracións públicas e do procedemento administrativo común; Real decreto 1471/1989, do 1 de decembro, polo que se aproba o Regulamento xeral para o desenvolvemento da Lei de costas, e demais disposicións aplicables ó caso.</p>
<p>Esta consellería, á vista da proposta de resolución emitida polo instructor do expediente, no exercicio das súas atribucións e competencias, resolve:</p>
<p>Caduca-la autorización administrativa e a concesión que a continuación se relaciona, outorgada a Explotaciones Marinas, S.A. con CIF A-15.231.459:</p>
<p>Tipo de establecemento: granxa mariña.</p>
<p>Especies autorizadas: rodaballo.</p>
<p>Localización: lugar Agro da Punta, Abelleira, Muros (A Coruña).</p>
<p>Superficie: 60 m en dominio público e 858,84 m en dominio privado.</p>
<p>Data da concesión: 22-6-1984 (DOG nº 152).</p>
<p>Cambio de dominio e de actividade: 23-1-1992 (DOG nº 36).</p>
<p>Vixencia: 9-7-1994.</p>
<p>A presente resolución esgota a vía administrativa, e contra ela os interesados poderán interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, na forma e prazos previstos no artigo 57 e seguintes da Lei reguladora da xurisdicción contencioso-administrativa do 27 de decembro de 1956.</p>
<p>Santiago de Compostela, 20 de abril de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>4195</p>

