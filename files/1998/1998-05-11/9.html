---
date: '1998-05-11'
id: FE26
page: 5
number: 88
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 21 de abril de 1998 sobre delegación de atribucións en órganos
  centrais e periféricos da Consellería de Sanidade e Servicios Sociais.
range: Orde
url: 'https://www.xunta.gal/dog/Publicados/1998/19980511/AnuncioFE26_gl.html'
---
<p>Co fin de conseguir unha maior axilización no trámite e resolución dos asuntos atribuídos ó titular da consellería que beneficia tanto a Administración como os administrados, sen esquece-lo debido respecto ós principios informadores do procedemento administrativo e sen menoscabo das garantías xurídicas establecidas, os órganos da Administración utilizan a fórmula da delegación competencial.</p>
<p>Publicado o Decreto 48/1998, do 5 de febreiro, polo que se establece a estructura orgánica dos servicios centrais da Consellería de Sanidade e Servicios Sociais, procede adecuar á nova estructura as normas de delegación existentes.</p>
<p>Por razóns de técnica normativa reúnense nunha única norma tódalas delegacións, tanto nos órganos centrais coma nos periféricos, e introdúcense novas delegacións e aqueles cambios que se consideran aconsellables.</p>
<p>Na súa virtude, facendo uso das facultades que me confiren os artigos 38 a 43 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, e o artigo 72.4º da Lei 11/1992, do 7 de outubro, de réxime financeiro e presupostario de Galicia; e tendo en conta o disposto no artigo 13 da Lei 30/1992, do 26 de novembro, do réxime xurídico</p>
<p>das administracións públicas e do procedemento administrativo común,</p>
<p>DISPOÑO:</p>
<p>Artigo 1º</p>
<p>Deléganse no secretario xeral da consellería, sen prexuízo do sinalado nos artigos 2º, 3º e 4º, as seguintes facultades:</p>
<p>a) A inspección de tódolos servicios da consellería e dispoñer canto concirne ó réxime interno dela cando non sexa competencia doutro centro directivo.</p>
<p>b) O despacho e resolución daqueles expedientes e asuntos de índole administrativa que lle estean atribuídos ó titular da consellería.</p>
<p>c) A resolución en vía administrativa dos recursos interpostos contra as resolucións das autoridades da consellería, excepto as dictadas en expedientes sancionadores non disciplinarios.</p>
<p>d) Autorizar e dispoñe-los gastos xerais dos servicios da consellería, ata o límite dos créditos autorizados, así como a facultade de solicitar do conselleiro de Economía e Facenda a ordenación dos pagamentos correspondentes.</p>
<p>e) As funcións que como órgano de contratación lle estean atribuídas ó titular da consellería.</p>
<p>f) O exercicio da xefatura do persoal do departamento e a súa inspección.</p>
<p>g) A incoación de expedientes disciplinarios a todo o persoal da consellería e do Sergas.</p>
<p>h) O exercicio das potestades disciplinarias, excepto a separación do servicio, conforme as disposicións vixentes.</p>
<p>i) A autorización para a asistencia a cursos, xornadas e, en xeral, actos de capacitación ou perfeccionamento, por proposta da correspondente dirección xeral ou delegación provincial.</p>
<p>j) En relación co persoal de servicios centrais e por proposta da correspondente dirección xeral, a concesión de permisos ou licencias que non teñan repercusión no capítulo I dos orzamentos.</p>
<p>k) A concesión de permisos ou licencias que teñan repercusión no capítulo I dos orzamentos.</p>
<p>l) En relación ós delegados provinciais da consellería, a autorización das comisións de servicio con dereito a indemnización que deban levarse a cabo fóra da Comunidade Autónoma, así como a concesión de permisos ou licencias.</p>
<p>m) En relación co persoal da secretaría xeral, a autorización das comisións de servicio con dereito a indemnización.</p>
<p>n) A autorización das vacacións anuais de todo o persoal de servicios centrais e delegacións provinciais da consellería, por proposta da correspondente dirección xeral ou delegación provincial.</p>
<p>ñ) As facultades que lle corresponden ó conselleiro en materia de persoal, nos termos establecidos no artigo 15 da Lei 4/1988, do 26 de maio, da función pública de Galicia, e demais disposicións vixentes, coa excepción das establecidas no punto 8 do mesmo artigo en relación co persoal ó que se fai referencia</p>
<p>no artigo 7.2º d) da Lei 8/1991, do 23 de xullo, de reforma da Lei 1/1989, do 2 de xaneiro, do Servicio Galego de Saúde.</p>
<p>o) As funcións inherentes ó exercicio do protectorado que lle corresponden á consellería en relación coas fundacións de interese galego.</p>
<p>Artigo 2º</p>
<p>Deléganse no director xeral de Servicios Sociais, nas materias dese centro directivo, as seguintes facultades:</p>
<p>a) Autorizar e dipoñe-los gastos xerais dos servicios da dirección xeral, ata o límite dos créditos autorizados, así como a facultade de solicitar do conselleiro de Economía e Facenda a ordenación dos pagamentos correspondentes.</p>
<p>b) As funcións que como órgano de contratación lle estean atribuídas ó titular da consellería.</p>
<p>c) En relación ó persoal de servicios centrais, a autorización das comisións de servicio con dereito a indemnización.</p>
<p>Artigo 3º</p>
<p>Delégase no director xeral de Saúde Pública, respecto do persoal do seu centro directivo, a autorización das comisións de servicio con dereito a indemnización.</p>
<p>Artigo 4º</p>
<p>1. Deléganse nos delegados provinciais da consellería, no seu respectivo ámbito territorial, as atribucións en materia de servicios sociais que como órgano de contratación lle corresponden ó conselleiro nas seguintes materias:</p>
<p>a) A contratación de servicios de consultoría e asistencia, de servicios e para a realización de traballos específicos e concretos non habituais, relativos a gastos correntes con cargo ó capítulo II, dos orzamentos xerais da Comunidade Autónoma.</p>
<p>b) A contratación das subministracións de bens funxibles, con cargo ó capítulo II, necesarios para o funcionamento diario dos centros e servicios xestionados polos órganos periféricos.</p>
<p>c) A sinatura dos contratos de xestión de servicios públicos, prestados nos centros dependentes da consellería, que non xeren obrigas de contido económico para a Administración autonómica, así como as xestións ulteriores á sinatura daquelas que si as xeren.</p>
<p>d) A realización de tódolos trámites previos e a sinatura dos contratos individuais para o ingreso, en casos excepcionais, de minusválidos en centros alleos e o seu pagamento, así como toda a xestión ulterior das obrigas xurdidas.</p>
<p>e) A xestión das obrigas adquiridas na sinatura dos convenios de cooperación ou colaboración.</p>
<p>f) A competencia para efectua-las contratacións de persoal laboral temporal, logo de autorización expresa do gasto polos órganos centrais da conse</p>
<p>llería, cando se trate de postos de traballo vacantes incluídos nas correspondentes relacións de postos de traballo, así como a competencia para efectua-las contratacións de persoal laboral temporal para desempeñar postos de traballo non vacantes cando o seu titular non se encontre no desenvolvemento efectivo das funcións propias del, como nos supostos de incapacidade temporal, licencias e outros similares, todo iso dentro dos créditos asignados para tal efecto.</p>
<p>2. Así mesmo, delégase nos delegados provinciais da consellería, en relación co persoal da delegación provincial, a autorización das comisións de servicio con dereito a indemnización, así como a concesión de permisos ou licencias que non teñan repercusión no capítulo I dos orzamentos.</p>
<p>Artigo 5º</p>
<p>As resolucións administrativas que se adopten facendo uso das delegacións de atribucións efectuadas pola presente orde farán constar expresamente esta circunstancia e consideraranse dictadas pola autoridade que a conferiu.</p>
<p>Artigo 6º</p>
<p>Quedan excluídos, en todo caso, das delegacións contidas nesta orde, os supostos previstos no artigo 13.2º da Lei 30/1992, do 26 de novembro, de réxime xurídico das administracións públicas e do procedemento administrativo común, e no artigo 44.2º da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro.</p>
<p>Disposición transitoria</p>
<p>Sen prexuízo do disposto no artigo 1º desta orde, as facultades a que se refiren os seus apartados d),e), k) e ñ) serán exercidas, nos seus respectivos ámbitos, polas Divisións de Recursos Económicos e Recursos Humanos do Sergas, mentres non se estableza outra cousa no decreto de estructura orgánica da consellería.</p>
<p>Disposicións derrogatorias</p>
<p>Primeira.-Queda derrogada a Orde do 22 de maio de 1996 sobre delegación de atribucións en órganos centrais e periféricos da Consellería de Sanidade e Servicios Sociais.</p>
<p>Segunda.-Derróganse igualmente cantas disposicións de igual ou inferior rango se opoñan ó establecido nesta orde.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 21 de abril de 1998.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>3872</p>

