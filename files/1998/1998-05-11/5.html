---
date: '1998-05-11'
id: FE16
page: 4
number: 88
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 5 de maio de 1998 pola que se prorrogan varias ordes de convocatoria
  de axudas.
range: Orde
url: 'https://www.xunta.gal/dog/Publicados/1998/19980511/AnuncioFE16_gl.html'
---
<p>A orde da Consellería de Agricultura, Gandería e Montes do 26 de febreiro de 1997 (Diario Oficial de Galicia nº 45, do 6 de marzo) regula o procedemento de concesión de restitucións á producción para o aceite de oliva utilizado na fabricación de certas conservas.</p>
<p>A orde da Consellería de Agricultura, Gandería e Montes do 26 de febreiro de 1997 (Diario Oficial de Galicia nº 44, do 5 d marzo) regula o réxime de axudas ó consumo de aceite de oliva.</p>
<p>A orde da Consellería de Agricultura, Gandería e Montes do 4 de marzo de 1997 (Diario Oficial de Galicia nº 54, do 19 de marzo) establece o pro</p>
<p>cedemento para a concesión de restitucións á producción no sector dos cereais e do arroz.</p>
<p>Nas disposicións adicionais das ordes mencionadas anteriormente indicábase a existencia de dotación orzamentaria adecuada e suficiente para satisface-las axudas con cargo ós orzamentos xerais desta Comunidade Autónoma para 1997.</p>
<p>Con motivo da aprobación do orzamento para a Comunidade Autónoma de Galicia para 1998, cómpre modifica-la redacción das respectivas disposicións adicionais, para establece-la dotación económica das citadas ordes de convocatoria de axudas con cargo ós orzamentos xerais da Comunidade Autónoma de Galicia para 1998.</p>
<p>Por todo o anterior, de acordo co disposto no artigo 30.1º.3 do Estatuto de autonomía de Galicia e en uso das competencias que me confire a Lei 1/1993, do 22 de febreiro, reguladora da Xunta e do seu presidente e demais normativa de aplicación,</p>
<p>DISPOÑO:</p>
<p>Artigo 1º</p>
<p>Prorrógase para o ano 1998 a orde da Consellería de Agricultura, Gandería e Montes, do 26 de febreiro de 1997, pola que se regula o procedemento de concesión de restitucións á producción para o aceite de oliva utilizado na fabricación de certas conservas, e se modifica a súa disposición adicional, que queda redactada do seguinte xeito:</p>
<p>«Para as axudas que se satisfagan con cargo ó orzamento 1998 existe dotación orzamentaria adecuada e suficiente no concepto 09.50.614 A.779 -Axudas comunitarias a productores derivadas da nova PAC- dotada con douscentos millóns de pesetas, segundo o disposto na Lei 1/1998, do 7 de abril».</p>
<p>Artigo 2º</p>
<p>Prorrógase para o ano 1998 a orde da Consellería de Agricultura, Gandería e Montes, do 26 de febreiro de 1997, pola que se regula o réxime de axudas ó consumo de aceite de oliva, e se modifica a súa disposición adicional, que queda redactada do seguinte xeito:</p>
<p>«Para as axudas que se satisfagan con cargo ó orzamento de 1998 existe dotación orzamentaria adecuada e suficiente no concepto 09.50.614 A.779 -Axudas comunitarias a productores derivadas da nova PAC- dotada con vinteún millóns cincocentas mil pesetas, segundo o disposto na Lei 1/1998, do 7 de abril».</p>
<p>Artigo 3º</p>
<p>Prorrógase para o ano 1998 a orde da Consellería de Agricultura, Gandería e Montes, do 4 de marzo de 1997, pola que se establece o procedemento para a concesión de restitucións á producción no sector dos cereais e do arroz, e se modifica a súa disposición adicional, que queda redactada do seguinte xeito:</p>
<p>«Para as axudas que se satisfagan con cargo ó orzamento de 1998 existe dotación orzamentaria adecuada e suficiente no concepto 09.50.614 A.779 -Axudas comunitarias a productores derivadas da nova PAC- dotada con nove millóns cincocentas mil pesetas, segundo o disposto na Lei 1/1998, do 7 de abril».</p>
<p>Disposicións derradeiras</p>
<p>Primera.-Facúltase ó director do ILGG para que dicte as instruccións necesarias para a execución do disposto nesta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de maio de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>
<p>3988</p>

