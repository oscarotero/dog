---
date: '1998-07-23'
id: 55A6
page: 8
number: 141
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación (375/1991).
range: Cédula
url: 'https://www.xunta.gal/dog/Publicados/1998/19980723/Anuncio55A6_gl.html'
---
<p>En autos de procedemento xudicial sumario do artigo 131 da Lei hipotecaria nº 375/1991 seguido por instancia do Banco Hipotecario de España S.A. representado polo procurador García Boado contra Hermelina Villamil González, Manuel Quintana Fernández, Concepción Pilar Mourín Díaz e Higinio Fernández Fernández sobre os predios sitos en Burela, rúa Rosalía de Castro s/n 6º D e 6º C respectivamente dictouse auto de adxudicación, da que a parte dispositiva é do teor literal seguinte:</p>
<p>Acordo: aproba-lo remate do predio descrito nos antecedentes de feito desta resolución a favor do Banco Hipotecario de España, S.A. CIF A-28/000040, domiciliado en Madrid, Paseo de Recoletos, 10 polo prezo de cinco millóns seiscentas mil pesetas (5.600.000 ptas.) o predio sinalado co nº 1; e polo prezo de cinco millóns oitocentas corenta mil pesetas (5.840.000 ptas.) a sinalada co nº 2, a quen se lle expedirá testemuña do presente auto co visto e prace de quen resolve, e que servirá de título bastante para a inscrición ó seu favor, prevíndoo de que deberá presentalo dentro do prazo regulamentario na oficina liquidadora do imposto de dereitos reais, para satisface-lo correspondente a esta transmisión.</p>
<p>Enténdanse subsistentes tódalas cargas anteriores ou preferentes ó crédito aquí reclamado do predio antes sinalado, entendéndose que o rematante as acepta e queda subrogado nas responsabilidades delas, sen destinarse á súa extinción o prezo do remate.</p>
<p>Enténdase recibido polo acredor, polo seu crédito, xuros e custas, a cantidade de 11.440.000 pesetas.</p>
<p>Enténdase que o resultado do procedemento non pode certificarse se existe ou existen inquilinos e ocupantes do predio obxecto desta aprobación.</p>
<p>Decrétase a cancelación da inscrición de hipoteca tomada respecto ó predio indicado no primeiro feito desta resolución que aquí se dá por reproducida.</p>
<p>Así mesmo decrétase a cancelación de tódalas incricións e anotacións que graven o predio a que se refire este auto, posteriores á expedición da certificación que determina a regra 4 do artigo 131 da Lei hipotecaria.</p>
<p>Así mesmo decrétase a cancelación das cargas posteriores, segundo resulta da certificación da regra 4 librada polo rexistrador da propiedade, son:</p>
<p>Predio 10.835.</p>
<p>-Anotación letra B a favor de Banco Hispanoamericano, S.A. en reclamación de 555.985 ptas. de principal e 100.000 ptas. máis para custas e gastos.</p>
<p>-Anotación letra C a favor do Banco Zaragozano, S.A. en reclamación de 212.531 ptas. e 100.000 ptas. máis para xuros e custas.</p>
<p>Por último que o prezo obtido foi inferior ó crédito da parte actora.</p>
<p>E para que teñan lugar estas cancelacións, líbrese mandamento, por duplicado, ó rexistrador da propiedade de Viveiro.</p>
<p>Contra esta resolución cabe recurso de reposición ante este xulgado no prazo de tres días.</p>
<p>E para que conste e sirva de notificación ós demandados, en paradoiro descoñecido, mediante a súa publicación no Diario Oficial de Galicia, expido a presente cédula que asino e selo en Santiago de Compostela o oito de xuño de mil novecentos noventa e oito.</p>
<p>A secretaria</p>
<p>Rubricado</p>
<p>6464</p>

