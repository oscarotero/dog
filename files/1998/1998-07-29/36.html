---
date: '1998-07-29'
id: '6586'
page: 8
number: 145
agency: CONCELLO DE OZA DOS RÍOS
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1998/19980729/Anuncio6586_gl.html'
---
<p>A Comisión de Goberno, en sesión do 16 de xullo de 1998, aprobou o prego de cláusulas administrativas particulares e o expediente de contratación mediante concurso con procedemento aberto, para a adxudicación das obras incluídas no Plan do Fondo de Cooperación Local 1998.</p>
<p>Durante o prazo de oito días, contados a partir do seguintge ó da última publicación deste anuncio no BOP ou Diario Oficial de Galicia, queda exposto ó público na secretaría do concello o referido prego para os efectos de presentar reclamacións; anúnciase asemade a licitación, de conformidade co disposto no artigo 122 do R.D. 781/1986, do 18 de abril, aínda que a licitación se aprazará no suposto de formularse reclamacións contra o dito prego.</p>
<p>Obxecto do contrato e tipo de licitación.</p>
<p>O obxecto do contrato é a execución das obras denominadas:</p>
<p>1. Vías e accesos a núcleos de poboación das parroquias de Salto-Oza-Regueira.</p>
<p>Tipo de licitación: 3.491.511 ptas.</p>
<p>2. Saneamento núcleo lugar da Fraga, parroquia de Porzomillos.</p>
<p>Tipo de licitación: 3.007.116 ptas.</p>
<p>3. Saneamento núcleo Lois, parroquia de Oza.</p>
<p>Tipo de licitación: 3.440.979 ptas.</p>
<p>Prazo de execución: seis (6) meses.</p>
<p>Garantía provisional: 2% do tipo de licitación.</p>
<p>Garantía definitiva: 4% do importe de adxudicación.</p>
<p>Lugar e prazo de presentación de proposicións: no rexistro xeral do concello, durante o prazo de 26 días naturais contados a partir do seguinte ó da última publicación deste anuncio no BOP ou Diario Oficial de Galicia, en horas das 9 ás 13.</p>
<p>Apertura de proposicións: terá lugar ás 13 horas do terceiro día hábil seguinte (excepto sábados) a aquel no que remate o prazo de presentación de proposicións.</p>
<p>Modelo de proposicións e sobres: presentaranse de acordo cos modelos que se recollen no anexo II do prego de cláusulas administrativas particulares.</p>
<p>Documentación: as proposicións irán acompañadas da documentación esixida na cláusula 12 do prego de cláusulas administrativas particulares aprobado para a contratación das mencionadas obras.</p>
<p>Oza dos Ríos, 17 de xullo de 1998.</p>
<p>José Ramón Peón Pérez</p>
<p>Alcalde</p>
<p>6557</p>

