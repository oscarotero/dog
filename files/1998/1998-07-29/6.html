---
date: '1998-07-29'
id: '6502'
page: 8
number: 145
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de xullo de 1998, pola que se resolve o concurso público convocado
  na Orde do 28 de xaneiro de 1998 (DOG do 3 de marzo), pola que se regula a
  concesión de subvencións ás asociacións e institucións sen fin de lucro e
  entidades análogas para a realización de actividades de promoción da lingua
  galega.
range: Orde
url: 'https://www.xunta.gal/dog/Publicados/1998/19980729/Anuncio6502_gl.html'
---
<p>A Orde do 28 de xaneiro de 1998 (DOG do 3 de marzo) regula a concesión de subvencións ás asociacións e institucións sen fin de lucro e entidades análogas para a realización de actividades de promoción da lingua galega.</p>
<p>Visto o informe-proposta formulado pola comisión constituída ó abeiro do artigo 8 da devandita orde, esta consellería</p>
<p>DISPÓN:</p>
<p>Artigo 1º.-A concesión de axudas na contía que se indica ós proxectos relacionados no anexo I desta orde.</p>
<p>Artigo 2º.-Desestima-los proxectos que aparecen relacionados no anexo II, ben por non acadaren a prioridade suficiente de acordo cos criterios establecidos na Orde do 28 de xaneiro de 1998, ou ben por non atende-lo requirimento de emenda de erros no prazo establecido, de acordo co disposto no artigo 71 da Lei 30/1992, do 26 de novembro,</p>
<p>de réxime xurídico das administracións públicas e do procedemento administrativo común.</p>
<p>Artigo 3º.-Excluí-los proxectos relacionados no anexo III desta orde, por seren presentados fóra do prazo establecido no artigo 6 da orde de convocatoria.</p>
<p>Artigo 4º.-As entidades ás que lles sexan subvencionados proxectos deberán presentar ante a Dirección Xeral de Política Lingüística a aceptación da subvención concedida no prazo máximo de dez días, contados a partir da publicación desta disposición no DOG, segundo o establecido no artigo 10 da Orde do 28-1-1998.</p>
<p>Artigo 5º.-A presente disposición ponlle fin á vía administrativa, segundo o disposto no artigo 109 e) da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no DOG.</p>
<p>Santiago de Compostela, 22 de xullo de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>7223</p>

