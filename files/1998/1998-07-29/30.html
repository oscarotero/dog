---
date: '1998-07-29'
id: 656E
page: 8
number: 145
agency: CONCELLO DE CARBALLO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980729/Anuncio656E_gl.html'
---
<p>O Concello Pleno, en sesión celebrada o día 15 de xuño de 1998, aprobou o prego de condicións económico-administrativas para a contratación por concurso, procedemento aberto, das obras de afirmado e mellora de capa de rodadura dos camiños rurais nas parroquias de Entrecruces e Sofán, o cal se expón ó público polo prazo de oito días contados a partir do seguinte ó da inserción do último anuncio no DOG, BOP ou prensa para que poidan presentarse reclamacións.</p>
<p>Simultaneamente anúnciase concurso público, aínda que a licitación se aprazara, cando resulte necesario, no suposto de que se formulen reclamacións contra o prego de condicións.</p>
<p>Tipo de licitación: 8.000.000 de pesetas, realizándose a mellora mediente baixa respecto a este.</p>
<p>Prazo de execución: 4 meses.</p>
<p>Fianza provisional: 160.000 pesetas.</p>
<p>Fianza definitiva: 4% do orzamento do contrato.</p>
<p>Apertura de plicas: a apertura de plicas terá lugar na casa do concello ás 12 horas do seguinte día</p>
<p>hábil a aquel en que remate o prazo de presentación de propostas, salvo se é sábado, que se trasladará ó luns seguinte.</p>
<p>Proposicións:</p>
<p>Lugar e prazo de presentación: presentarase no rexistro xeral da corporación en horario das 9 ás 14 horas, dentro do prazo dos vinteseis días naturais contados desde o día seguinte ó da última publicación do presente anuncio no DOG, BOP ou prensa.</p>
<p>Documentación: presentarase en sobres pechados: sobre A: subtitulado «Oferta Económica», sobre B: subtitulado «Personalidade Xurídica e Xustificantes», sobre C: subtitulado «Referencias Técnicas» e axustados ó modelo que figura no prego de condicións que se encontra exposto ó público nas oficinas xerais do concello.</p>
<p>Tódolos anuncios serán por conta do adxudicatario.</p>
<p>Carballo, 19 de xuño de 1998.</p>
<p>Manuel Varela Rey</p>
<p>Alcalde</p>
<p>6555</p>

