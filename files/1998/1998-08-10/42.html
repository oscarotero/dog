---
date: '1998-08-10'
id: 35CE
page: 9256
number: 153
agency: MANCOMUNIDADE DE MUNICIPIOS RIBEIRA SACRA
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1998/19980810/Anuncio35CE_gl.html'
---
<p>1. Entidade adxudicadora: Mancomunidade da Ribeira Sacra.</p>
<p>2. Obxecto do contrato: a elaboración ou redacción dos proxectos técnicos necesarios para a execución das obras incluídas no proxecto Siglos de Arquitectura, Artesanía y Cultura sin Barreras, aprobado pola Dirección Xeral de Análise e Programación Orzamentaria do Mto. de Economía e Facenda e no marco da iniciativa comunitaria Empleo-Horizón e con cargo a fondos FEDER.</p>
<p>3. Tramitación: urxente. Procedemento: aberto. Forma: concurso.</p>
<p>4. Tipo licitación: 3.543.500 ptas. 5. Garantía provisional: 70.780 ptas. Definitiva: 141.560 ptas.</p>
<p>6. Requisitos xerais do contratista: sinalados no prego de condicións administrativas. Clasificación: non se require.</p>
<p>7. Data límite de presentación de proposicións: ós 13 días naturais desde o seguinte ó de publicación do presente anuncio no último dos boletíns no que apareza (DOG ou BOP), das 9 ás 14 horas de luns a venres no Rexistro Xeral da Mancomunidade ou da forma sinalada na cláusula 11.1º do prego de condicións.</p>
<p>8. Documentación que hai que presentar: as proposicións constarán de tres sobres pechados, A, B, e C, denominados de «Documentación xeral», «Proposición económica» e «Documentación específica» para o concurso, coas inscricións e contendo a documentación que se sinala na cláusula XI dos pregos de condicións particulares.</p>
<p>9. Apertura das ofertas: na Mancomunidade da Ribeira Sacra ás 13 horas do 3º día hábil seguinte ó de finalización do prazo para a presentación de proposicións (para estes efectos o sábado considérase inhábil).</p>
<p>10. Gastos de anuncios: por conta do adxudicatario.</p>
<p>11. Modelo de proposición: contido nos pregos de condicións, así como no anuncio do BOP de Ourense, onde consta maior información.</p>
<p>Montederramo, 23 de xullo de 1998.</p>
<p>O presidente da Mancomunidade Ribeira Sacra</p>
<p>Rubricado</p>

