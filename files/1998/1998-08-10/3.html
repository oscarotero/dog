---
date: '1998-08-10'
id: 352A
page: 9212
number: 153
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de maio de 1998 pola que se aproba o calendario escolar para o
  curso 1998/1999 nos centros docentes de niveis non universitarios sostidos con
  fondos públicos.
range: Orde
url: 'https://www.xunta.gal/dog/Publicados/1998/19980810/Anuncio352A_gl.html'
---
<p>Co obxecto de fixa-lo calendario escolar para o curso 1998/99 nos centros docentes de niveis non universitarios sostidos con fondos públicos, dependentes da Consellería de Educación e Ordenación Universitaria, por proposta das direccións xerais de Centros e Inspección Educativa, de Persoal e de Ordenación Educativa e Formación Profesional,</p>
<p>DISPOÑO:</p>
<p>Artigo único.</p>
<p>Aproba-lo calendario escolar para o curso 1998/1999 nas condicións que se sinalan:</p>
<p>1. Duración do curso.</p>
<p>1.1. O curso abranguerá en educación infantil, educación primaria e educación secundaria obrigatoria desde o día 1 de setembro de 1998 ata o 31 de agosto de 1999.</p>
<p>1.2. O curso abranguerá no bacharelato, formación profesional e ensinanzas de réxime especial (escolas de arte, conservatorios de música e danza, escolas oficiais de idiomas e escola de conservación e restauración de bens culturais) desde o día 15 de setembro de 1998 ata o 13 de setembro de 1999.</p>
<p>Nos primeiros días do mes de setembro, e ata o día 12, celebraranse as probas de setembro e as sesións de avaliación para os alumnos de bacharelato e formación profesional, e de ensinanzas de réxime especial.</p>
<p>Os alumnos que non puideran matricularse no prazo ordinario poderano facer no prazo extraordinario que abrangue desde o día 1 ata o 14 de setembro.</p>
<p>2. Clases.</p>
<p>2.1. En educación infantil, educación primaria e 1º ciclo da educación secundaria obrigatoria, as clases comezarán o día 15 de setembro e rematarán no mes de xuño, de acordo coa normativa reguladora das actividades de final do curso.</p>
<p>Desde o comezo do curso e ata o inicio das clases o profesorado dos centros que impartan estas ensinanzas dedicaranse a elabora-la programación xeral anual, a revisa-los proxectos educativo e curricular, a organiza-lo curso e, se é o caso, aplica-las probas de madurez para os alumnos procedentes do antigo 8º curso de EXB</p>
<p>2.2. En bacharelato, formación profesional, 2º ciclo da educación secundaria obrigatoria e ensi</p>
<p>nanzas de réxime especial, (escolas de arte, conservatorios de música e danza, escolas oficiais de ediomas e escola de conservación e restauración de bens culturais) as clases comezarán o día 24 de setembro, sen prexuízo de que os delegados provinciais por circunstancias concretas de organización poidan autoriza-la modificación da dita data, e rematarán no mes de xuño, de acordo coa normativa reguladora das actividades de final do curso.</p>
<p>Desde o comezo do curso e ata o inicio das clases, os departamentos didácticos dos centros de educación secundaria, baixo a coordinación e dirección do xefe de departamento dedicaranse a elabora-la programación didáctica das ensinanzas correspondentes ás áreas, materias ou módulos integrados no departamento e a organiza-lo curso escolar.</p>
<p>3. Xornada escolar.</p>
<p>3.1. Aqueles centros que combinen o servicio de transporte escolar con outros centros deberán establecer, coa autorización do delegado provincial da Consellería de Educación e Ordenación Universitaria, un horario que, coas adaptacións necesarias, permita garanti-lo axuste e perfecta coordinación dos centros co dito servicio.</p>
<p>3.2. Durante os meses de setembro e de xuño establecerase a xornada lectiva continuada en horario matinal nos centros que impartan educación infantil, ou educación primaria, ou infantil e primaria, ou primaria e secundaria obrigatoria, ou infantil, primaria e secundaria obrigatoria. Este tipo de xornada será aplicable ós alumnos de 1º, 2º e 3º cursos da educación secundaria obrigatoria escolarizados en institutos de educación secundaria, agás nos casos nos que teñan autorización expresa do delegado provincial para outro tipo de xornada.</p>
<p>4. Períodos vacacionais.</p>
<p>4.1. As vacacións de Nadal abranguerán desde o día 23 de decembro de 1998 ata o día 8 de xaneiro de 1999 (ámbolos dous inclusive).</p>
<p>4.2. As vacacións de Semana Santa abranguerán desde o día 29 de marzo ata o día 5 de abril de 1999 (ámbolos dous inclusive).</p>
<p>4.3. Considéranse períodos non lectivos os días correspondentes ó Entroido, luns e martes de Entroido (días 15 e 16 de febreiro de 1999).</p>
<p>5. Días festivos.</p>
<p>5.1. Son días festivos os así declarados pola Consellería de Xustiza, Interior e Relacións Laborais da Xunta de Galicia, en exercicio das competencias que lle atribúe o artigo 1.3º do Real decreto 1346/1989, do 3 de novembro (BOE do día 7).</p>
<p>5.2. Considéranse días non lectivos para efectos académicos, ademais das festas laborais de carácter local publicadas por resolución da Consellería de Xustiza, Interior e Relacións Laborais, as festivi</p>
<p>dades correspondentes ós patróns de cada nivel de ensino:</p>
<p>-24 de outubro de 1998: San Antonio Mª Claret (escolas de arte).</p>
<p>-22 de novembro de 1998: Santa Cecilia (Conservatorios de Música).</p>
<p>-27 de novembro de 1998: San Xosé de Calasanz (Centros de E. primaria).</p>
<p>-28 de xaneiro de 1999: San Tomás de Aquino (Centros de E. secundaria e bacharelato).</p>
<p>-31 de xaneiro de 1999: San Xoán Bosco (Centros de formación profesional).</p>
<p>-A festividade de San Antonio María Claret trasládase ó día 23 de outubro (venres).</p>
<p>-A festividade de Santa Cecilia trasládase ó día 20 de novembro (venres).</p>
<p>-As festividades de San Tomás de Aquino e de San Xoán Bosco trasládanse ó día 29 de xaneiro (venres).</p>
<p>-Os centros que imparten máis dun nivel de ensino poderán unificar nunha única xornada as festividades correspondentes ós distintos patróns.</p>
<p>6. Celebración de conmemoracións.</p>
<p>Durante o curso escolar celebraranse, como mínimo, as seguintes conmemoracións:</p>
<p>-Do 14 ó 20 de decembro: conmemoración da Constitución e do Estatuto de Autonomía de Galicia.</p>
<p>-10 de decembro: Día da Declaración Universal de Dereitos Humanos.</p>
<p>-30 de xaneiro: Día da Paz.</p>
<p>-8 de marzo: Día Internacional da Muller.</p>
<p>-14 de marzo: Día Mundial dos Dereitos do Consumidor.</p>
<p>-Do 12 ó 16 de abril: Semana da Prensa, da que o día 16 se declara con periódicos e sen libros.</p>
<p>-Entre o 2 e o 23 de abril: Día do Libro.</p>
<p>-7 de abril: Día Mundial da Saúde.</p>
<p>-9 de maio: Día de Europa.</p>
<p>-Do 12 ó 17 de maio: Semana das Letras Galegas.</p>
<p>-5 de xuño: Día Mundial do Ambiente.</p>
<p>Estas datas son lectivas para tódolos efectos.</p>
<p>Sen prexuízo do anterior, os centros deberán organizar actividades diversas, tendentes a salienta-la importancia das referidas conmemoracións. No caso de que algunha coincida en festivo, trasladarase ó día lectivo inmediatamente anterior.</p>
<p>7. Os consellos escolares dos centros poderán solicitar, argumentando razóns de tradición, costume ou conveniencia pedagóxica, ata dous días non lec</p>
<p>tivos. A dita petición deberá facerse antes do día 31 de outubro, ante o delegado provincial da Consellería de Educación, quen logo de informe da Inspección Educativa, resolverá o que proceda.</p>
<p>É desexable que os centros da mesma localidade elixan os mesmos días non lectivos.</p>
<p>Santiago de Compostela, 30 de maio de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>7028</p>

