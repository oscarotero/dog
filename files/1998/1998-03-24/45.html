---
date: '1998-03-24'
id: A506
page: 2
number: 56
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 23 de febreiro de 1998, do Servicio de Desenvolvemento Rural de
  Lugo, pola que se anuncia a toma de posesión dos predios de substitución na
  zona Val de Lemos-sector Ibb (Bóveda, Monforte de Lemos, A Pobra de Brollón
  (Lugo)).
range: Resolución
url: 'https://www.xunta.gal/dog/Publicados/1998/19980324/AnuncioA506_gl.html'
---
<p>Ponse en coñecemento de tódolos interesados na concentración parcelaria da zona Val de Lemos-sector Ibb, que co obxecto de que tomen posesión deles, se poñen á disposición dos respectivos propietarios</p>
<p>os predios de substitución, fixándose como data límite, para a dita toma de posesión, a do 15 de marzo de 1998 para prados e labradíos, e o 15 de xuño de 1998 para árbores maderables, a falta de acordo do propietario destas e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles e contados desde o 16 de marzo de 1998, os interesados poderán reclamar, xuntando dictame pericial de todos e cada un dos predios, sobre diferencias superiores ó dous por cento, entre a cabida real dos novos predios e o que consta no expediente de concentración.</p>
<p>Segundo o artigo 45 da devandita lei, o propietario que non permita a toma de posesión dos predios, será obxecto de compulsión directa, logo do apercibimento ou instrucción dun expediente incoado para o efecto.</p>
<p>Así mesmo, ponse en coñecemento de todos, que a posesión dos predios de substitución lles outorga ós que no acordo de concentración figuren como adxudicatarios os medios de defensa establecidos polas leis. Advírtese que todo aquel que non abandone a posesión na data antes fixada, poderá verse privado das colleitas, a falta de acordo co adxudicatario.</p>
<p>Lugo, 23 de febreiro de 1998.</p>
<p>Fernando López Gutiérrez</p>
<p>Xefe do Servicio de Desenvolvemento</p>
<p>Rural de Lugo</p>
<p>2265</p>

