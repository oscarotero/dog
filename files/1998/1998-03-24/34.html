---
date: '1998-03-24'
id: A4DA
page: 2
number: 56
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de febreiro de 1998, da Delegación Provincial de Pontevedra,
  de declaración de utilidade pública e necesidade implícita de urxente
  ocupación da instalación eléctrica que se cita. (Expediente IN407A 96/348-4).
range: Resolución
url: 'https://www.xunta.gal/dog/Publicados/1998/19980324/AnuncioA4DA_gl.html'
---
<p>Visto o expediente para outorgamento da declaración de utilidade pública e necesidade implícita de urxente ocupación das instalacións eléctricas que a continuacións e detallan e que foron autorizadas administrativamente con data do 15-1-1997.</p>
<p>Solicitante: Unión Eléctrica-Fenosa, S.A.</p>
<p>Enderezo: Avda. García Barbón, 38. 36201 Vigo.</p>
<p>Denominación: L.M.T., C.T. e R.B.T. San Lourenzo II.</p>
<p>Situación: Moaña.</p>
<p>Descricións técnicas: L.M.T., aérea núa, a 20 kV, de 683 m de lonxitude, con conductor tipo LA-56, sobre apoios de formigón, desde o apoio 46 da L.M.T. Cangas-Ratóns rematando no C.T. que se proxecta en San Lourenzo II, concello de Moaña. C.T. de 50 kVA, relación de transformación 20 kV-380/220 V. R.B.T. aérea de 30 m de lonxitude, con conductor tipo R.Z.</p>
<p>Pablo González Blanco, Carmen Moreira González e Manuel González Bragado, este último en nome doutros veciños da zona con data do 24-10-1997 os dous primeiros e 27-10-1997 o terceiro, presentan alegacións nas que indican que o trazado da liña pode ir por monte comunal, por onde ía a antiga</p>
<p>liña de baixa tensión ou face-la conducción subterránea.</p>
<p>Trasladadas as alegacións a Unión Eléctrica-Fenosa, S.A. a dita compañía indica que despois de varias conversas non se conseguiu acordo con ningunha das partes e que a traza proxectada é a máis idónea sen afecta-lo arboredo e sen producir impacto medio-ambiental.</p>
<p>Considerando que aínda que se menciona a posibilidade de que a liña transcorra por monte comunal non se xustifica que se dean as condicións que establece o artigo 26 limitacións do Decreto 2619/1966, en canto á lonxitude do tramo e custo del e, por outra banda, a servidume que impón unha liña de alta tensión é diferente á correspondente a unha de baixa tensión, polo que os actuais propietarios poderán negarse á dita posibilidade ó ver afectados en maior medida os seus dereitos de propiedade.</p>
<p>Vista a Lei 40/1994, os decretos 2617 e 2619/1966 e cumpridos os trámites ordenados nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas e os artigos 52 e 53 da Lei 40/1994, esta delegación provincial, resolve:</p>
<p>Declara-la utilidade publica e necesidade implícita da urxente ocupación das devanditas instalacións nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados estable</p>
<p>cidos polos ministerios, organismos ou corporacións que constan nos expedientes.</p>
<p>Esta resolución é susceptible de recurso ordinario perante o conselleiro de Industria e Comercio, no prazo dun mes.</p>
<p>Pontevedra, 12 de febreiro de 1998.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>1852</p>

