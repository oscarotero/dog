---
date: '1998-03-24'
id: A50E
page: 2
number: 56
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Cédula do 15 de xaneiro de 1998 pola que se lle notifica á empresa Arcos
  Forestal, S.L., a resolución do conselleiro de Agricultura, Gandería e
  Política Agroalimentaria do 18 de decembro de 1997 no expediente C-64-867/95.
range: Cédula
url: 'https://www.xunta.gal/dog/Publicados/1998/19980324/AnuncioA50E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, ante a imposibilidade de practica-la notificación á empresa Arcos Forestal, S.L. no lugar indicado como domicilio, por ser devolta polo servicio de correos, e despois da remisión para a súa publicación no taboleiro de anuncios do Concello de Boiro, notifícaselle a seguinte resolución do conselleiro de Agricultura, Gandería e Política Agroalimentaria do 18 de decembro de 1997 no expediente de subvención C-64-867/95:</p>
<p>A empresa Arcos Forestal, S.L. incumpriu as condicións establecidas na resolución de concesión de subvención do 24 de outubro de 1996. En especial incumpríronse os seguintes puntos das condicións xerais: a) O beneficiario comunicará por escrito, ante o órgano competente da Comunidade Autónoma, a súa aceptación das condicións xerais e particulares ligadas á subvención no prazo máximo de 15 días hábiles desde a súa notificación, b) O beneficiario comunicará por escrito ó Servicio de Produccións e Industrias Forestais a data de inicio dos investimentos e así mesmo, e con periodicidade trimestral, o estado de execución destes, e c) A data límite para a presentación da xustificación dos investimentos será o 1 de xullo de 1997. Se existira imposibilidade material para facelo, solicitarase unha prórroga dous meses antes da data límite razoando as causas da demora e confirmando o importe do investimento previsto.</p>
<p>A Orde do 8 de setembro de 1995 da Consellería de Agricultura, Gandería e Montes, establece no seu artigo 9.1º que as axudas poderanse revogar nos seguintes casos: b) Por incumprimento das condicións establecidas na resolución de concesión.</p>
<p>Por todo o anterior, esta consellería, en virtude das atribucións que ten conferidas polo Real decreto 3318/1982, do 24 de xullo, sobre o traspaso de funcións e servicios da Administración do Estado á Comunidade Autónoma de Galicia en materia de agricultura e pesca, de acordo co artigo 6 do Real decreto 633/1995, e vista a Lei 30/1992 e demais normativa de aplicación xeral, resolve revoga-la axuda concedida á empresa Arcos Forestal, S.L. no expediente C-64-867/95, por incumprimento das condicións establecidas na resolución da concesión.</p>
<p>Contra a dita resolución, definitiva na vía administrativa, cabe interpoñer recurso contencioso-administrativo ante a sala do Contencioso-Administrativo do Tribunal Superior de Xustiza de Galicia no prazo de dous meses contados desde o seguinte día da súa notificación, de conformidade co artigo 58 da Lei reguladora da xurisdicción contencioso administrativa.</p>
<p>Santiago de Compostela, 15 de xaneiro de 1998.</p>
<p>Secundino Grobas Mosquera</p>
<p>Director xeral de Industrias e Alimentación</p>
<p>2176</p>

