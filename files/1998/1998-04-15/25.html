---
date: '1998-04-15'
id: B086
page: 3
number: 71
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 10 de marzo de 1998, da Dirección Xerencia do Complexo
  Hospitalario Xeral-Cíes de Vigo, pola que se anuncia a contratación, polo
  sistema de concurso, mediante procedemento aberto e tramitación ordinaria, da
  instalación e prestación do servicio de máquinas automáticas expendedoras de
  líquidos e sólidos neste complexo hospitalario. (Expediente 15/98).
range: Resolución
url: 'https://www.xunta.gal/dog/Publicados/1998/19980415/AnuncioB086_gl.html'
---
<p>A Dirección Xerencia do Complexo Hospitalario Xeral-Cíes de Vigo, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 22 de maio de 1996 (DOG nº 111, do 6 de xuño), convoca o seguinte concurso:</p>
<p>Expediente 15/98:</p>
<p>1. Obxecto: instalación e prestación do servicio de máquinas automáticas expendedoras de líquidos e sólidos no Complexo Hospitalario Xeral-Cíes.</p>
<p>2. Prazo de execución: 4 anos a partir da data de formalización do contrato, podendo prorrogarse antes da súa finalización por períodos anuais, por mutuo acordo das partes.</p>
<p>3. Garantía provisional: 100.000 ptas.</p>
<p>4. Forma de adxudicación: concurso público, procedemento aberto e tramitación ordinaria.</p>
<p>5. Clasificación: non se esixe.</p>
<p>6. Solvencia económica e financeira: acreditarase por calquera dos medios previstos no artigo 16 da Lei de contratos das administracións públicas (Lei 13/1995, do 18 de maio, BOE nº 119, do 19 de maio).</p>
<p>7. Solvencia técnica: acreditarase por calquera dos medios previstos no artigo 19 da Lei 13/1995, do 18 de maio, dos contratos das administracións públicas. (BOE nº 119, do 19 de maio).</p>
<p>8. Criterios de adxudicación:</p>
<p>1. Canon ofertado: ata 2 puntos.</p>
<p>2. Tarifas: ata 2 puntos.</p>
<p>3. Características funcionais, técnicas, económicas, de calidade e prestacións das instalacións ofertadas para o servicio (nº de máquinas, equipos, complexidade da instalación, calidade de materiais, etc.): ata 3 puntos.</p>
<p>4. Colaboración no establecemento dun sistema integral de dispensación de auga a usuarios e personal: ata 2 puntos.</p>
<p>5. Propostas que impliquen a mellora da imaxe das estancias do centro: ata 2 puntos.</p>
<p>9. Documentación: o prego de cláusulas administrativas particulares e demais documentación complementaria pódense solicitar no Servicio de Subministracións do Complexo Hospitalario Xeral-Cíes, rúa Pizarro, 22, 36204 Vigo, en días laborables desde</p>
<p>as 9 ata as 14 horas. Teléfono nº (986) 81 60 23 e fax nº (986) 81 60 65.</p>
<p>10. Prazo de presentación de proposicións: as proposicións deberanse presentar en man, no rexistro xeral do Complexo Hospitalario Xeral-Cíes, antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou por correo na forma indicada no artigo 100 do RXCE.</p>
<p>11. Documentación que deben presenta-los licitadores: presentarán en sobre pechado e asinado polo licitador a solicitude para participar, así como a documentación persoal e referencias técnicas, descritas no PCAP.</p>
<p>12. Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Xeral ás 8.30 horas do décimo primeiro día natural contado a partir do seguinte a aquel en que remate o prazo de presentación de ofertas; no caso de que coincida en sábado ou festivo, a apertura das proposicións terá lugar no día hábil seguinte.</p>
<p>13. Anuncios: os anuncios dos presentes concursos públicos serán por conta dos adxudicatarios dos contratos.</p>
<p>Vigo, 10 de marzo de 1998.</p>
<p>José Manuel González Álvarez</p>
<p>Director xerente do Complexo Hospitalario Xeral-Cíes de Vigo</p>
<p>2910</p>

