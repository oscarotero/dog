---
date: '1998-09-01'
id: '2206'
page: 9
number: 169
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 29 de xuño de 1998, do Servicio de Desenvolvemento Rural da
  Coruña, polo que se anuncia a publicación das bases definitivas da zona de
  Santiago de Cereixo e San Cristovo de Carnés (Vimianzo-A Coruña).
range: Resolución
url: 'https://www.xunta.gal/dog/Publicados/1998/19980901/Anuncio2206_gl.html'
---
<p>Ponse en coñecemento dos interesados na concentración parcelaria da zona de Santiago de Cereixo e San Cristovo de Carnés (Vimianzo-A Coruña), declarada de utilidade pública e urxente execución polo Decreto 465/1990, do 27 de setembro (DOG nº 198, do 8 de outubro), que a xunta local da zona, na súa reunión do 26 de xuño de 1998, aprobou as bases definitivas de concentración, que estarán expostas ó público no Concello de Vimianzo e na zona, durante o prazo de trinta días hábiles, contados desde o seguinte ó da última inserción deste aviso no Diario Oficial de Galicia e no BOP, no xornal de máis circulación da provincia, no lugar habitual da parroquia e no taboleiro de anuncios do concello, de conformidade co que determina a Lei de concentración parcelaria para Galicia, do 14 de agosto de 1985 (artigo 36).</p>
<p>Os documentos que se poden examinar no concello refírense á determinación do perímetro (predios da periferia que se incluíron e excluíron, superficies que se exceptúan por seren de dominio público e</p>
<p>relación de predios excluídos), á clasificación de terras e á fixación de coeficientes que servirán de base para face-las compensacións que sexan necesarias, e á determinación de propietarios e titulares de gravames e outras situacións xurídicas das que se declara formalmente a titularidade.</p>
<p>Contra estas bases os interesados poden interpoñer recurso de alzada perante o conselleiro de Agricultura, Gandería e Política Agroalimentaria, dentro do prazo dos trinta días sinalados, na Xefatura de Desenvolvemento Rural (edificio administrativo, praza Luís Seoane, s/n, 6ª planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un enderezo dentro do termo municipal para os efectos das notificacións que procedan.</p>
<p>A Coruña, 29 de xuño de 1998.</p>
<p>Rodolfo M. Rodríguez González</p>
<p>Xefe do Servicio de Desenvolvemento Rural</p>
<p>da Coruña</p>
<p>7589</p>

