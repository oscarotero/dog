---
date: '1998-05-29'
id: CBE6
page: 5
number: 102
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 15 de maio de 1998 pola que se anuncia o comezo do prazo de
  presentación de solicitudes para o outorgamento de concesións para a ocupación
  e utilización exclusiva de prazas de amarre nunha zona do porto de Cangas
  destinada a peirao náutico-deportivo.
range: Resolución
url: 'https://www.xunta.gal/dog/Publicados/1998/19980529/AnuncioCBE6_gl.html'
---
<p>De conformidade co establecido na lexislación vixente en materia portuaria, en virtude das facultades que teño conferidas pola Orde do 29 de xaneiro de 1996 ( DOG nº 28, do 8 de febreiro), sobre delegacións de competencias no presidente do ente público Portos de Galicia,</p>
<p>RESOLVO:</p>
<p>O comezo do prazo de presentación de solicitudes para o outorgamento de concesións e utilización exclusiva de prazas de amarre nunha zona que se vai a construír do porto de Cangas, destinada a peirao náutico-deportivo, que se rexerá polo prego de condicións e de bases aprobado para o efecto e que estará á disposición dos interesados na sede central do ente público Portos de Galicia, sita na praza de Europa, 5º A, 15707, Santiago de Compostela.</p>
<p>O prazo de presentación de solicitudes é de seis meses e iniciarase o día seguinte ó da publicación deste anuncio no Diario Oficial de Galicia.</p>
<p>As solicitudes presentaranse no rexistro xeral de Portos de Galicia, Área Central, Praza de Europa 5º A, 15707 Santiago de Compostela.</p>
<p>Ábrese un prazo de vinte días para que calquera persoa ou entidade interesada poida presentar na sede central do ente público Portos de Galicia, sita na Praza de Europa, 5º-A , 15707 Santiago de Compostela, cantas alegacións coide procedentes sobre a presente convocatoria.</p>
<p>En Santiago de Compostela, 15 de maio de 1998.</p>
<p>P.D. (Orde 29-1-1996, DOG nº 28 do 8 de febreiro)</p>
<p>Emilio García Gallego</p>
<p>Presidente do Ente Público de Portos de Galicia</p>
<p>4683</p>

