---
date: '1998-05-29'
id: CB56
page: 5
number: 102
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de abril de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Butavigo, S.A.
range: Resolución
url: 'https://www.xunta.gal/dog/Publicados/1998/19980529/AnuncioCB56_gl.html'
---
<p>Visto o expediente do convenio colectivo para a empresa Butavigo, S.A., que tivo entrada nesta delegación provincial o día 24-4-1998, subscrito en representación da parte económica pola representación da empresa, e da parte social, polo delegado de persoal o 30-3-1998. De conformidade co disposto no artigo 90.2º e 3º, do Real decreto lexistlativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, vinteoito de abril de mil novecentos noventa e oito.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo ano 1997, Butavigo, S.A.</p>
<p>Artigo 1º</p>
<p>O presente convenio afecta á empresa Butavigo, S.A., dedicada á distribución e venda de gas butano e propano envasado. A dita empresa está rexida pola ordenanza laboral para as axencias distribuídoras de gas butano, aprobada pola orde ministerial do 29 de xullo de 1974.</p>
<p>Artigo 2º</p>
<p>As normas establecidas polo presente convenio inclúen a totalidade do persoal ocupado pola empresa afectada, así coma o persoal de novo ingreso durante a súa vixencia. O persoal que remate o contrato antes do asinamento da nova táboa salarial terá dereito a percibi-los atrasos dos meses traballados.</p>
<p>Artigo 3º</p>
<p>O presente convenio, que terá unha duración de dous anos entra en vigor o 31 de agosto de 1997 e rematan os seus efectos o 31 de agosto de 1999. A táboa salarial anexa ten efecto desde o 1 de xaneiro de 1997 ata o 31 de decembro de 1997. A táboa salarial de 1998 negociarase de xaneiro a agosto de 1998 e terá efectos retroactivos desde o 1 de xaneiro de 1998.</p>
<p>Artigo 4º</p>
<p>A denuncia do convenio levarase a cabo por escrito, de acordo coa lexislación vixente, cunha antelación dun mes ó remate dos seus efectos; de non ser denunciado na forma establecida no convenio, entenderase prorrogable por anualidades.</p>
<p>Artigo 5º</p>
<p>As condicións pactadas forman un todo orgánico e indivisible. Para efectos da súa aplicación serán consideradas globalmente.</p>
<p>Artigo 6º</p>
<p>As retribucións que se aplicarán durante a vixencia do presente convenio son as mesmas que aparecen na táboa salarial anexa.</p>
<p>Artigo 7º.-Condicións máis beneficiosas.</p>
<p>Serán respectadas na súa totalidade estrictamente ad personam aquelas condicións máis beneficiosas que teñan os traballadores, concedidas pola empresa por pacto ou costume.</p>
<p>Artigo 8º.-Compensacións e absorcións.</p>
<p>As condicións económicas establecidas no convenio, consideradas no seu conxunto, poderán ser compensadas nas xa existentes no momento da súa entrada en vigor, calquera que sexa a súa orixe; así mesmo, poderán ser absorbidas outras concesións fixadas por disposición legal.</p>
<p>Artigo 9º.-Antigüidade.</p>
<p>Cada traballador percibirá un 3% do salario por cada tres anos de servicios prestados á empresa. O período de aprendizaxe computarase para efectos dos aumentos económicos por antigüidade.</p>
<p>Artigo 10º.-Gratificacións extraordinarias.</p>
<p>Tódolos traballadores afectados polo presente convenio percibirán unha gratificación extra de Nadal e outra de xullo cada ano, sendo cada unha delas equivalente ó salario base establecido para cada categoría, máis antigüidade que corresponda, máis plus de transporte.</p>
<p>Artigo 11º.-Participación en beneficios.</p>
<p>A tódolos traballadores concederáselles unha paga anual de beneficios por unha cantidade equivalente ó salario base, máis antigüidade, máis plus de transporte.</p>
<p>Artigo 12º.-Plus de transporte.</p>
<p>Tódolos traballadores terán dereito a percibir un plus en concepto de transporte de 417 pesetas por cada día efectivamente traballado.</p>
<p>Artigo 13º</p>
<p>A empresa comprométese a establecer unha póliza por accidentes laborais, que chegará a tres millóns de pesetas en caso de morte e ata catro millóns de pesetas en caso de gran invalidez. O prazo para contrata-la dita póliza será de trinta días.</p>
<p>Artigo 14º.-Vacacións.</p>
<p>Os traballadores afectados polo presente convenio desfrutarán cada ano de trinta días naturais de vacacións rotativas e consecutivas entre os meses de maio a outubro. Os días de Noiteboa, Fin de Ano, e véspera de Reis a xornada será de 7 a 15 horas.</p>
<p>Artigo 15º.-Licencias retribuídas.</p>
<p>O traballador, logo de aviso e xustificación, poderá ausentarse do traballo con dereito a remuneración por algún dos motivos seguintes:</p>
<p>15 días en caso de matrimonio.</p>
<p>2 días nos casos de nacemento de fillos, enfermidade grave ou falecemento de parentes ata segundo grao de consanguinidade ou afinidade. Cando por tal motivo o traballador necesite un desprazamento, o prazo será de catro días.</p>
<p>1 día por traslado de domicilio actual.</p>
<p>Polo tempo necesario por cumprimento dun deber inescusable de carácter público e persoal.</p>
<p>Para realizar funcións sindicais ou de representación de persoal nos termos establecidos no Estatuto dos traballadores.</p>
<p>Artigo 16º</p>
<p>Establécese unha xornada de 1.800 horas equivalentes ó computo semanal de 40 horas. A dita xornada distribuirase de luns a venres. A xornada continuada establécese desde o 1º de xuño ó 30 de setembro, ambos incluídos. A dita xornada será de 7 a 15 horas.</p>
<p>Artigo 17º</p>
<p>En caso e baixa producida por incapacidade laboral transitoria, a empresa aboará o importe íntegro da retribución, incluída antigüidade e plus de transporte, a partir dos 15 días da baixa, e desde o 1º día se houbese internamento.</p>
<p>Artigo 18º</p>
<p>As horas extraordinarias reflectiranse na folla salarial como horas extraordinarias, e serán do 150%</p>
<p>en horas laborables e do 300% se houbese que traballar sábados, domingos e festivos.</p>
<p>Artigo 19º</p>
<p>En caso de ter que desprazarse en coche propio por encargo da empresa, aboarase a 20 pesetas por km.</p>
<p>Artigo 20º</p>
<p>Tódolos traballadores terán dereito a roupa e calzado necesario durante todo o ano, segundo o seu traballo.</p>
<p>Artigo 21º</p>
<p>A empresa fara unha revisión médica cada ano a tódolos traballadores.</p>
<p>Artigo 22º</p>
<p>En caso de desprazamento fóra da cidade, pagaranse axudas de custo, segundo a factura.</p>
<p>Artigo 23º</p>
<p>Auga corrente potable, que se instalará coa maior brevidade posible.</p>
<p>Artigo 24º.-Comisión paritaria.</p>
<p>De acordo co establecido no artigo 85 do Estatuto dos traballadores, créase unha comisión paritaria do convenio que terá as funcións e fins regulados pola normativa vixente, a cal estará presidida polo presidente da comisión deliberadora e estará composta por igual número de vocais representativos dos traballadores, dunha parte, e empresarios, doutra; a designación destes recaerá sobre as mesmas persoas e en igual número de vocais titulares que foron nomeados para a negociación deste convenio.</p>
<p>Artigo 25º.-Partes asinantes.</p>
<p>Asinan o presente convenio, dunha parte, José Ramón Pérez Nieto na súa calidade de representante da empresa e, doutra, os traballadores xunto co delegado de persoal en Vigo.</p>
<p>Táboa salarial</p>
<table><tbody><tr><td></td></tr>
<tr><td>Categoría</td><td>Tabóa
salarial
1996</td><td>Incremento
3%</td><td>Tabóa
salarial
1997</td></tr>
<tr><td></td></tr>
</tbody></table>
<table><tbody><tr><td>Xefe de administración</td><td>119.236</td><td>3.577</td><td>122.813</td></tr>
<tr><td>Oficial de primeira</td><td>96.269</td><td>2.888</td><td>99.157</td></tr>
<tr><td>Oficial de segunda</td><td>90.561</td><td>2.717</td><td>93.278</td></tr>
<tr><td>Almaceneiro</td><td>88.634</td><td>2.659</td><td>91.293</td></tr>
<tr><td>Aspirante</td><td>54.346</td><td>1.630</td><td>55.976</td></tr>
<tr><td>Telefonista</td><td>79.441</td><td>2.383</td><td>81.824</td></tr>
<tr><td>Auxiliar de oficina</td><td>82.322</td><td>2.470</td><td>84.792</td></tr>
<tr><td>Vixilante jurado</td><td>82.322</td><td>2.470</td><td>84.792</td></tr>
<tr><td>Garda</td><td>79.992</td><td>2.400</td><td>82.392</td></tr>
<tr><td>Conductor de camión</td><td>94.186</td><td>2.826</td><td>97.012</td></tr>
<tr><td>Conductor reparto</td><td>91.089</td><td>2.733</td><td>93.822</td></tr>
<tr><td>Conductor de carreta</td><td>89.010</td><td>2.670</td><td>91.680</td></tr>
<tr><td>Mozo almacén e reparto</td><td>83.355</td><td>2.501</td><td>85.856</td></tr>
<tr><td>Mecánico visitador e montador</td><td>99.223</td><td>2.977</td><td>102.200</td></tr>
<tr><td>Macánico instalador</td><td>98.227</td><td>2.947</td><td>101.174</td></tr>
<tr><td>Limpadora por horas</td><td>348</td><td>10</td><td>358</td></tr></tbody></table>
<p>NOTA: o incremento efectuarase sobre os conceptos de salario base, antigüidade e plus de transporte.</p>
<p>Táboa salarial</p>
<table><tbody><tr><td></td></tr>
<tr><td>Categoría</td><td>Tábóa
salarial
1997</td><td>Incremento
2%</td><td>Tábóa
salarial
1998</td></tr>
<tr><td></td></tr>
</tbody></table>
<table><tbody><tr><td>Xefe de administración</td><td>122.813</td><td>2.456</td><td>125.269</td></tr>
<tr><td>Oficial de primeira</td><td>99.157</td><td>1.983</td><td>101.140</td></tr>
<tr><td>Oficial de segunda</td><td>93.278</td><td>1.866</td><td>95.144</td></tr>
<tr><td>Almaceneiro</td><td>91.293</td><td>1.826</td><td>93.119</td></tr>
<tr><td>Aspirante</td><td>55.976</td><td>1.120</td><td>57.096</td></tr>
<tr><td>Telefonista</td><td>81.824</td><td>1.636</td><td>83.460</td></tr>
<tr><td>Auxiliar de oficina</td><td>84.792</td><td>1.696</td><td>86.488</td></tr>
<tr><td>Vixilante jurado</td><td>84.792</td><td>1.696</td><td>86.488</td></tr>
<tr><td>Garda</td><td>82.392</td><td>1.648</td><td>84.040</td></tr>
<tr><td>Conductor de camión</td><td>97.012</td><td>1.940</td><td>98.952</td></tr>
<tr><td>Conductor reparto</td><td>93.822</td><td>1.876</td><td>95.698</td></tr>
<tr><td>Conductor de carreta</td><td>91.680</td><td>1.834</td><td>93.514</td></tr>
<tr><td>Mozo almacén e reparto</td><td>85.856</td><td>1.717</td><td>87.573</td></tr>
<tr><td>Mecánico visitador e montador</td><td>102.200</td><td>2.044</td><td>104.244</td></tr>
<tr><td>Macánico instalador</td><td>101.174</td><td>2.023</td><td>103.197</td></tr>
<tr><td>Limpadora por horas</td><td>358</td><td>7</td><td>365</td></tr></tbody></table>
<p>NOTA: o incremento efectuarase sobre os conceptos de salario base, antigüidad e plus de transporte.</p>
<p>4058</p>

