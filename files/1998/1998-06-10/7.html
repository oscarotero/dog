---
date: '1998-06-10'
id: D39A
page: 6
number: 110
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de maio de 1998, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  pacto extraestatutario de ámbito provincial da empresa Hermanos Pérez Muebles
  Diseño, S.L., de Ourense.
range: Resolución
url: 'https://www.xunta.gal/dog/Publicados/1998/19980610/AnuncioD39A_gl.html'
---
<p>Visto o texto do pacto extraestatutario da empresa Hermanos Pérez Muebles Diseño. S.L., de Ourense, con entrada nesta delegación provincial, subscrito pola empresa, e, pola totalidade dos traballadores, na xuntanza celebrada o día 1-4-1998, e, de conformidade co disposto no Estatuto dos traballadores, texto refundido aprobado polo R.D. 1/1995, do 24 de marzo, e R.D. 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, e demais normas aplicables de dereito común; esta delegación provincial,</p>
<p>ACORDA:</p>
<p>Primeiro.-Ordena-la súa inscrición no rexistro de convenios colectivos desta delegación provincial, con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 13 de maio de 1998.</p>
<p>José Lage Lage</p>
<p>Delegado provincial de Ourense</p>
<p>Pacto extraestatutario da empresa</p>
<p>Hnos. Pérez Muebles-Diseño, S.L.</p>
<p>Artigo 1º</p>
<p>De conformidade co Estatuto dos traballadores, o presente pacto afectará a tódolos traballadores da empresa Hnos. Pérez Muebles-Diseño, S.L., do sector da venda de mobles.</p>
<p>Quedan excluídos do presente convenio:</p>
<p>a) O persoal de alta dirección ou alto consello e os socios de empresas que revistan a forma xurídica de sociedade.</p>
<p>Artigo 2º</p>
<p>O presente pacto terá unha duración dun ano. Entrará en vigor o 1 de xaneiro de 1998 e rematará o 31 de decembro de 1998, aínda que os seus efectos económicos se retrotraerán ó 1 de xaneiro de 1998, manténdose a sú vixencia mentres non se negocie outro que o substitúa. A forma de denuncia será por medio dunha parte á outra, na que se fará consta-la pretensión de denuncia-lo convenio, a representación que desempeña para negociar, así como as materias que se van negociar.</p>
<p>Artigo 3º.-Compensación e absorción.</p>
<p>As melloras resultantes deste pacto serán absorbidas ata onde chegue o cómputo anual con aqueloutras condicións que puidesen establecerse por disposición legal, salvo cando se pacte expresamente o contrario.</p>
<p>Artigo 4º.-Xornada laboral.</p>
<p>A duración da xornada anual de traballo efectivo no presente pacto no ano 2000, é de 1.780 horas.</p>
<p>1998: 1.788 horas.</p>
<p>1999: 1.784 horas.</p>
<p>2000: 1.780 horas.</p>
<p>As ditas xornadas considéranse de traballo efectivo.</p>
<p>Artigo 5º.-Vacacións.</p>
<p>O tempo anual de vacacións será de 30 días naturais a salario real ou a parte proporcional que corresponda no caso de non levar traballando o ano requirido para o desfrute pleno deste dereito. O total de días anuais de vacacións repartiranse para os efectos de desfrute, con carácter xeral, da seguinte forma: 15 días seguidos para desfrutar no verán.</p>
<p>O resto, para desfrutar de acordo entre o traballador e a empresa, atendendo de forma prioritaria as necesidades de producción.</p>
<p>Deberá facerse público cun mínimo de dous meses de antelación a data das vacacións.</p>
<p>A retribución que se percibirá por vacacións comprenderá a media da totalidade das retribucións salariais percibidas durante o trimestre natural inmediatamente anterior á data de desfrute das vacacións, agás as horas extraordinarias e as gratificacións extraordinarias.</p>
<p>Os traballadores que cesen no transcurso do ano terán dereito a que na liquidación que se lles practique no momento de baixa na empresa, se integre o importe da remuneración correspondente á parte de vacacións devengadas e non desfrutadas.</p>
<p>Pola contra, e nos casos de cesamentos de carácter voluntario, se o traballador tivera desfrutadas as súas vacacións, a empresa poderá deducir da liquidación que se lle practique a parte correspondente ós días de exceso desfrutados, en función do tempo de prestación de actividade laboral efectiva durante o ano. Para efectos do devengo de vacacións, considerarase como tempo efectivamente traballado o correspondente á situación de incapacidade temporal, sexa cal for a causa. Non obstante, dado que o dereito ó desfrute de vacacións caduca co transcurso dun ano natural, perderase este se no momento do seu vencemento o traballador continuase de baixa, aínda que manterá o dereito a percibi-la diferencia entre a retribución de vacacións e a prestación de incapacidade temporal; de ser aquela de superior contía, o mesmo criterio aplicarase para os supostos de cesamento por finalización de contrato.</p>
<p>Conceptos retributivos.</p>
<p>Artigo 6º.-Salario.</p>
<p>A táboa retributiva para o ano 1998 será a que apareza a seguir, á que se lle engadirá, ademais, a parte correspondente á compensación por supresión de antigüidade e o rateo da paga de marzo, que desaparece como tal.</p>
<p>Artigo 8º.-Gratificacións extraordinarias.</p>
<p>As gratificacións extraordinarias de Nadal e xullo serán de 30 días de salario base máis antigüidade. Considéranse gratificacións extrordinarias os complementos salariais de vencemento periódico superior ó mes.</p>
<p>Establécense dúas gratificacións extraordinarias, coa denominación de paga de verán e Nadal, que serán aboadas, respectivamente, antes do 30 de xuño e 20 de decembro, e devengaranse por semestres naturais, e por cada día natural en que se devengase o salario base.</p>
<p>Devengo de pagas:</p>
<p>Paga de verán: do 1 de xaneiro ó 30 de xuño.</p>
<p>Paga de Nadal: do 1 de xullo ó 31 de decembro.</p>
<p>A contía dos ditos complementos será a que se especifique para cada un dos grupos ou niveis nas táboas deste convenio, incrementada coa antigüidade que corresponda.</p>
<p>Ó persoal que ingrese ou cese na empresa faráselle efectiva a parte proporcional das gratificacións extraordinarias, conforme os criterios anteriores, no momento de realiza-la liquidación dos seus haberes.</p>
<p>Artigo 9º.-Indemnizacións por desgaste de ferramentas.</p>
<p>Establécese unha indemnización por desgaste de ferramentas para aqueles traballadores ós que non</p>
<p>lles sexa facilitada pola empresa, consistente en 39 pesetas por día efectivo de traballo para o oficial, e de 20 pesetas para o axudante. A empresa determinará os casos de achega de ferramentas polo traballador.</p>
<p>Artigo 10º.-Permisos e licencias.</p>
<p>Establécese un permiso retribuído nos casos que se indican e polo tempo que se sinala:</p>
<p>-Falecemento de pais, avós, fillos, netos, cónxuxe, irmáns e sogros: 3 días naturais, ampliables ata 5 no caso de desprazamento superior a 150 km.</p>
<p>-Enfermidade grave de pais, sogros, fillos, netos, cónxuxe, irmáns e avós: 3 días naturais, ampliables ata 5 naturais en caso de desprazamento superior a 150 km.</p>
<p>-Falecemento de noras, xenros, cuñados e avós políticos: 2 días naturais ampliables ata 4 días naturais en caso de desprazamento superior a 150 km.</p>
<p>-Enfermidade grave de noras, xenros, cuñados e avós políticos: 2 días naturais ampliables ata 4 días naturais en caso de desprazamento superior a 150 km.</p>
<p>-Nacemento de fillo ou adopción: 3 días naturais, ampliables ata 5 días naturais en caso de desprazamento superior a 150 km.</p>
<p>-Matrimonio do traballador: 15 días naturais.</p>
<p>-Cambio de domicilio habitual: 1 día laborable.</p>
<p>-Deber inescusable de carácter político ou persoal indispensable ou o que marque a norma.</p>
<p>-Lactación ata nove meses: ausencia dunha hora ou dúas fraccións de media hora, reducción da xornada en media hora.</p>
<p>-Traslado: (artigo 4 ET): 3 días laborables.</p>
<p>-Matrimonio de fillos: 1 día laborable.</p>
<p>-Funcións sindicais ou de representación de traballadores: o establecido na norma.</p>
<p>O tempo necesario para acudir ó médico, presentando a xustificación corrrespondente.</p>
<p>Artigo 11º.-Roupa de traballo.</p>
<p>A empresa entregaralles a tódolos traballadores a roupa de seguridade a que houber lugar, adaptada ós distintos postos de traballo. A roupa de traballo e as pezas de roupa de seguridade reporanse sempre que sexa necesario, cando o seu grao de deterioración non sexa imputable á neglixencia do traballador. Estas pezas de roupa serán sempre da empresa e o traballador estará obrigado á boa conservación e emprego.</p>
<p>Artigo 12º.-Axudas de custo.</p>
<p>A axuda de custo é un concepto de devengo extrasalarial, e natureza indemnizatoria ou compensatoria, e de carácter irregular, que ten como finalidade o resarcimento ou compensación dos gastos de manutención e aloxamento do traballador, ocasionados como consecuencia da situación de desprazamento.</p>
<p>O traballador percibirá axuda de custo completa cando, como consecuencia do desprazamento, non poida pasa-la noite na súa residencia habitual; devengarase sempre por día natural.</p>
<p>Devengarase media axuda de custo cando, como consecuencia do desprazamento, o traballador afectado teña necesidade de realiza-la comida fóra da súa residencia habitual e non lle fose subministrada pola empresa, e poida pasa-la noite na citada residencia. A media axuda de custo devengarase por día efectivo de traballo.</p>
<p>Ó persoal afectado por este convenio aboaráselle, en caso de desprazamento fóra do seu centro de traballo habitual, os gastos ocasionados e debidamente xustificados.</p>
<p>Artigo 13º.-Retribucións de menores.</p>
<p>O contrato de aprendizaxe que realicen as empresas comprendidas dentro do ámbito funcional do presente convenio terá por obxecto a formación práctica e teórica do traballador contratado. O contido do contrato, o mesmo que as súas posibles prórrogas, deberá formalizarse por escrito e figurará nel de modo claro, a actividade ou profesión obxecto de aprendizaxe.</p>
<p>A idade do traballador cun contrato destas circunstancias non poderá ser inferior a 16 anos nin superior a 22 anos.</p>
<p>Artigo 14º</p>
<p>No caso de non ser autorizado pola autoridade laboral competente algún dos preceptos deste convenio, este quedará sen efecto, e deberase considera-lo seu contido final.</p>
<p>Artigo 15º.-Póliza de seguros.</p>
<p>As empresas están obrigadas a concertar con primas íntegras ó seu cargo, no prazo de tres meses a partir da contratación do traballador, unha póliza de seguros para a cobertura dos riscos de morte e incapacidade para todo tipo de traballo dos traballadores por accidente laboral, incluído o in itinere, que lle garanta ó traballador accidentado ou ós seus habentes causa no caso de morte ou invalidez para todo tipo de traballo por causa fortuíta, espontánea e exterior á vontade do traballador, a percepción da indemnización seguinte:</p>
<p>1.500 000 pesetas en caso de morte.</p>
<p>2.500 000 pesetas en caso de incapacidade para todo tipo de traballo.</p>
<p>Esta compensación é compatible coa pensión ou indemnización que poida o traballador causar na Seguridade Social ou montepío. Non obstante, as indemnizacións a que se fai mención neste artigo non se considerarán como entrega por conta da indemnización que, de se-lo caso, puidesen declarar con cargo ás empresas os tribunais de xustiza, unha vez exista sentencia definitiva, sobresemento ou renuncia de accións.</p>
<p>Artigo 16º.-Situacións de incapacidade laboral.</p>
<p>Tódolos traballadores afectados por este convenio, en caso de accidente laboral con ou sen hospita</p>
<p>lización, percibirán polo período de ILT a conta da empresa, o 100% do salario desde o día 10 ata o 70 ambos inclusive. Para os supostos de enfermidade común e enfermidade profesional percibirán, en caso de ILT a conta da empresa, o 100 % do salario desde o día 20 ó 60, ambos inclusive.</p>
<p>Artigo 18º</p>
<p>No non previsto no presente pacto extraestatutario aplicarase o disposto no R. decreto lexislativo 1/1995, do 24 de marzo, texto refundido da Lei do Estatuto dos traballadores e o convenio estatal da madeira asinado o 21 de marzo de 1996, como dereito de directa aplicación para todas aquelas cuestións non recollidas no presente convenio.</p>
<p>Disposición adicional</p>
<p>Primeira.-Os atrasos do presente convenio serán aboados nun prazo non superior a 30 días desde a súa publicación no BOP.</p>
<p>Segunda.-Co fin de axusta-lo calendario laboral anual no presente ano 1998, fíxanse como días non laborables o 24, 31 de decembro, o 20 de marzo, o 8 de abril media xornada e o 7 de setembro, agás acordo entre empresa e traballadores para a fixación doutros distintos.</p>
<p>Táboa salarial</p>
<p>CategoríaSalario base</p>
<p>Peón 91.614 pesetas</p>
<p>Axudante 99.693 pesetas</p>
<p>Oficial segunda102.188 pesetas</p>
<p>Oficial primeira102.550 pesetas</p>
<p>Encargado105.004 pesetas</p>
<p>Auxiliar administrativo 99.693 pesetas</p>
<p>Administrativo de 2ª102.188 pesetas</p>
<p>Administrativo de 1ª102.550 pesetas</p>
<p>4768</p>

