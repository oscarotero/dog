---
date: '1998-06-10'
id: D46A
page: 6
number: 110
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 4 de maio de 1998, da Delegación Provincial de Lugo, de
  notificación de incoación dos expedientes sancionadores en materia de pesca
  fluvial P-236/97 e P-237/97, devoltos polo servicio de correos.
range: Resolución
url: 'https://www.xunta.gal/dog/Publicados/1998/19980610/AnuncioD46A_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común e no Decreto 482/97, do 30 de decembro (DOG 8-1-98), polo que se establece a estructura orgánica da Consellería de Medio Ambiente, notifícaselles ás persoas que no anexo se mencionan que con esta data resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Noméase instructora deste procedemento a Paloma Quiroga López, e secretario a José Antonio García Blanco, funcionarios desta delegación provincial, que poderán ser recusados en calquera momento</p>
<p>da tramitación do expediente de concorreren os supostos legais.</p>
<p>Os interesados disporán dun prazo de quince días (15), contados a partir do seguinte ó da publicación desta notificación, para presentar, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuaren alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta Delegación Provincial de Lugo, sita na Ronda da Muralla, nº 70, 1ª planta.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobada polo Real decreto 1398/1993, do 4 de agosto (BOE nº 189, do 9 de agosto).</p>
<p>ANEXO</p>
<p>Expediente nº P-236/97</p>
<p>Denunciado: Noceda, S.L. (NIF B-27160167).</p>
<p>Último enderezo coñecido: Os Mesos, Noceda, O Incio, Lugo.</p>
<p>Feitos imputados: formación dun entullo na marxe do río Meda susceptibles de seren arrastrados polas augas ou levados pola chuvia co conseguinte dano para a poboación ictícola, o día 11-9-1997, na pista Rao-Meda, Navia de Suarna.</p>
<p>Precepto sancionador: 35.10º da Lei de pesca 7/1992.</p>
<p>Cualificación infracción: grave.</p>
<p>Sanción: 500.001 pesetas de multa.</p>
<p>Expediente nº P-237/97.</p>
<p>Denunciado: Noceda, S.L. (NIF B-27160167).</p>
<p>Último enderezo coñecido: Os Mesos, Noceda, O Incio, Lugo.</p>
<p>Feitos imputados: entorpece-la servidume de paso de policía con entullo na marxe dereita do río Navia nunha lonxitude de 14 m e augas arriba nunha lonxidude de 7 m con dous piares de cemento, o día 13-9-1997, na Ponte S. Martiño da Ribeira-Cervantes.</p>
<p>Precepto sancionador: 35.10º e 34.27º da Lei de pesca 7/1992.</p>
<p>Cualificación infracción: grave.</p>
<p>Sanción: 600.000 pesetas de multa.</p>
<p>Lugo, 4 de maio de 1998.</p>
<p>Luis González Vázquez</p>
<p>Delegado provincial de Lugo</p>
<p>4628</p>

