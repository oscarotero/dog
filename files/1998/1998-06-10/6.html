---
date: '1998-06-10'
id: D396
page: 6
number: 110
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de maio de 1998, da Delegación Provincial de Lugo, pola que
  se dispón a inscrión no rexistro e publicación, no Diario Oficial de Galicia,
  do acordo sobre adaptación de xornada de traballo para o ano 1998 no convenio
  colectivo de ámbito provincial para o sector do comercio de materiais de
  construcción e saneamento.
range: Resolución
url: 'https://www.xunta.gal/dog/Publicados/1998/19980610/AnuncioD396_gl.html'
---
<p>Visto o texto do acordo asinado o 3 de abril de l998 pola comisión deliberadora do convenio colectivo para o sector comercio de materiais de construcción e saneamento (código 2700175), da provincia de Lugo, integrada pola representación da Asociación Provincial de Empresarios de la Construcción e das centrais sindicais FEMCA-UGT 27,3%, FECOMA-CC.OO. 45,5%, USO 18,2% e CIG 9,1%, sobre adaptación de xornada de traballo para o ano l998, no ámbito do referido convenio, e de conformidade co disposto no artigo 90 apartados 2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 12 de maio de l998.</p>
<p>José María Fernández Olea</p>
<p>Delegado provincial de Lugo</p>
<p>Asociación Provincial de Empresarios de la Construcción</p>
<p>Asistentes.</p>
<p>Representación sindical</p>
<p>Por FEMCA-UGT:</p>
<p>Adolfo Mosteirín Turia.</p>
<p>Alfonso García Capón.</p>
<p>Por CC.OO.</p>
<p>Ángel Barreiro Pérez.</p>
<p>Jesús Varela Lodeiro.</p>
<p>Ramiro López Peruga.</p>
<p>Por USO.</p>
<p>María del Carmen Arias Río.</p>
<p>Por CIG:</p>
<p>Iñaki García Gómez.</p>
<p>José Guillermo Rey Rouco.</p>
<p>Susana Riveira Fernández.</p>
<p>Luis Vigo Lago.</p>
<p>Representatividade no sector:</p>
<p>Convenio de comercio de materiais da construcción e saneamento.</p>
<p>Por FEMCA-UGT, 27,3 % de representación.</p>
<p>Por FECOMA-CC.OO., 45, 5 % de representación</p>
<p>Por USO, 18,2 % de representación.</p>
<p>Por CIG, 9,1 % de representación.</p>
<p>Representación patronal (APEC).</p>
<p>Hipólito Trinidad Losada.</p>
<p>Miguel Varela Varela.</p>
<p>José Juan Meijide Calvo.</p>
<p>Ricardo Castro López.</p>
<p>Juan Manuel González Zaera.</p>
<p>Manuel Sánchez Varela.</p>
<p>Silvano Pizarro Gómez.</p>
<p>Pilar Díaz Rodríguez.</p>
<p>En Lugo, o 3 de abril de 1998, reúnense os representantes das centrais sindicais e de APEC que á marxe se relacionan, para continua-las deliberacións sobre a adaptación da xornada laboral no convenio de comercio de materiais da construcción e saneamento á xornada de 1.764 horas anuais.</p>
<p>A representación económica expón a imposibilidade de sinalar días concretos de descanso con peche dos establecementos, polo grave prexuízo que iso representaría ó se tratar de comercio múltiple, que desprazaría a clientela a outros establecementos do sector, o que obriga a efectua-los descansos en días distintos para o persoal, de xeito que se evite o peche do establecemento. A representación social formula que no dito sector, ó estar acollido ó convenio xeral da construcción, se cumpra a adaptación da xornada a 1.764 horas anuais e, para iso, formula que no calendario laboral</p>
<p>deste se reflictan os días que os traballadores teñen dereito a desfrutar, xa que o dito convenio non se fixo para que a parte económica se acolla ás partes que lle interesan del.</p>
<p>Vista a problemática existente para determinar días de cero horas que poderían supo-lo peche dos establecementos eses días, a comisión acorda que en cada empresa a dirección desta e os seus traballadores determinen as xornadas en que cada operario desfrutará os días de descanso, co fin de que se adecúe tal desfrute de forma rotativa, que permita mante-la atención do público no establecemento en tódolos días laborables, e sempre que a xornada anual se acomode ás 1.764 horas anuais de traballo efectivo, o que suporía para cada traballador 7,5 días de descanso no ano 1998; exporanse no taboleiro de anuncios da empresa, no prazo de 30 días desde a publicación deste acordo no DOG, os días en que cada traballador desfrutará as xornadas de descanso, agás pacto individual en contrario.</p>
<p>E, en proba de conformidade, os asistentes subscriben o presente acordo coa maioría suficiente para a súa validez, no lugar e data expresados no seu encabezamento.</p>
<p>4664</p>

