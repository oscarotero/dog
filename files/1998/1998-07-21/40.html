---
date: '1998-07-21'
id: 501E
page: 8
number: 139
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 15 de xuño de 1998, da Dirección Xerencia do Hospital Montecelo
  en Pontevedra, pola que se anuncia o concurso público para a contratación da
  prestación do servicio de televisión e telefonía no Hospital Montecelo de
  Pontevedra, polo procedemento aberto. (Expediente 9815).
range: Resolución
url: 'https://www.xunta.gal/dog/Publicados/1998/19980721/Anuncio501E_gl.html'
---
<p>A Dirección Xerencia do Hospital Montecelo de Pontevedra, en virtude das atribucións que lle foron delegadas conforme o establecido no artigo 7 da Orde do 21 de abril de 1998 da Consellería de Sanidade e Servicios Sociais (DOG do 11 de maio de 1998), convoca o concurso público nº 9815, polo procedemento aberto seguinte:</p>
<p>1. Obxecto: a contratación da instalación e prestación do servicio de televisión e telefonía no Hospital Montecelo.</p>
<p>2. Prazo de execución: o servicio obxecto do presente concurso público executarase a partir da data de formalización, cunha duración de dez (10) anos contados a partir da dita data, podendo prorrogarse antes da súa finalización ou da de calquera das prórrogas por períodos de ata cinco anos, e por mutuo acordo das partes.</p>
<p>3. Documentos de interese para os licitadores: o prego de cláusulas administrativas particulares e de prescricións técnicas, e demais documentación complementaria, poderá ser solicitada na sección de concursos do Hospital Montecelo, lugar de Mourente, s/n, CP 36071 de Pontevedra, nos días laborables desde as 9 ata as 14 horas, ou por teléfono 986 80 00 17, ou fax 986 80 00 01, durante o prazo de admisión das proposicións.)</p>
<p>4. Fianzas: garantía provisional por un importe de cen mil pesetas (100.000 ptas.), que se constituirá conforme o disposto no prego de cláusulas administrativas particulares.</p>
<p>5. Solvencia económica e financeira: as empresas licitadoras acreditarán a súa solvencia económico-financeira por calquera dos medios previstos no artigo 16 da Lei 13/1995, de contratos das administracións públicas.</p>
<p>6. Solvencia técnica: acreditarase por algún dos medios previstos no artigo 19 da Lei 13/1995, de contratos das administracións públicas.</p>
<p>7. Criterios de adxudicación: os especificados no prego de cláusulas (p. 10).</p>
<p>8. Clasificación: non se esixe.</p>
<p>9. Presentación das proposicións: as proposicións presentaranse en man, en sobres pechados e asinados polo licitador ou persoas que o representen, no rexistro xeral do Hospital Montecelo, antes das catorce horas do vixésimo sexto día natural contado a partir do seguinte ó da publicación desta resolución no DOG, ou por correo na forma indicada no artigo 100 do Regulamento xeral de contratos do Estado.</p>
<p>10. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Montecelo, ás dez horas do décimo primeiro día natural contado a partir do seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar no día hábil seguinte.</p>
<p>11. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>12. Variantes: non se admiten.</p>
<p>13. Anuncios: os gastos derivados dos anuncios oficiais ou en medios de comunicación do presente concurso público serán por conta do adxudicatario.</p>
<p>Pontevedra, 15 de xuño de 1998.</p>
<p>Rafael Pérez-Santamarina Feijóo</p>
<p>Director xerente do Hospital Montecelo</p>
<p>en Pontevedra</p>
<p>6492</p>

