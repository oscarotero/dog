---
date: '1998-04-03'
id: AB86
page: 3
number: 64
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 3 de marzo de 1998, da Xerencia de Atención Primaria de
  Pontevedra-Vigo (área norte), pola que se anuncia concurso público, por
  procedemento aberto, para a contratación do servicio de reparto de mercadorías
  e mensaxería.
range: Resolución
url: 'https://www.xunta.gal/dog/Publicados/1998/19980403/AnuncioAB86_gl.html'
---
<p>A Xerencia de Atención Primaria de Pontevedra-Vigo (área norte), en virtude das atribucións que lle foron delegadas conforme o establecido na Orde do 22 de maio de 1996, da Consellería de Sanidade e Servicios Sociais, convoca o concurso público:</p>
<p>1. Obxecto: contratación do servicio de reparto de mercadorías e mensaxería desde o almacén e a Xerencia de Atención Primaria de Pontevedra ata</p>
<p>os distintos centros dependentes desta Administración.</p>
<p>2. Nº de expediente.- 1/98 N.</p>
<p>3. Orzamento: 6.200.000 ptas. anuais (IVE incluído).</p>
<p>4. Prazo de execución: desde a sinatura do contrato ata o 31-12-1998. Sen prexuízo disto, o contrato poderá prorrogarse por acordo expreso das partes antes do seu remate e por períodos anuais sen que a súa duración total, engadidas as prórrogas, poida exceder de seis anos.</p>
<p>5. Fianzas:</p>
<p>a) Provisional: non se esixe.</p>
<p>b) Definitiva: será do 4% do orzamento de licitación.</p>
<p>6. Forma de adxudicación: concurso público, procedemento aberto.</p>
<p>7. Solvencia económica e financeira: acreditarase mediante xustificante da existencia dun seguro de indemnización por riscos profesionais.</p>
<p>8. Solvencia técnica: acreditarase mediante relación dos principais servicios ou traballos realizados nos últimos tres anos incluíndo importe, data e beneficiarios públicos ou privados deles.</p>
<p>9. Criterios de adxudicación: os establecidos na cláusula décima do prego de cláusulas administrativas particulares que rexen o presente concurso.</p>
<p>10. Documentación de interese para os licitadores: a documentación administrativa e técnica estará á disposición dos interesados na Xerencia de Atención Primaria, rúa México 26-1ª planta 36204 Vigo, teléfono (986) 81 64 66, en días hábiles desde as 9 ata as 14 horas.</p>
<p>11. Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral desta Xerencia de Atención Primaria (rúa México, 26-4ª, 36204 Vigo), antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou por correo no xeito indicado no artigo 100 do Regulamento xeral de contratación do Estado.</p>
<p>12. Apertura de proposicións: a apertura de proposicións será realizada pola mesa de contratación, reunida en acto público na sala de xuntas da Xerencia de Atención Primaria, rúa México 26 - 6ª planta de Vigo, ás 9 horas do décimo primeiro día natural contado desde o seguinte a aquel no que finalice o prazo de presentación das ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>13. Documentación que deberán achega-los licitadores: a sinalada no punto oito do prego de cláusulas administrativas particulares.</p>
<p>14. Anuncios: o pagamento dos anuncios do presente concurso público será por conta do adxudicatario del.</p>
<p>Pontevedra, 3 de marzo de 1998.</p>
<p>Alberto García Pazos</p>
<p>Director xerente de Atención Primaria de Pontevedra-Vigo</p>
<p>2524</p>

