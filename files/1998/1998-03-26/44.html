---
date: '1998-03-26'
id: A72E
page: 3
number: 58
agency: CONCELLO DE PONTEAREAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980326/AnuncioA72E_gl.html'
---
<p>De acordo coas bases aprobadas pola Comisión de Goberno en sesión con data do 23 de febreiro de 1998, solicítanse candidatos para cubrir mediante contrato laboral eventual a media xornada por servicio determinado ata tanto dure o convenio de colaboració subscrito co Club Ciclista Ponteareas, os seguintes postos para a Escola de Ciclismo:</p>
<p>-1 mecánico de bicicletas.</p>
<p>-1 mecánico monitor.</p>
<p>-1 preparador físico de ciclismo.</p>
<p>Requisitos.</p>
<p>Será imprescindible para o acceso á praza os requisitos seguintes:</p>
<p>1. Ser maior de idade e non padecer enfermidade ou defecto físico que impida o normal desenvolvemento da súa función.</p>
<p>2. Non estar separado mediante expediente disciplinario do servicio de calquera das administracións públicas nin atoparse inhabilitado para o exercicio das función públicas.</p>
<p>3. Non atoparse incurso en ningunha das causas de incapacidade ou incompatibilidade previstas na lexislación vixente.</p>
<p>Os requisitos a continuación enumerados, son imprescindibles para a praza a que se opta.</p>
<p>1. Para a praza de mecánico de bicicletas experiencia mínima dun ano.</p>
<p>2. Para a praza de mecánico-monitor, experiencia mínima dun ano como mecánico de bicicletas e licencia de monitor ou de director deportivo provincial.</p>
<p>3. Para a praza de preparador físico de ciclismo, titulación de licenciado polo INEF.</p>
<p>Docmentación.</p>
<p>O currículum vitae e demais documentación presentarase no prazo de 10 días naturais que comezarán a contar a partir do seguinte ó da inserción da convocatoria no Diario Oficial de Galicia</p>
<p>A devandita documentación presentarase no rexistro do Centro de Desenvolvemento Local do Concello de Ponteareas, situado na Lomba do Cruceiro 5, Ribadetea-Ponteareas, en horario de 9 a 14 horas ou ben polos procedementos admitidos na Lei 30/1992, do 26 de novembro.</p>
<p>A documentación consistirá en fotocopias non compulsadas de tódolos méritos que se achegen.</p>
<p>Para os efectos de recoñecemento da experiencia achegada, será aceptado contrato, certificación da</p>
<p>Administración correspondente ou calquera outro medio que acredite a prestación dos servicios que se achegen.</p>
<p>Se non se presentara fotocopia do mérito que se desexe alegar no prazo indicado, este non se terá en conta para os efectos da súa puntuación.</p>
<p>Así mesmo achegarase fotocopia do DNI.</p>
<p>As bases polas que se rexe esta contratación estarán a disposición dos interesados no Centro de Desenvolvemento Local do Concello de Ponteareas.</p>
<p>Ponteareas, 25 de febreiro de 1998.</p>
<p>José Castro Álvarez</p>
<p>Alcalde</p>
<p>2106</p>

