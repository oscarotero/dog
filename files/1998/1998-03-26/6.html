---
date: '1998-03-26'
id: A68A
page: 3
number: 58
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 27 de febreiro de 1998 pola que se aproba o plan de inspección
  sanitaria para 1998.
range: Orde
url: 'https://www.xunta.gal/dog/Publicados/1998/19980326/AnuncioA68A_gl.html'
---
<p>Seguindo na liña de actuación xa reflectida nos plans de inspección sanitaria dos últimos anos, e tendo en conta as análises e conclusións recollidas no informe da Subcomisión para a Consolidación e Modernización do Sistema Nacional de Saúde, elaborouse o plan de inspección sanitaria para o presente ano, que ten como obxectivo a avaliación da calidade e da garantía das prestacións sanitarias.</p>
<p>Así mesmo, e como actividades complementarias, inclúense nel determinadas actuacións relacionadas coas prestacións en materia de saúde laboral e coa actividade dos establecementos farmacéuticos na Comunidade Autónoma.</p>
<p>En consecuencia, de acordo co establecido no Decreto 126/1992, do 14 de maio, sobre ordenación das funcións da Inspección de Servicios Sanitarios, por proposta do secretario xeral,</p>
<p>DISPOÑO:</p>
<p>Artigo 1º</p>
<p>Apróbase o plan de inspección sanitaria para 1998, que figura como anexo da presente orde.</p>
<p>Artigo 2º</p>
<p>A memoria anual de actividades de inspección sanitaria correspondente a 1998 elaborarase tendo en conta os resultados dos programas incluídos no presente plan.</p>
<p>Os servicios provinciais da inspección sanitaria deberán remiti-la memoria de actividades correspondente á súa provincia antes do 30 de xaneiro de 1999.</p>
<p>Santiago de Compostela, 27 de febreiro de 1998.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>I. Saúde laboral.</p>
<p>1º. Inspecciona-lo 100% dos centros sanitarios propios das MATEPS existentes en Galicia e promove-lo rexistro sanitario daqueles que reúnan as condicións de adecuación e suficiencia.</p>
<p>2º. Inspecciona-los recursos e instalacións do 100% dos servicios de prevención con carácter previo á súa acreditación na Comunidade Autónoma de Galicia.</p>
<p>3º. Revisar antes do 30 de xuño o 100% dos procesos de incapacidade temporal cunha duración superior a 3 meses.</p>
<p>4º. Reducir nun 0,5% a taxa global de absentismo por incapacidade temporal en Galicia.</p>
<p>5º. Elaborar e implantar en tódalas áreas de inspección, en colaboración con outras unidades da consellería e Sergas, o novo programa informático de xestión e seguimento da incapacidade temporal.</p>
<p>II. Preatacións complementarias e calidade asistencial.</p>
<p>Análise de calidade das historias clínicas en atención primaria.</p>
<p>Avalia-lo grao de información facilitada e o plan de acollida a pacientes ingresados en hospitais do SERGAS.</p>
<p>Reducir nun 15% o gasto por transporte sanitario en Ourense e nun 5% en Lugo en relación a 1997.</p>
<p>Implanta-lo programa de descentralización administrativa de prestacións nos servicios de atención primaria de Ourense.</p>
<p>Implanta-lo protocolo de derivación de pacientes no 100% dos centros concertados para rehabilitación en Lugo, Sarria, Burela e Ribadeo.</p>
<p>Revisión do 50% dos pacientes en osixenoterapia con concentrador nas áreas de Lugo, Santiago de Compostela e Ferrol.</p>
<p>Avalia-lo nivel de satisfacción de pacientes derivados a centros concertados para cirurxía en Lugo e Pontevedra.</p>
<p>Reduci-la demora máxima na resolución de expedientes de reintegro de gastos de transporte e ortoprótese a 40 días nas provincias de Lugo e A Coruña.</p>
<p>Implanta-lo sistema de transporte sanitario colectivo para tratamentos crónicos na provincia da Coruña.</p>
<p>Estudio do grao de implantación do consentimento informado nos centros concertados polo Sergas na Coruña, Lugo, Ourense e Pontevedra.</p>
<p>Valoración do 100% das altas voluntarias de pacientes asistidos en centros concertados na provincia de Pontevedra.</p>
<p>Avalia-lo impacto da normativa da Comunidade Autónoma para a prestación ortoprotésica no seu primeiro ano de aplicación na Coruña, Lugo e Pontevedra.</p>
<p>Análise das reclamacións por asistencia sanitaria na provincia de Pontevedra.</p>
<p>Avalia-la actividade e custo do transporte sanitario, urxente e programado, na Coruña e Pontevedra.</p>
<p>III. Farmacia.</p>
<p>Programa de verificación da presencia e actuación profesional do farmacéutico na dispensación de medicamentos ó público e da correcta identificación do persoal facultativo e auxiliar nas oficinas de farmacia, nas catro provincias da Comunidade Autónoma.</p>
<p>Inspección do 100% dos depósitos de medicamentos en establecementos hospitalarios que carezan de servicios farmacéuticos autorizados.</p>
<p>Seguimento do cumprimento da normativa reguladora do uso de receitas oficiais por facultativos que non teñan a condición de estatutarios ou funcionarios pero que presten servicios a pacientes do Sergas.</p>
<p>Incrementa-la revisión das receitas facturadas ó Sergas ata un 8% na provincia de Lugo.</p>
<p>IV. Asistencia sanitaria prestada en centros privados.</p>
<p>Inspección dos centros de reproducción asistida humana.</p>
<p>Realiza-la segunda fase do programa iniciado no ano 1997 relativo á adecuación normativa e condicións técnico-sanitarias das clínicas odontolóxicas.</p>
<p>1947</p>

