---
date: '1998-05-08'
id: BECE
page: 4
number: 87
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 6 de abril de 1998, da Dirección Xerencia do Complexo
  Hospitalario Xeral-Cíes de Vigo, pola que se anuncia a contratación, polo
  sistema de concurso, mediante procedemento aberto e tramitación ordinaria,
  para a adquisición de lencería de liso, rizo e forma, para este complexo
  hospitalario (expediente 16/1998).
range: Resolución
url: 'https://www.xunta.gal/dog/Publicados/1998/19980508/AnuncioBECE_gl.html'
---
<p>A Dirección Xerencia do Complexo Hospitalario Xeral-Cíes de Vigo, en virtude das atribucións que lle foron delegadas conforme o establecido no artigo 7 da orden da Consellería de Sanidade e Servicios Sociais do 22 de maio de 1996 (Diario Oficial de Galicia nº 111, do 6 de xuño) convoca os seguintes concursos:</p>
<p>Expediente 16/1998:</p>
<p>1. Obxecto: adquisición de lencería de liso, rizo e forma.</p>
<p>2. Orzamento: 27.182.650 ptas., IVE incluído.</p>
<p>3. Prazo de execución: inmediato desde a data da formalización do contrato.</p>
<p>4. Admisión de variantes: admitiranse como máximo unha variante por producto.</p>
<p>5. Garantía provisional: 2% de cada un dos lotes ós que se licite.</p>
<p>6. Forma de adxudicación: concurso público, procedemento aberto e tramitación ordinaria.</p>
<p>7. Clasificación: non se esixe.</p>
<p>8. Solvencia económica e financeira: acreditarase por calquera dos medios previstos no artigo 16 da Lei de contratos das administracións públicas (Lei 13/1995, do 18 de maio, BOE nº 119, do 19 de maio).</p>
<p>9. Solvencia técnica: acreditarase por calquera dos medios previstos no artigo 18 da Lei 13/1995, do 18 de maio, dos contratos das administracións públicas. (BOE nº 119, do 19 de maio).</p>
<p>10. Criterios de adxudicación:</p>
<p>-Prezo: ata 5 puntos.</p>
<p>-Calidade: ata 3 puntos.</p>
<p>-Valoración técnica: ata 2 puntos.</p>
<p>11. Documentación: o prego de cláusulas administrativas particulares, e demais documentación complementaria pódese solicitar no Servicio de Subministracións do Complexo Hospitalario Xeral-Cíes, rúa Pizarro, 22 - 36204 Vigo, en días laborais desde as 9 ata as 14 horas. Teléfono: (986) 81 60 23 e fax: (986) 81 60 65.</p>
<p>12. Prazo de presentación de proposicións: as proposicións, deberanse presentar en man, no rexistro xeral do Complexo Hospitalario Xeral-Cíes, antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou por correo na forma indicada no artígo 100 do Regulamento xeral de contratación do Estado.</p>
<p>13. Documentación que deben presenta-los licitadores: presentarán en sobre pechado e asinado polo licitador a solicitude para participar, así como a documentación persoal e referencias técnicas, descritas no PCAP.</p>
<p>14. Apertura de proposicións: a apertura das proposicións admitidas será realizada pola mesa de contratación, reunida en acto público, na sala de xuntas do Hospital Xeral ás 8.30 horas do décimo primeiro día natural contado a partir do seguinte a aquel en que remate o prazo de presentación de ofertas. No caso de que coincida en sábado ou festivo, a apertura das proposicións terá lugar no día hábil seguinte.</p>
<p>15. Anuncios: o importe dos anuncios do presente concurso público serán por conta dos adxudicatarios dos contratos.</p>
<p>Vigo, 6 de abril de 1998.</p>
<p>José Manuel González Álvarez</p>
<p>Director xerente do Complexo Hospitalario</p>
<p>Xeral-Cíes de Vigo</p>
<p>4065</p>

