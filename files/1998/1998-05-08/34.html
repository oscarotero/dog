---
date: '1998-05-08'
id: BEDE
page: 4
number: 87
agency: CONCELLO DE LOUSAME
section: VI. ANUNCIOS
title: Anuncio de suspensión de licencias urbanísticas.
range: Anuncio
url: 'https://www.xunta.gal/dog/Publicados/1998/19980508/AnuncioBEDE_gl.html'
---
<p>O Pleno da Corporación Municipal, en sesión extraordinaria celebrada o día 30 de marzo do presente ano adoptou por unanimidade o seguinte acordo:</p>
<p>1º. Suspender preventivamente todo procedemento de concesión de licencias urbanísticas e de obra, inclusive o movemento de terras nas marxes do río Vilacova desde o límite co Concello de Noia ata Servia e Comparada, incluíndo o Castro de Servia, co fin de estudia-la ordenación da área indicada no Plan Xeral de Ordenación Municipal en trámite. (Art. 34.1º da Lei do solo de Galicia).</p>
<p>2º. Exceptuaranse as obras de mera conservación, reposición ou rehabilitación de edificios e elementos preexistentes.</p>
<p>3º. A extensión da suspensión preventiva comprenderá dúas franxas estremeiras co río Vilacova</p>
<p>de 150 m medidas desde o centro do río, segundo queda grafiado no plano correspondente.</p>
<p>4º. A duración da suspensión preventiva que se acorda terá, como máximo, duración dun ano natural, de data a data, unha vez asine o acordo. Como límite mínimo, a aprobación inicial do Plan Xeral de Ordenación Municipal.</p>
<p>5º. Publica-lo presente acordo no BOP e DOG e nos dous xornais de máis difusión.</p>
<p>O que se fai público para xeral coñecemento e os efectos, en virtude do disposto no Art. 34.1º da Lei do solo de Galicia e lexislación concordante.</p>
<p>Lousame, 6 de abril de 1998.</p>
<p>José Ramón Vidal Castelo</p>
<p>Alcalde</p>
<p>4108</p>

