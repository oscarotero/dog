---
date: '1998-11-30'
id: 69B2
page: 12
number: 232
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 339/1998, do 12 de novembro, polo que se declara a urxente ocupación,
  para efectos de expropiación forzosa, polo Concello de Ames (A Coruña), dos
  bens e dereitos necesarios para a realización das obras do proxecto de
  apertura e urbanización da travesía do Rueiro en Bertamiráns, tramo p.k. 0,000
  ó 0,050.
range: Decreto
url: 'https://www.xunta.gal/dog/Publicados/1998/19981130/Anuncio69B2_gl.html'
---
<p>O Concello de Ames (A Coruña), en sesión celebrada o día 29 de setembro de 1997, aprobou o proxecto de apertura e urbanización da travesía do Rueiro en Bertamiráns, p.k. 0,000 ó 0,050 e na sesión celebrada o día 30 de decembro de 1997 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 23 de outubro de 1998.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 16 de xullo de 1998.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque se trata de dar saída ó tráfico de vehículos que circulan pola estrada de Negreira en dirección a Noia, aliviando a aglomeración e retencións que se producen no semáforo da intersección da avenida da Peregrina coa avenida da Mahía.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deli</p>
<p>beración do Consello da Xunta de Galicia na súa reunión do día doce de novembro de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Ames (A Coruña) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de apertura e urbanización da travesía do Rueiro en Bertamiráns, tramo p.k. 0,000 ó 0,050.</p>
<p>Santiago de Compostela, doce de novembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>8153</p>

