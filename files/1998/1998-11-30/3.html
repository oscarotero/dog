---
date: '1998-11-30'
id: 698E
page: 12
number: 232
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Decreto 336/1998, do 27 de novembro, polo que se modifican e establecen os
  prezos do Diario Oficial de Galicia.
range: Decreto
url: 'https://www.xunta.gal/dog/Publicados/1998/19981130/Anuncio698E_gl.html'
---
<p>O Diario Oficial de Galicia, órgano oficial de difusión e expresión da actividade administrativa da Comunidade Autónoma de Galicia, vén publicándose ininterrompidamente desde 1982.</p>
<p>En 1997, por Decreto 315/1997, produciuse o último incremento nos prezos da subscrición e da inserción de anuncios, pero razóns tales como un mellor axuste nos seus custos e o ofrecemento de novos productos para o cidadán, así como o aumento do</p>
<p>IPC fan aconsellable proceder a un novo incremento do prezo dos productos xa existentes e o establecemento do correspondente ós novos productos.</p>
<p>Na súa virtude, e de acordo co artigo 12 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, por proposta do conselleiro da Presidencia e Administración Pública tralo informe favorable da Consellería de Economía e Facenda e logo de deliberación do Consello da Xunta de Galicia na súa reunión do día vintesete de novembro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>1. O prezo da subscrición anual en papel ó Diario Oficial de Galicia establécese en 42.600 pesetas. Neste prezo inclúense os CD-ROM correspondentes ó mesmo período sempre que o subscritor así o solicite ó formaliza-la subscrición.</p>
<p>2. O prezo de venda do exemplar en papel do Diario Oficial de Galicia fíxase en 205 pesetas.</p>
<p>3. O prezo anual da subscrición por internet fíxase en 47.516 pesetas. Neste prezo inclúense, tamén, os CD-ROM correspondentes ó mesmo período, sempre que o subscritor así o solicite ó formaliza-la subscrición. Rematado este período o subscritor continuará con dereito de acceso ós exemplares pagados sempre que permaneza como tal.</p>
<p>4. O prezo do acceso por internet ós DOG correspondentes ó período comprendido entre o 1º de outubro de 1995 e o 31 de decembro de 1998 fíxase en 45.000 pesetas. Este dereito de acceso, que require a subscrición ó ano que corre, ten vixencia mentres o interesado continúe como subscritor.</p>
<p>5. O prezo dos CD-ROM correspondentes ó ano 1999 fíxase en 25.000 pesetas.</p>
<p>6. O prezo dos CD-ROM correspondentes ós anos 1996, 1997 e 1998 fíxase en 15.000 pesetas cada anualidade.</p>
<p>Artigo 2º</p>
<p>1. O prezo dos anuncios no Diario Oficial de Galicia fíxase para cada liña en columna de 18 cíceros (54 espacios) en:</p>
<p>a) Procedemento ordinario: 555 pesetas.</p>
<p>b) Procedemento urxente: 1.110 pesetas.</p>
<p>2. Os prezos establecidos no artigo anterior e neste entenderanse, se é o caso, co IVE incluído.</p>
<p>Disposición transitoria</p>
<p>Os subscritores que se abonen ó Diario Oficial de Galicia por internet, antes de que este estea dispoñible, poderán recibi-lo Diario Oficial de Galicia en papel ata ese momento, se así o desexan, sen que iso supoña incremento económico de ningún tipo no prezo da subscrición. En canto estea dispoñible,</p>
<p>os subscritores poderán acceder ó Diario Oficial de Galicia desde o 1º de xaneiro de 1999.</p>
<p>Disposicións derradeiras</p>
<p>Primeira.-Os prezos establecidos no presente decreto entrarán en vigor o día 1 de xaneiro de 1999.</p>
<p>Segunda.-Facúltase o conselleiro da Presidencia e Administración Pública para dicta-las disposicións necesarias para o desenvolvemento e aplicación deste decreto.</p>
<p>Santiago de Compostela, vintesete de novembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>10780</p>

