---
date: '1998-06-26'
id: E05A
page: 7
number: 122
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 5 de xuño de 1998, da Xerencia Xeral do Complexo Hospitalario de
  Santiago de Compostela, pola que se anuncia concurso público para a
  contratación de subministración sucesiva de peixe fresco para este complexo
  hospitalario, mediante procedemento aberto. (Expediente 51/1998).
range: Resolución
url: 'https://www.xunta.gal/dog/Publicados/1998/19980626/AnuncioE05A_gl.html'
---
<p>A Xerencia Xeral do Complexo Hospitalario de Santiago de Compostela, en virtude das atribucións que lle foron delegadas conforme o establecido no artigo 7 da Orde do 21 de abril de 1998 (DOG do 11 de maio) da Consellería de Sanidade e Servicios Sociais, convoca o seguinte concurso público:</p>
<p>I. Obxecto: subministración sucesiva de pescado fresco.</p>
<p>II. Orzamento estimado: 8.793.930 pesetas (oito millóns, setecentas noventa e tres mil, novecentas trinta pesetas), IVE incluído.</p>
<p>III. Fianzas:</p>
<p>a) Provisional: 2% do orzamento estimado.</p>
<p>b) Definitiva: 4% do orzamento estimado.</p>
<p>Constituiranse segundo o disposto nos artigos 36 e 37, respectivamente, da Lei 13/1995 de contratos das administracións públicas.</p>
<p>IV. Forma de adxudicación: concurso público, procedemento aberto e ordinario.</p>
<p>V. Prazo de execución: seis meses, desde o 1 de agosto de 1998, ou data de sinatura do contrato, se é posterior. Antes do seu vencemento, por mutuo acordo de ámbalas partes, o contrato inicial poderá ser prorrogado nos termos que se establecen no apartado 3.5 do prego tipo de cláusulas administrativas particulares.</p>
<p>VI. Admisión de variantes: consideraranse as proposicións que, respectando o obxecto da subministración e o prezo unitario máximo, melloren as esixencias técnicas previas.</p>
<p>VII. Solvencia económica e financieira: acreditarase por algún dos documentos sinalados no anexo I ó prego.</p>
<p>VIII. Solvencia técnica: acreditarase por algún dos documentos sinalados no anexo II ó prego.</p>
<p>IX. Criterios de adxudicación: os que se establecen no apartado 10 da folla de especificacións.</p>
<p>X. Documentos de interese para os licitadores: o prego de cláusulas administrativas particulares e demais documentación complementaria poden ser solicitados no departamento de Contratación Administrativa do Hospital Xeral de Galicia, rúa Galeras s/n, 15705 Santiago de Compostela, en días laborais desde as 9 ata as 14 horas.</p>
<p>XI. Clasificación: non se esixe.</p>
<p>XII. Presentación de proposicións: as proposicións deberán presentarse en man, en sobres pechados e asinados polo licitador ou persoa que o represente, no rexistro xeral do Hospital Xeral de Galicia, rúa Galeras s/n, 15705 Santiago de Compostela, antes das 14 horas do vixésimo sexto día natural contado a partir do seguinte ó da publicación desta resolución no DOG, ou por correo no xeito indicado no apartado 10 do prego de cláusulas administrativas particulares. No caso de que o devandito día coincida en sábado ou festivo, o prazo de presentación finalizará o seguinte día hábil.</p>
<p>XIII. Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Xeral de Galicia, ás 10 horas do decimo sexto día natural contado a partir do seguinte a aquel no que finalice o prazo de presentación de ofertas; en caso de que o dito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>XIV. Documentación que deberán achega-los licitadores: a documentación que figura no prego de cláusulas administrativas particulares.</p>
<p>XV. Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 5 de xuño de 1998.</p>
<p>Manuel Ariza López</p>
<p>Xerente xeral do Complexo Hospitalario</p>
<p>de Santiago de Compostela</p>
<p>5691</p>

