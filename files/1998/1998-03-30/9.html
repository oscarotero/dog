---
date: '1998-03-30'
id: F03E
page: 3
number: 60
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 30 de decembro de 1997 pola que se procede ó nomeamento, como
  persoal funcionario sanitario das clases de médicos titulares, practicantes
  titulares e matronas titulares, dos aspirantes que superaron o proceso
  selectivo convocado por Resolución do 24 de outubro de 1996.
range: Resolución
url: 'https://www.xunta.gal/dog/Publicados/1998/19980330/AnuncioF03E_gl.html'
---
<p>Verificada a concorrencia de tódolos requisitos esixidos nas bases da convocatoria de tódolos aspirantes que superaron o concurso-oposición convocado por Resolución do 24 de outubro de 1996 (DOG nº 219, do 8 de novembro) e que aparecen relacionados na Resolución do 26 de novembro de 1997 (DOG nº 234, do 3 de decembro) da Dirección Xeral de Recursos Humanos do Sergas, procede efectua-lo seu nomeamento como funcionarios e publicalo no Diario Oficial de Galicia, de conformidade co previsto no artigo 45.2º da Lei 4/1988, do 26 de maio, da función pública de Galicia. Así mesmo, de conformidade co previsto na resolución de convocatoria do concurso-oposición, procédese a adxudicarlle destino definitivo ou provisional ó devandito persoal.</p>
<p>Por todo isto, este centro directivo, no uso das competencias que ten delegadas polo artigo 5 c) da Orde do 22 de maio de 1996 (DOG nº 111, do 6 de xuño) e de conformidade co disposto na devandita lei e normativa que a desenvolve,</p>
<p>ACORDA:</p>
<p>Primeiro.-Nomear funcionarios dos distintos corpos, escalas, subescalas e clases de persoal funcionario sanitario os aspirantes que superaron o concurso-oposición convocado por Resolución do 24 de outubro de 1996 e que se relacionan no anexo da presente resolución, indicándose o sistema de acceso e a puntuación final obtida nel.</p>
<p>Segundo.-De conformidade co previsto na base novena da convocatoria, adxudícanse como destinos</p>
<p>definitivos ós funcionarios nomeados nas clases de médicos titulares e de practicantes titulares os destinos que aparecen no dito anexo. Pola contra, e segundo a mesma base da convocatoria, os destinos que se lles adxudican ós funcionarios nomeados na clase de matronas titulares teñen o carácter de provisional.</p>
<p>Terceiro.-De conformidade co establecido no artigo 45.4º da Lei 4/1988, do 26 de maio, da función pública de Galicia, a toma de posesión como persoal funcionario nos distintos postos de traballo adxudicados levarase a efecto no prazo dun mes contado a partir da publicación da presente resolución no Diario Oficial de Galicia.</p>
<p>Cuarto.-Ós funcionarios nomeados na clase de practicantes titulares os que se lles adxudique un posto de traballo integrado nunha unidade de atención primaria, seralles plenamente de aplicación o disposto na Orde do 30 de maio de 1996 (DOG nº 123, do 24 de xuño) pola que se sistematiza o réxime xurídico do persoal pertencente ás clases de médicos e practicantes titulares como consecuencia da posta en funcionamento do novo modelo de atención primaria da Comunidade Autónoma de Galicia.</p>
<p>Quinto.-De conformidade co previsto no apartado 3 da base novena da convocatoria, a toma de posesión dos destinos adxudicados, ben definitivamente ou ben provisionalmente, pola presente resolución, levará aparellado, se é o caso, o cesamento do persoal interino que veña desenvolvendo temporalmente o posto de traballo.</p>
<p>Sexto.-Contra a presente resolución poderá interpoñerse recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 30 de decembro de 1997.</p>
<p>Valeriano Martínez García</p>
<p>Director xeral da División de Recursos Humanos</p>
<p>ANEXO</p>
<p>Médicos titulares. Acceso libre.</p>
<p>-Mª Luisa Carretero Díaz, DNI 34.254.957. Puntuación: 262,20.</p>
<p>Destino: Meira (Lugo).</p>
<p>-Miguel Fco. González-Anleo Rodríguez, DNI 11.377.605. Puntuación: 247,40.</p>
<p>Destino: Alfoz (Lugo).</p>
<p>-Mª Teresa Pena Babío, DNI 32.433.304. Puntuación: 245,80.</p>
<p>Destino: Bergondo 2º (A Coruña).</p>
<p>Médicos titulares. Promoción interna.</p>
<p>-Jesús R.B. Grande Estévez, DNI 34.908.604. Puntuación: 259,75.</p>
<p>Destino: Ortigueira 4º (A Coruña).</p>
<p>Practicantes titulares. Acceso libre.</p>
<p>-Purificación Cal Viqueira, DNI 32.787.857. Puntuación: 194,30.</p>
<p>Destino: Noia (A Coruña).</p>
<p>-Manuel Sayáns Liste, DNI 35.284.691. Puntuación: 179.</p>
<p>Destino: A Veiga (Ourense).</p>
<p>-Antonio E. López Rodríguez, DNI 32.418.031. Puntuación: 167.</p>
<p>Destino: Vilariño de Conso (Ourense).</p>
<p>-Guadalupe I. Fontao González, DNI 35.226.643. Puntuación: 166,25.</p>
<p>Destino: Larouco (Ourense).</p>
<p>Matronas titulares. Acceso libre.</p>
<p>-Mª Ramona Casares Souto, DNI 35.422.110. Puntuación: 202,75.</p>
<p>Destino: Valga - Pontecesures (Pontevedra).</p>
<p>-Mª Concepción García Rodríguez, DNI 34.904.714. Puntuación: 186,25.</p>
<p>Destino: Vilarmaior (A Coruña).</p>
<p>-Mª Luisa Crespo Rodríguez, DNI 32.330.274. Puntuación: 170,10.</p>
<p>Destino: Fene (A Coruña).</p>
<p>2386</p>

