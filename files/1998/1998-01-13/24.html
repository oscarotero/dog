---
date: '1998-01-13'
id: '9126'
page: 280
number: 7
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da modificación puntual número 15 do PXOU para
  ampliación de servicios urbanos e institucionais en Coia (expediente
  4453/411).
range: Anuncio
url: 'https://www.xunta.gal/dog/Publicados/1998/19980113/Anuncio9126_gl.html'
---
<p>O Pleno do Concello de Vigo, en sesión celebrada o día 17 de novembro de 1997, acordou aprobar inicialmente a modificación puntual nº 15 do PXOU de Vigo para a ampliación de servicios urbanos e institucionais en Coia, conforme a documentación elaborada polos servicios técnicos e xurídicos da Xerencia Municipal de Urbanismo por orde do concelleiro delegado de Urbanismo con data do 1 de xullo.</p>
<p>Sométese a información pública polo prazo dun mes, mediante inserción de anuncios no DOG e un xornal dos de maior circulación da provincia e taboleiro da Casa do Concello, significando que o prazo de exposición ó público se entenderá aberto desde a primeira publicación ata o remate do mes contado desde o derradeiro anuncio. A documentación atópase na oficina de Información da Xerencia Municipal de Urbanismo ó dispor do público, planta baixa da Casa do Concello.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados, que por resultaren descoñecidos ou por ignorarse o seu enderezo, non poidan ser notificados persoalmente.</p>
<p>Vigo, 18 de decembro de 1997.</p>
<p>Manuel Pérez Álvarez</p>
<p>Alcalde, presidente da Xerencia Municipal de Urbanismo</p>
<p>81</p>

