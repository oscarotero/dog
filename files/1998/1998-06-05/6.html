---
date: '1998-06-05'
id: D092
page: 6236
number: 107
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 28 de maio de 1998 pola que se prorroga a inclusión do río Tea no
  Rexistro Xeral de Espacios Naturais de Galicia.
range: Orde
url: 'https://www.xunta.gal/dog/Publicados/1998/19980605/AnuncioD092_gl.html'
---
<p>Ó abeiro das competencias que a Comunidade Autónoma de Galicia ten en materia de conservación da natureza foi regulada a figura do espacio natural en rexistro de protección xeral, mediante o Decreto 82/1989, do 11 de maio.</p>
<p>A Consellería de Agricultura, Gandería e Montes, facendo uso da facultade outorgada polo artigo 6 do devandito Decreto 82/1989, e a través da Orde do 5 de xuño de 1997, declara provisionalmente o río Tea como espacio natural en réxime de protección xeral e inicia o trámite de inclusión no Rexistro de Espacios Naturais de Galicia.</p>
<p>Transcorrido o prazo dun ano estipulado, cómpre prorroga-lo seu réxime por outro ano máis.</p>
<p>En consecuencia,</p>
<p>DISPOÑO:</p>
<p>Artigo único.-Prorrogar por un ano a declaración provisional do río Tea como espacio natural en réxime de protección xeral, nos mesmos termos que figuran na orde da Consellería de Agricultura, Gandería e Montes do 5 de xuño de 1997 (DOG nº 113, do 13 de xuño).</p>
<p>Disposicións derradeiras</p>
<p>Primeira.-Facúltase o director xeral de Montes e Medio Ambiente Natural para as cuestións de carácter xeral que se deriven da aplicación desta orden.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de maio de 1998.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>5260</p>

