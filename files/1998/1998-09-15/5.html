---
date: '1998-09-15'
id: '4192'
page: 10
number: 179
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 7 de setembro de 1998 pola que se convoca un curso para a
  obtención do diploma de directivo adaptado a altos cargos da Xunta de Galicia.
range: Resolución
url: 'https://www.xunta.gal/dog/Publicados/1998/19980915/Anuncio4192_gl.html'
---
<p>A Lei 4/1991, do 8 de marzo, de reforma da Lei 4/1988, do 26 de marzo, da función pública de Galicia, crea no artigo 27, 2º (último parágrafo), o diploma de directivo como requisito necesario para o desempeño de determinados postos de traballo.</p>
<p>Por Decreto 294/1992, do 10 de setembro (DOG nº 208, do 26 de setembro) regulouse o diploma de directivo da Xunta de Galicia.</p>
<p>En execución do previsto na disposición transitoria cuarta deste decreto convócase un curso para a obtención do diploma de directivo adaptado a altos cargos da Xunta de Galicia, que deberá desenvolverse conforme as seguintes bases:</p>
<p>Primeira.-Solicitantes.</p>
<p>Poderán participar neste curso os funcionarios de carreira dos grupos A e B que estean en posesión dun título de licenciado, enxeñeiro, arquitecto ou equivalente, así como os diplomados universitarios pertencentes a estes grupos, e que estean ocupando actualmente un posto dos definidos como altos cargos na normativa vixente.</p>
<p>Segunda.-Criterios de selección dos participantes.</p>
<p>A selección dos participantes farase por antigüidade na prestación de servicios de director, secretario xeral ou delegado provincial da Xunta de Galicia.</p>
<p>A relación de participantes publicarase no taboleiro de anuncios da EGAP, sen prexuízo de comunicárllelo directamente ós seleccionados.</p>
<p>Terceira.-Características dos cursos.</p>
<p>-Duración: 64 horas.</p>
<p>-Lugar: EGAP. Polígono das Fontiñas, rúa de Madrid, 2-4. 15707 Santiago de Compostela.</p>
<p>-Datas: 2, 3, 9, 10, 23, 24, 30 y 31 de outubro; 13, 14, 27 e 28 de novembro; 4, 5, 12 e 13 de decembro.</p>
<p>-Horarios: venres, de 16 a 19.30 horas e sábados de 9.30 a 13.30 horas.</p>
<p>-Prazas: 25/30.</p>
<p>-Contido básico:</p>
<p>Estará constituído polo desenvolvemento teórico-práctico das seguintes materias básicas: Función directiva.- Mando e liderato.- Planificación e control.- Calidade do servicio.- Deseño organizativo.- Negociación.- Xestión de recursos humanos.- Xestión do cambio.</p>
<p>Cuarta.-Asistencia.</p>
<p>É obrigatoria a asistencia e puntualidade a tódalas actividades do curso. A ausencia xustificada deberá ser autorizada polo director ou responsable do curso. A falta de asistencia inxustificada a 20 ou máis horas lectivas determinará a cualificación de «non apto». A falta de asistencia, aínda que estea xustificada, a máis do 20% das horas lectivas, determinará tamén a cualificación de «non apto» no curso.</p>
<p>Quinta.-Probas de aptitude.</p>
<p>Valorarase a participación e dedicación dos alumnos durante o curso. A EGAP fixará as probas que coide pertinentes para avalia-los coñecementos adquiridos polos alumnos. Poderá constituírse un comité de avaliación formado por un equipo de profesores presidido polo director do curso.</p>
<p>Os declarados «non aptos» perderán a preferencia que lles poida corresponder nos procesos selectivos que se realicen nos próximos tres anos fronte ós aspirantes que se presenten por primeira vez.</p>
<p>Sexta.-Expedición do diploma de directivo.</p>
<p>Finalizado o curso, o director deste elevaralle a proposta dos alumnos aptos ó director da EGAP, que dictará a resolución definitiva e expedirálle-lo diploma de directivo.</p>
<p>Sétima.-Modificacións.</p>
<p>A EGAP poderá modifica-los contidos, duración, datas e horarios mencionados para adaptalos ás necesidades da Administración e ás continxencias que xurdan no desenvolvemento do curso.</p>
<p>Oitava.-Instancias e prazo de presentación.</p>
<p>As instancias presentaranse segundo o modelo que figura como anexo I a esta convocatoria. Achegarase tamén coa instancia o anexo II no que se resumen tódolos méritos e, ademais, tódolos documentos (orixinais ou copias compulsadas) que acrediten suficientemente a súa validez, agás os que certifiquen os responsables de persoal. A EGAP poderá requiri-la documentación complementaria ou aclaratoria da xa presentada no momento de solicita-lo curso.</p>
<p>A falsidade ou ocultación de datos é motivo de exclusión automática.</p>
<p>As instancias presentaranse na EGAP ou enviaranse por calquera dos medios permitidos pola normativa reguladora do procedemento administrativo.</p>
<p>O prazo de presentación de instancias comezará a contarse a partir do día seguinte ó de publicación desta resolución no DOG e rematará o 23 de setembro.</p>
<p>Santiago de Compostela, 7 de setembro de 1998.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO II</p>
<p>CERTIFICACIÓN DO XEFE DOS SERVICIOS DE PERSOAL</p>
<p>Don/Dona</p>
<p>Xefe(a) do Servicio de Persoal da Consellería de</p>
<p>CERTIFICA:</p>
<p>1º Que Don/a ..... está ocupando actualmente o posto de, en situación de</p>
<p>2º Que é funcionario de carreira do corpo (escala) de</p>
<p>do grupo ........, coa titulación de .............., en situación de ................... na Administración da Comunidade Atuónoma galega.</p>
<p>3º Que foi nomeado polo Decreto  (DOG nº ..., do .....) con data do...</p>
<p>Lugar e data:..........., ... de..... de 1998.</p>
<p>Sinatura e selo:.............</p>
<p>8409</p>

