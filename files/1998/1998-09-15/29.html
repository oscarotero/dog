---
date: '1998-09-15'
id: 41FE
page: 10
number: 179
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 10 de agosto de 1998 pola que se lle outorga a Martesanal S.L.
  autorización para modifica-las instalacións dunha granxa mariña, sita no
  Pindo-Quilmas, concello de Carnota (A Coruña).
range: Orde
url: 'https://www.xunta.gal/dog/Publicados/1998/19980915/Anuncio41FE_gl.html'
---
<p>Vista a documentación presentada, con data 25-3-1998 e nº de rexistro de entrada 2724, por Pablo García Rodríguez, en representación de Mar</p>
<p>tesanal S.L., na que solicita autorización para modifica-las instalacións da granxa de cultivo de rodaballo situadas no Pindo, Carnota, das que é titular,</p>
<p>Considerando que a tramitación do expediente se realizou de conformidade co disposto na Lei 6/1993, do 11 de maio, de pesca de Galicia, no Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre, e demais lexislación de aplicación,</p>
<p>Esta consellería, en virtude das atribucións conferidas, tendo en conta os informes que constan no expediente, á vista do informe do Servicio Técnico-Xurídico e por proposta da Dirección Xeral de Recursos Mariños,</p>
<p>RESOLVE:</p>
<p>Autorizar á Sociedade Martesanal S.L. a modificación das piscinas da zona de engorde, na granxa mariña de cultivo de rodaballo, situada no Pindo-Quilmas, concello de Carnota (A Coruña), outorgada por Orde do 21-9-1989 (DOG nº 233) e con vixencia ata 5-12-1999.</p>
<p>Baixo as seguintes condicións:</p>
<p>Primeira.-As modificacións realizaranse de acordo co proxecto titulado Proxecto de construcción de melloras en granxa mariña de rodaballos, elaborado polo enxeñeiro de camiños Ángel Delgado Cid en agosto de 1997 e que se inclúe no expediente. As características básicas das novas piscinas corresponderán coas sinaladas a continuación, e a súa distribución estará de acordo co plano que figura anexo a esta orde.</p>
<p>36 piscinas de 9.65 m  = 2.633 m.</p>
<p>44 piscinas de 9.45 m  = 3.086 m.</p>
<p>18 piscinas de 6.15 m  = 534 m.</p>
<p>24 piscinas de 5.85 m  = 645 m.</p>
<p>Total superficie engorde: 6.900 m.</p>
<p>Segunda.-As obras, que poderán dar comezo no momento da publicación da presente orde, deberán estar rematadas no prazo máximo de dous anos.</p>
<p>Terceira.-Esta autorización non implica ampliación nin modificación na ocupación do dominio público marítimo terrestre inicialmente outorgado, nin da capacidade anual de producción do establecemento; nin exclúe o seu titular da obriga de contar coas autorizacións pertinentes doutros organismos en función das súas competencias na materia.</p>
<p>A presente resolución esgota a vía administrativa e contra ela o interesado poderá interpoñer recurso contencioso-administrativo na forma e prazos previstos na Lei reguladora da xurisdicción contencioso-administrativa, do 27 de decembro do 1956.</p>
<p>Santiago de Compostela, 10 de agosto de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>8128</p>

