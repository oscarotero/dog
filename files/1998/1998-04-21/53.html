---
date: '1998-04-21'
id: B4A6
page: 4
number: 75
agency: CONCELLO DA CORUÑA
section: VI. ANUNCIOS
title: >-
  Concurso público de méritos para a provisión dunha praza vacante de profesor/a
  especialista en linguaxe e audición, para o colexio público de xordos Nuestra
  Señora del Rosario da Coruña, Xunta de Promoción Educativa.
range: Concurso
url: 'https://www.xunta.gal/dog/Publicados/1998/19980421/AnuncioB4A6_gl.html'
---
<p>Requisitos básicos: ser funcionario do corpo do profesorado de educación primaria. Estar en posesión do título de profesor/a especializado en técnicas de audición e linguaxe na data de solicitude. Presentar un proxecto sobre planificación da educación do neno xordo en calquera dos ciclos de educación infantil ou de educación primaria/máximo 15 folios mecanografados a dous espacios.</p>
<p>Solicitudes: instancia dirixida ó alcalde-presidente, acompañada dos méritos alegados debidamente xustificados.</p>
<p>Presentación de solicitudes: establécese un prazo de 15 días naturais, contados a partir do día seguinte ó da publicación deste anuncioi no Diario Oficial de Galicia.</p>
<p>Méritos:</p>
<p>1. Cada ano de servicio en unidades creadas de audición e linguaxe: 1,50 (ata un máximo de 4,5 puntos).</p>
<p>2. Cada ano de servicios en unidades creadas de educación especial: 1,25 (ata un máximo de 2,50 puntos).</p>
<p>Outros méritos de titulación:</p>
<p>1. Titulación de licenciatura: 1 punto.</p>
<p>2. Titulación de doutoramento: 1 punto.</p>
<p>Outros méritos profesionais:</p>
<p>1. Cursos de formación e congresos sobre a especialidade: 0,25 (ata un máximo de 2 puntos).</p>
<p>2. Especialidade de educación muscical: 2 puntos.</p>
<p>3. Publicacións relacionadas coa especialidade: ata 1,50 puntos.</p>
<p>4. Cursos impartidos, conferencias, seminarios relacionados coa especialidade: ata 1,50 puntos.</p>
<p>Entrevista persoal:</p>
<p>1. Entrevista sobre aspectos organizativos e didácticos do ensino de xordos, de acordo co proxecto presentado: ata 5 puntos.</p>
<p>Notas aclaratorias:</p>
<p>a) Os anos de servicio que se valoren como de audición e linguaxe non se poderán valorar simultaneamente como de educación especial.</p>
<p>b) Os anos de servicio débense acreditar mediante folla de servicios compulsada pola Administración educativa e, no seu defecto, por certificación da administración educativa ou por copia do nomeamento para a unidade certificada por parte do director do centro, co visto e prace da inspección.</p>
<p>c) O resto da documentación presentarase mediante fotocopias compulsadas.</p>
<p>d) A lista dos solicitantes admitidos ó concurso, así como a data da celebración das entrevistas persoais, expoñeranse ó público no Servicio Municipal de Educación, dez días despois da finalización do prazo de entrega de solicitudes.</p>
<p>Resolución: segundo o previsto na Orde do 18 de abril de 1998 (DOG 13-5-1988).</p>
<p>O alcalde</p>
<p>Rubricado</p>
<p>3475</p>

