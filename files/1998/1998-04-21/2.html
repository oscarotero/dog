---
date: '1998-04-21'
id: B3D2
page: 4
number: 75
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 26 de marzo de 1998, da Dirección Xeral de Ordenación Educativa
  e de Formación Profesional, pola que se conceden axudas para o desenvolvemento
  de proxectos educativos conxuntos no marco do Programa Sócrates, Lingua,
  Acción E, que se van realizar entre o 1 de xaneiro de 1998 e o 30 de xuño de
  1998.
range: Resolución
url: 'https://www.xunta.gal/dog/Publicados/1998/19980421/AnuncioB3D2_gl.html'
---
<p>Por orde da Consellería de Educación do 29 de xullo de 1997 (DOG do 18 de setembro), convocáronse axudas para o desenvolvemento de proxectos educativos conxuntos no marco do Programa Sócrates, Lingua, Acción E.</p>
<p>De conformidade co disposto no apartado décimo da citada orde,</p>
<p>RESOLVO:</p>
<p>Primeiro.-Adxudicarlles axudas, pola contía que se indica, para a realización de intercambios e encontros escolares que se van desenvolver entre o 1 de xaneiro de 1998 e o 30 de xuño de 1998, ós centros que figuran relacionados no anexo I. Neste anexo tamén figuran os centros que renunciaron á axuda concedida antes da publicación no DOG. Os centros en reserva figuran no anexo II e o centro excluído figura no anexo III.</p>
<p>Segundo.-O pagamento das axudas ós centros realizarase a través da Axencia Nacional Sócrates. A dita axencia enviará a cada un dos centros seleccionados o modelo de contrato elaborado pola Comisión Europea. Este documento deberá ser cuberto e asinado polo director do centro e remitido posteriormente a esta dirección xeral, que o fará chegar á Axencia Nacional Sócrates.</p>
<p>Terceiro.-Unha vez recibidos os fondos da Comisión Europea, a Axencia Nacional Sócrates iniciará a tramitación para efectua-lo pagamento das cantidades correspondentes a cada un dos centros seleccionados, de acordo co establecido nos contratos asinados polos ditos centros.</p>
<p>Cuarto.-De acordo coa normativa vixente, os beneficiarios deste tipo de axudas quedan obrigados a:</p>
<p>1. Comunicar, se é o caso, a obtención de subvencións ou axudas para a mesma finalidade de calquera administración ou ente público ou privado, nacional ou internacional.</p>
<p>2. Someterse ás actuacións de comprobación que, se é o caso, poida efectua-la Consellería de Educación e Ordenación Universitaria, así como a Axencia Nacional Sócrates e a Comisión Europea.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memorias.</p>
<p>Os centros beneficiarios enviarán orixinal e copia da memoria descritiva do Proxecto Educativo</p>
<p>Conxunto (PEC), cunha extensión máxima de 25 folios. A dita memoria reflectirá o grao de cumprimiento dos obxectivos programados, o número de alumnos participantes e a avaliación das actividades levadas a cabo, incluíndo elementos de análise por parte dos alumnos. Poderá xuntarse material audiovisual.</p>
<p>A memoria deberá remitirse á Dirección Xeral de Ordenación Educativa e de Formación Profesional (edificio San Lázaro 107. 15771 Santiago de Compostela), especificando Programa Sócrates, Lingua, Acción E, no prazo dun mes desde a finalización da actividade.</p>
<p>3.2. Xustificación económica.</p>
<p>3.2.1. Certificado do director do centro que exprese que quedou cumprida a finalidade que motivou a concesión da axuda.</p>
<p>3.2.2. Certificación do consello escolar sobre a aplicación dada á axuda recibida, que substituirá os xustificantes orixinais, que quedarán en poder dos centros á disposición do Tribunal de Contas e da Intervención Xeral da Administración do Estado para a realización das comprobacións oportunas no ámbito das súas respectivas competencias.</p>
<p>3.2.3. Ficha financeira segundo o modelo que a Axencia Nacional Sócrates lle enviará ó centro seleccionado xunto co contrato.</p>
<p>A citada xustificación económica deberá remitirse ó enderezo da Axencia Nacional Sócrates, sinalado no apartado cuarto 3.1., e dentro do prazo marcado no mesmo apartado.</p>
<p>Quinto.-A non xustificación da axuda percibida de acordo co disposto nestas bases comportará o reintegro á Axencia Nacional Sócrates das cantidades non xustificadas e as esixencias dos xuros de demora, sen prexuízo das responsabilidades administrativas en que poida incorrer consonte os artigos 81 e 82 da vixente Lei xeral orzamentaria na súa nova redacción dada pola Lei 31/1990, do 27 de decembro.</p>
<p>Sexto.-Calquera alteración das condicións tidas en conta para a concesión das axudas e, en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución da concesión.</p>
<p>Sétimo.-Contra a resolución de adxudicación, os centros interesados poderán interpoñer no prazo dun mes, recurso ordinario ante o conselleiro de Educación e Ordenación Universitaria.</p>
<p>Oitavo.-A presente resolución entrará en vigor o día siguiente o da súa publicación no DOG.</p>
<p>Santiago de Compostela, 26 de marzo de 1998.</p>
<p>José Luis Mira Lema</p>
<p>Director xeral da Consellería de Educación e Ordenación Universitaria</p>
<p>ANEXO I</p>
<p>Proxectos seleccionados</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Axuda lingua</td></tr>
<tr><td></td></tr>
</tbody></table>
<table><tbody><tr><td>IES Fraga do Eume</td><td>A Coruña</td><td>Problemática medio ambiental: posibilidades turísticas</td><td>Francia</td><td>Renuncia</td></tr>
<tr><td></td></tr>
<tr><td>IB o Porriño</td><td>Pontevedra</td><td>Unha comarca galega, unha comarca bretona</td><td>Francia</td><td>2475</td></tr>
<tr><td></td></tr>
<tr><td>EFA Fonteboa</td><td>A Coruña</td><td>Estudio da rexión e perfeccionamento lingüístico</td><td>Portugal</td><td>1350</td></tr>
<tr><td></td></tr>
<tr><td>IES A Sangriña</td><td>Pontevedra</td><td>Achegamento á cultura irlandesa</td><td>Irlanda</td><td>Renuncia</td></tr>
<tr><td></td></tr>
<tr><td>Colexio Fingoi</td><td>Lugo</td><td>Galicia Bretaña no mundo celta</td><td>Francia</td><td>2475</td></tr>
<tr><td></td></tr>
<tr><td>IES A Farixa</td><td>Ourense</td><td>Intercambio: eixe motivador</td><td>Francia</td><td>1778</td></tr>
<tr><td></td></tr>
<tr><td>IB Boiro</td><td>A Coruña</td><td>Orixes celtas comúns a Bretaña e Galicia</td><td>Francia</td><td>1650</td></tr>
<tr><td></td></tr>
<tr><td>IES Pontepedriña</td><td>A Coruña</td><td>Identidade e diversidade europea</td><td>Alemaña</td><td>Renuncia</td></tr>
<tr><td></td></tr>
<tr><td>IES Isidro Parga Pondal</td><td>A Coruña</td><td>Estudio comparativo da industria en tres rexións</td><td>Francia</td><td>1394</td></tr>
<tr><td></td></tr>
<tr><td>Colegio Apóstol Santiago</td><td>Pontevedra</td><td>Francia. Unha lingua. Unha cultura</td><td>Francia</td><td>1458</td></tr>
<tr><td></td></tr>
<tr><td>IES Tomiño</td><td>Pontevedra</td><td>As rutas do camiño de Santiago en Auvergne e Galicia</td><td>Francia</td><td>2475</td></tr>
<tr><td></td></tr>
<tr><td>IES Boiro</td><td>A Coruña</td><td>As nosas dúas rexións, A Barbanza e Montbéllard</td><td>Francia</td><td>825</td></tr>
<tr><td></td></tr>
<tr><td>IES Monelos</td><td>A Coruña</td><td>O camiño de Santiago: identidade europea medieval</td><td>Francia</td><td>2290</td></tr>
<tr><td></td></tr>
<tr><td>IB Mugardos</td><td>A Coruña</td><td>Racism: comparative study trhough greek and spanish history</td><td>Grecia</td><td>4650</td></tr>
<tr><td></td></tr>
<tr><td>IFP Betanzos</td><td>A Coruña</td><td>Achegamento de dúas realidades</td><td>Italia</td><td>3250</td></tr>
<tr><td></td></tr>
<tr><td>IB Santa Irene</td><td>Pontevedra</td><td>Traballo interdisciplinar</td><td>Francia</td><td>2475</td></tr>
<tr><td></td></tr>
<tr><td>IES Cacheiras</td><td>A Coruña</td><td>Galicia e Bearn: dous pobos unidos a través do su folclore</td><td>Francia</td><td>2475</td></tr>
<tr><td></td></tr>
<tr><td>EFA A Cancela</td><td>Pontevedra</td><td>Galicia e Bretaña: apertura ó espacio europeo</td><td>Francia</td><td>2475</td></tr>
<tr><td></td></tr>
<tr><td>IB Julio Prieto Nespereira</td><td>Ourense</td><td>Cuarto intercambio</td><td>Reino Unido</td><td>1700</td></tr>
<tr><td></td></tr>
<tr><td>IB Eduardo Pondal</td><td>A Coruña</td><td>O viño de Burdeos na construcción de Europa</td><td>Francia</td><td>2475</td></tr>
<tr><td></td></tr>
<tr><td>IES San Mamede</td><td>Ourense</td><td>Plan de desenvolvemento económico para zonas rurais</td><td>Francia</td><td>1650</td></tr>
<tr><td></td></tr>
<tr><td>IES Río Cabe</td><td>Lugo</td><td>Galicia-Bretaña: afinidades e diferencias</td><td>Francia</td><td>1650</td></tr>
<tr><td></td></tr>
<tr><td>IES Daviña Rey</td><td>Lugo</td><td>Galicia-Bretaña: afinidades e diferencias</td><td>Francia</td><td>1650</td></tr>
<tr><td></td></tr>
<tr><td>IES A Pinguela</td><td>Lugo</td><td>Galicia-Bretaña: afinidades e diferencias</td><td>Francia</td><td>1145</td></tr>
<tr><td></td></tr>
<tr><td>IES Pedra da Auga</td><td>Pontevedra</td><td>Diferentes na igualdade</td><td>Francia</td><td>1842</td></tr>
<tr><td></td></tr>
<tr><td>IESP Allariz</td><td>Ourense</td><td>Allariz-La Ferte. Dous pobos, dúas historias</td><td>Francia</td><td>2475</td></tr>
<tr><td></td></tr>
<tr><td>IB Álvaro Cunqueiro</td><td>Pontevedra</td><td>Vida cotiá, cultura e ocio</td><td>Francia</td><td>1906</td></tr>
<tr><td></td></tr>
<tr><td>IB Almirante Salvador Moreno</td><td>Pontevedra</td><td>A romanización en Borgoña e Galicia</td><td>Francia</td><td>2290</td></tr>
<tr><td></td></tr>
<tr><td>IB Val Miñor. Nigrán</td><td>Pontevedra</td><td>Recursos naturais, medio ambiente e formas de vida</td><td>Suecia</td><td>3923</td></tr>
<tr><td></td></tr>
<tr><td>EFA Piñeiral</td><td>A Coruña</td><td>Estudio lingüístico do Val do Loira</td><td>Francia</td><td>953</td></tr>
<tr><td></td></tr>
<tr><td>IB Rosais II</td><td>Pontevedra</td><td>Proxecto lingüístico cultural de inmersión europea</td><td>Reino Unido</td><td>2300</td></tr>
<tr><td></td></tr>
<tr><td>IB O Couto</td><td>Ourense</td><td>Intercambio lingüístico cultural</td><td>Francia</td><td>2475</td></tr>
<tr><td></td></tr>
<tr><td>IB San Tomé do Freixeiro</td><td>Pontevedra</td><td>Producción vitivinícola</td><td>Francia</td><td>1842</td></tr>
<tr><td></td></tr>
<tr><td>IES Vilar Ponte</td><td>Lugo</td><td>Descubrir Gran Bretaña</td><td>Reino Unido</td><td>3500</td></tr>
<tr><td></td></tr>
<tr><td>IB Castelao</td><td>Pontevedra</td><td>Supera-las fronteiras a través da comunicación</td><td>Portugal</td><td>1230</td></tr>
<tr><td></td></tr>
<tr><td>IPFP Politécnico Ourense</td><td>Ourense</td><td>Bretaña: rexión afastada, rexión irmá</td><td>Francia</td><td>1202</td></tr>
<tr><td></td></tr>
<tr><td>IES Eduardo Blanco Amor</td><td>Ourense</td><td>Galicia-Bretaña, rexións irmáns</td><td>Francia</td><td>2411</td></tr>
<tr><td></td></tr>
<tr><td>IB República O. do Uruguai</td><td>Vigo</td><td>Europa/2</td><td>Alemaña</td><td>2330</td></tr>
<tr><td></td></tr></tbody></table>
<p>ANEXO II</p>
<p>Proxectos en lista de reserva</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Nº suplente</td></tr>
<tr><td></td></tr>
</tbody></table>
<table><tbody><tr><td>IB R. Oriental do Uruguai</td><td>Pontevedra</td><td>O camiño de Santiago e a vía Francíxena</td><td>Italia</td><td>1</td></tr>
<tr><td></td></tr>
<tr><td>Colexio Apóstolo Santiago</td><td>Pontevedra</td><td>Vigo-Canterbury, dúas cidades</td><td>Gran Bretaña</td><td>2</td></tr>
<tr><td></td></tr>
<tr><td>EFA Fonteboa</td><td>A Coruña</td><td>Estudio da rexión</td><td>Francia</td><td>3</td></tr>
<tr><td></td></tr>
<tr><td>IB Melide</td><td>A Coruña</td><td>Visita preparatoria</td><td>Dinamarca</td><td>4</td></tr>
<tr><td></td></tr></tbody></table>
<p>ANEXO III</p>
<p>Proxectos excluídos</p>
<table><tbody><tr><td></td></tr>
<tr><td></td></tr>
<tr><td>Centro</td><td>Provincia</td><td>Título do proxecto</td><td>País</td><td>Motivo exclusión</td></tr>
<tr><td></td></tr>
</tbody></table>
<table><tbody><tr><td>EFA A Cancela</td><td>Pontevedra</td><td>Visita preparatoria</td><td>Francia</td><td>Solicita
simultaneamente PEC</td></tr>
<tr><td></td></tr></tbody></table>
<p>3422</p>

