---
date: '1998-05-22'
id: C722
page: 5620
number: 97
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de abril de 1998, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, da acta da reunión da comisión de vixilancia do convenio colectivo da
  empresa Emesa-Trefilería, S.A. sobre incrementos salariais ano 1997 e 1998 e
  corrección de erros do convenio colectivo da empresa no período 1997-1999.
range: Resolución
url: 'https://www.xunta.gal/dog/Publicados/1998/19980522/AnuncioC722_gl.html'
---
<p>Visto o texto da acta asinada o día 11 de marzo de 1998 pola comisión de vixilancia do convenio colectivo da empresa Emesa-Trefilería, S.A., mediante o que se acordan os incrementos salariais definitivos para o ano 1997, os provisionais para o ano</p>
<p>1998 e a corrección de erros apreciados no texto do convenio colectivo da empresa para o período 1997-1999, e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/81, do 22 de maio, sobre rexistro e depósito de convenios colectivos de traballo e Real decreto 2412/82, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primero.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario oficial de Galicia.</p>
<p>A Coruña, 20 de abril de 1998.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Acta da reunión da comisión de vixilancia do convenio colectivo de empresa 1997-1999.</p>
<p>En Arteixo, ás 12 horas do día 11 de marzo de 1998, reúnense na sala de xuntas da factoría de Emesa-Trefilería, S.A., os membros da comisión de vixilancia do convenio colectivo da empresa que se relacionan a seguir:</p>
<p>En representación dos traballadores: Jesús José María García Fernández, Carlos Gestal Rabuñal, Manuel Naya Fernández.</p>
<p>En representación da empresa: José Eugenio Bonis Téllez, Faustino Menéndez Portela, Carlos Bruno López Ferreiro.</p>
<p>Punto 1º. Incrementos salariais.</p>
<p>Os representantes da empresa informan de que se cumpriron os obxectivos asinados no convenio colectivo para a prima de resultados no ano 1997. Polo tanto, sendo o IPC real para este ano o 2%, procede aplica-la seguinte regularización nas táboas salariais:</p>
<p>Táboas definitivas 1997: tábaos provisionais 1997 x (1,0325/1,02).</p>
<p>Para o ano 1998 aplicarase como incremento provisional o IPC previsto do 2,1%, é dicir:</p>
<p>Táboas provisionais 1998: táboas definitivas 1997 x 1,021.</p>
<p>Coincidindo co aboamento da nómina definitiva do mes de febreiro, regularizaranse as táboas salariais e aboaranse os atrasos correspondentes desde o 1º de xaneiro de 1997.</p>
<p>Punto 2º. Rectificación de erros no texto do convenio colectivo.</p>
<p>Detectouse un erro na páxina 25 do texto do convenio colectivo de traballo para o período 1997-1999. O importe do plus de actividade correspondente ó xefe de organización de 1ª, para o ano 1997, debe ser 35.413 pesetas, en lugar de 40.513 pesetas.</p>
<p>E non habendo máis ausntos que tratar, dáse por rematada a reunión.</p>
<p>4099</p>

