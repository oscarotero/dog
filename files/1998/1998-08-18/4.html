---
date: '1998-08-18'
id: 488E
page: 9509
number: 159
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 9 de xullo de 1998, da Delegación Provincial da Coruña, pola que
  se dispón a inscrición no rexistro e a publicación, no Diario Oficial de
  Galicia, do convenio colectivo da empresa Envases de La Estrella, S.L.
range: Resolución
url: 'https://www.xunta.gal/dog/Publicados/1998/19980818/Anuncio488E_gl.html'
---
<p>Visto o expediente do convenio colectivo da empresa Envases de La Estrella, S.L., que tivo entrada nesta delegación provincial o día 17-6-1998, subscrito en representación da parte económica por el representante da empresa e, da parte social, polo delegado de persoal o día 23-4-1998, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás repre</p>
<p>sentacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 9 de xullo de 1998.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Convenio para a empresa Envases de La Estrella, S.L.</p>
<p>Artigo 1º.-Ámbito funcional.</p>
<p>O presente convenio seralle de aplicación á empresa Envases de La Estrella, S.L. dedicada á distribución e aluguer de envases para o peixes.</p>
<p>Artigo 2º.-Vixencia.</p>
<p>A duración do presente convenio será dun ano; iniciará a súa vixencia e en toda a súa totalidade o primeiro de xaneiro de 1998.</p>
<p>Artigo 3º.-Prórroga e denuncia do convenio.</p>
<p>O presente convenio será prorrogado tacitamente na data do seu vencemento, por sucesivos períodos dunha anualidade, a non ser que se denuncie para a súa revisión cun mínimo de tres meses antes do seu vencemento ou do dalgunha das súas prórrogas.</p>
<p>A denuncia deberá comunicárselle á outra parte por escrito e, de se-lo caso, ó organismo competente da Administración.</p>
<p>Artigo 4º.-Gratificacións extraordinarias.</p>
<p>Estableceranse dúas pagas extraordinarias ó ano, que se farán efectivas o 15 de xullo e o 22 de decembro.</p>
<p>As dúas pagas aboaranse cunha mensualidade do salario base.</p>
<p>Artigo 5º.-Plus de transporte.</p>
<p>Establécese un plus de transporte de 7.325 pesetas mensuais.</p>
<p>Artigo 6º.-Festivos e nocturnidade.</p>
<p>Por ser esta unha empresa dun sector moi peculiar, no salario base que se pacta no presente convenio inclúese o labor de servir caixas ós barcos en domingos e festivos, labor este que se efectuará por quendas rotativas, tal e como se vén efectuando ata a data, e o servicio nocturno ós barcos. O salario dos traballadores será o pactado neste convenio, sexa cal for a súa xornada, sempre que non se superen as 40 horas semanais marcadas pola lei.</p>
<p>Artigo 7º.-Xubilación.</p>
<p>A xubilación será obrigatoria para tódolos traballadores ós 65 anos, agás pacto entre a empresa e o traballador, sempre que teña dereito a percibir unha pensión. De non ser así, poderá continuar na</p>
<p>empresa ata que se xere o dereito á prestación.</p>
<p>Este artigo negociarase no caso de que por disposición de rango superior se reducise a idade de xubilación.</p>
<p>Os traballadores, por pacto da empresa, poderán acollerse á xubilación especial ós 64 anos, segundo o disposto no real decreto.</p>
<p>Artigo 8º.-Gratificación de antigüidade.</p>
<p>Consistirá na percepción do 5% do salario base por cada quinquenio e a dita antigüidade empezará a contar e partir do 1 de xaneiro de 1992 ou no momento de ingresar na empresa, para tódolos traballadores que entren a partir do 1 de xaneiro de 1992.</p>
<p>Artigo 9º.-Seguro de invalidez ou morte.</p>
<p>A empresa contratará un seguro colectivo de invalidez ou morte en accidente de traballo para tódolos traballadores, cunha antigüidade superior a un ano, cunha contía de 1.000.000 de ptas.</p>
<p>Artigo 10º.-Xornada laboral.</p>
<p>A xornada laboral será de 40 horas semanais, salvo que por norma de rango superior se cambiara a dita xornada.</p>
<p>Artigo 11º.-Vacacións.</p>
<p>Os traballadores desfrutarán dun período de trinta días naturais de vacacións.</p>
<p>Artigo 12º.-Licencias retribuídas.</p>
<p>O traballador, logo de aviso e xustificación, poderá ausentarse do traballo con dereito a remuneración, por algún dos motivos e polo tempo seguinte:</p>
<p>a) Dezasete días naturais en caso de matrimonio.</p>
<p>b) Tres días nos casos de nacemento de fillo ou enfermidade grave ou falecemento de parentes ata segundo grao de consanguinidade ou afinidade. Cando, con tal motivo, o traballador necesite facer un desprazamento para o efecto, o prazo será de catro días.</p>
<p>Artigo 13º.-Garantías sindicais.</p>
<p>A empresa respectará o dereito dos traballadores a se sindicaren libremente.</p>
<p>Os traballadores afiliados a un sindicato ou asociación legalmente constituídos poderán distribuír información e recadar cotas fóra das horas de traballo, sen perturba-la actividade normal da empresa.</p>
<p>As horas retribuídas dos membros do comité de empresa de máis de trinta traballadores poderán acumularse para seren desfrutadas por un ou varios de entre os interesados, notificándolle á dirección da empresa con oito días de antelación o comezo do mes de que se trate, e sempre que non supoña alteración grave do réxime laboral desta.</p>
<p>Táboas salariais para 1998:</p>
<p>Salario base peón: 73.242 ptas. mensuais.</p>
<p>Plus de tranporte: 7.325 ptas. mensuais.</p>
<p>Salario base especialista: 76.342 ptas. mensuais.</p>
<p>7430</p>

