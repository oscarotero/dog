---
date: '1998-10-13'
id: 3D2A
page: 11
number: 198
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 7 de setembro de 1998, do Xurado Provincial de Montes Veciñais en
  Man Común de Lugo, polo que se inicia a tramitación para a ampliación do
  expediente de clasificación dun monte desta provincia (129/80).
range: Edicto
url: 'https://www.xunta.gal/dog/Publicados/1998/19981013/Anuncio3D2A_gl.html'
---
<p>Perante este Xurado Provincial de Montes Veciñais en Man Común, tramítase a ampliación (coas características que a seguir se indican) do expediente de clasificación número 129/80:</p>
<p>Denominación da ampliación: monte: As Regas e Penas Apertadas (parte que estivo ocupada polo</p>
<p>exército e que fora excluída na resolución do xurado coa data do 16-11-1981).</p>
<p>Comunidade propietaria: veciños da parroquia de Pedreda.</p>
<p>Concello: Lugo.</p>
<p>Descrición do perímetro:</p>
<p>As Regas divide polo S cos montes do mesmo nome das parroquias de Bóveda e Castelo, polo cume da lomba de Outeiro Longo a Penas Apertadas, dividindo augas.</p>
<p>Penas Apertadas divide polo alto do mesmo nome, dividindo augas, cos montes de Castelo e Galegos, polo SO.</p>
<p>En virtude do acordado polo xurado na sesión celebrada coa data do 26 de maio de 1998 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, polo presente edicto faise pública a iniciación do expediente indicado co obxecto de que, de acordo co previsto no artigo 23 do Regulamento do 23 de setembro de 1992 para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistilos en relación co monte, achegando, se é o caso, a documentación que consideren conveniente ó respecto.</p>
<p>Lugo, 7 de setembro de 1998.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>
<p>8882</p>

