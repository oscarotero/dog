---
date: '1998-10-13'
id: 3C5A
page: 11
number: 198
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 22 de setembro de 1998 pola que se establecen os prezos privados
  esixibles pola prestación do servicio de venda de cartografía xestionado pola
  consellería.
range: Orde
url: 'https://www.xunta.gal/dog/Publicados/1998/19981013/Anuncio3C5A_gl.html'
---
<p>O artigo 6 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, establece que os prezos</p>
<p>privados serán fixados pola consellería correspondente, logo do informe favorable da Consellería de Economía e Facenda e publicados no Diario Oficial de Galicia.</p>
<p>Os prezos de venda por cartografía teñen este carácter, de conformidade co establecido polo artigo 5 da citada lei.</p>
<p>Desde 1990 os programas de execución de cartografía por parte da Consellería de Política Territorial, Obras Públicas e Vivenda céntranse na súa elaboración por procedementos analíticos. Como resultado, disponse na actualidade dun importante arquivo de información cartográfica que é obxecto dunha demanda crecente por parte de organismos, profesionais, empresas ou particulares. Co fin de lle dar cobertura a esa demanda é preciso establecer unha canle de distribución ó público, fixando os correspondentes prezos.</p>
<p>Por esta orde modifícase parcialmente no que atinxe a cartografía a Orde do 22 de xaneiro de 1996 (Diario Oficial de Galicia, nº 44, do 1 de marzo).</p>
<p>Por todo o anterior, considerando as variacións producidas desde a norma anterior e logo do informe favorable da Consellería de Economía e Facenda</p>
<p>DISPOÑO:</p>
<p>Artigo único</p>
<p>1. Mantense o actual servicio de venda de copias de planos, e ofrécense dous novos servicios: copias impresas e ficheiros de cartografía analítica.</p>
<p>2. Os ficheiros facilitaranse no formato en que foron elaborados pola consellería (DGN), sobre soportes magnéticos ou dixitais.</p>
<p>3. Os prezos privados esixibles polos servicios prestados por esta consellería son os que figuran como anexo a esta orde.</p>
<p>4. Os referidos prezos incrementaranse, de se lo caso, co IVE correspondente.</p>
<p>Disposición derrogatoria</p>
<p>Á entrada en vigor desta orde, queda derrogado o anexo I da Orde do 22 de xaneiro de 1996, pola que se fixan prezos privados xestionados pola consellería e polo Laboratorio de Control e Asesoramento para a Calidade da Edificación (Lacace), dependente do Instituto Galego da Vivenda e Solo.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 22 de setembro de 1998.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>ANEXO</p>
<p>Venda de cartografía</p>
<p>1. Copia de planos do arquivo da dirección xeral.</p>
<p>1 Copia tamaño A-3, papel normal: 270 ptas.</p>
<p>1 Copia tamaño A-3, papel vexetal: 750 ptas.</p>
<p>1 Copia tamaño A-1, papel normal: 400 ptas.</p>
<p>1 Copia tamaño A-1, papel vexetal: 800 ptas.</p>
<p>No caso de petición de máis de 100 (cen) copias requiriráselle ó solicitante que achegue o material de reproducción, sendo os prezos os seguintes:</p>
<p>1 Copia tamaño A-3 ou A-1, papel normal: 250 ptas.</p>
<p>1 Copia tamaño A-3 ou A-1, papel vexetal: 700 ptas.</p>
<p>2. Impresión en color de ficheiros de cartografía analítica.</p>
<p>1 Plano tamaño A-3, papel normal ou vexetal: 800 ptas.</p>
<p>1 Plano tamaño A-1, papel normal ou vexetal: 1.500 ptas.</p>
<p>No caso de petición de máis de 100 (cen) copias requiriráselle ó solicitante que achegue o material de reproducción, sendo os prezos os seguintes:</p>
<p>1 Plano tamaño A-3, papel normal ou vexetal: 700 ptas.</p>
<p>1 Plano tamaño A-1, papel normal ou vexetal: 1.400 ptas.</p>
<p>3. Ficheiros de cartografía analítica formato DGN en CDROM.</p>
<table><tbody><tr><td></td></tr>
<tr><td>Plano</td><td>2D ou 3D</td><td>2D ou 3D</td><td>2D + 3D</td><td>2D + 3D</td></tr>
<tr><td></td></tr>
<tr><td>Escala</td><td>Ptas./hectárea</td><td>Folla completa</td><td>Ptas./hectárea</td><td>Folla completa</td></tr>
<tr><td></td></tr>
</tbody></table>
<table><tbody><tr><td>1:5.000</td><td>32</td><td>25.600</td><td>48</td><td>38.400</td></tr>
<tr><td></td></tr>
<tr><td>1:1.000</td><td>800</td><td>25.600</td><td>1.200</td><td>38.400</td></tr>
<tr><td></td></tr>
<tr><td>1:500</td><td>3.200</td><td>25.600</td><td>4.800</td><td>38.400</td></tr>
<tr><td></td></tr></tbody></table>
<p>No caso de adquiri-las follas dun bloque completo (termo municipal escala 1/5.000, núcleo de poboación escala 1/1.000 ou conxunto histórico 1/500) o prezo final terá un 20% de desconto.</p>
<p>9010</p>

