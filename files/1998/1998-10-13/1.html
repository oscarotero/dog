---
date: '1998-10-13'
id: 3C4E
page: 11
number: 198
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: I. DISPOSICIÓNS XERAIS
title: >-
  Decreto 276/1998, do 24 de setembro, polo que se modifica o artigo 5 do
  Decreto 144/1996, do 17 de abril, polo que se crea a Comisión
  Interdepartamental de Xuventude.
range: Decreto
url: 'https://www.xunta.gal/dog/Publicados/1998/19981013/Anuncio3C4E_gl.html'
---
<p>A Comunidade Autónoma de Galicia ten a competencia exclusiva en materia de promoción do desenvolvemento comunitario de conformidade co artigo 27.24º do Estatuto de autonomía. No exercicio desta competencia creouse a Comisión Interdepartamental de Xuventude en virtude da aprobación do Decreto 32/1992, do 29 de xaneiro, derrogado polo actual Decreto 144/1996, do 17 de abril (DOG nº 81, do 25 de abril). O obxectivo da comisión é a busca dunha rendibilidade dos recursos dispoñibles da Comunidade Autónoma para os efectos de coordina-las diversas actuacións levadas a cabo polos distintos departamentos da Xunta de Galicia no eido da xuventude.</p>
<p>Aprobada a nova estructura orgánica da Xunta de Galicia polo Decreto 347/1997, do 9 de decembro e da Consellería de Familia e Promoción do Emprego, Muller e Xuventude aprobada polo Decreto 488/1997, do 26 de decembro, xorde a necesidade de proceder á modificación da composición deste órgano colexiado.</p>
<p>Por todo isto, e por proposta da conselleira de Familia e Promoción do Emprego, Muller e Xuventude, en virtude das competencias que en materia de xuventude lle atribúe o Decreto 347/1997, do 9 de decembro e logo de deliberación do Consello da Xunta de Galicia na súa reunión do día vintecatro de setembro de mil novecentos noventa e oito,</p>
<p>DISPOÑO:</p>
<p>Artigo único.-O artigo 5 do Decreto 144/1996 terá a seguinte redacción.</p>
<p>«A Comisión Interdepartamental de Xuventude estará composta por:</p>
<p>a) Presidente: presidente da Xunta de Galicia.</p>
<p>b) Vicepresidente: a conselleira de Familia e Promoción do Empregro, Muller e Xuventude.</p>
<p>c) Vocais:</p>
<p>1. O director xeral de Xuventude.</p>
<p>2. Os titulares das seguintes secretarías xerais dependentes da Presidencia da Xunta de Galicia:</p>
<p>-Secretaría Xeral de Relacións coas Comunidades Galegas.</p>
<p>-Secretaría Xeral para o Deporte.</p>
<p>-Secretaría Xeral de Relacións coa Unión Europea e Acción Exterior.</p>
<p>-Secretaría Xeral de Planificación e Desenvolvemento Comarcal.</p>
<p>-Secretaría Xeral de Investigación e Desenvolvemento.</p>
<p>-Secretaría Xeral para as Relacións cos Medios Informativos.</p>
<p>3. Un representante coa categoría de director xeral de cada unha das restantes consellerías; a súa designación será realizada polo conselleiro respectivo.</p>
<p>4. Un representante do Consello da Xuventude de Galicia, designado polo presidente do dito consello.</p>
<p>5. Un representante da Federación Galega de Municipios e Provincias, designado polo presidente da dita federación.</p>
<p>d) Secretario: o subdirector xeral de programas da Dirección Xeral de Xuventude, da Consellería de Familia e Promoción do Emprego, Muller e Xuventude.</p>
<p>No caso de ausencia ou enfermidade do secretario, será substituído temporalmente polo subdirector xeral de promoción de actividades da Dirección Xeral de Xuventude da Consellería de Familia e Promoción do Emprego, Muller e Xuventude.</p>
<p>Por cada membro titular nomearase tamén un suplente, que no caso do vicepresidente será o director xeral de Xuventude, e no caso de directores xerais ou secretarios xerais terá categoría de subdirector xeral.</p>
<p>Deberá comunicárselle ó secretario, antes de abri-la reunión da comisión, a substitución de calquera dos vocais titulares ou do vicepresidente polo seu suplente.</p>
<p>Os suplentes, cando ocupen o posto dun titular, participarán nos debates e votacións nas mesmas condicións dos vocais que substitúen».</p>
<p>Disposicións derradeiras</p>
<p>Primeira.-Facúltase a conselleira de Familia e Promoción do Emprego, Muller e Xuventude para dicta-las normas necesarias para o desenvolvemento do presente decreto.</p>
<p>Segunda.-O presente decreto entrará en vigor ós vinte días da súa publicación no Diario Oficial de Galicia.</p>
<p>Santiago de Compostela, vintecatro de setembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>
<p>9131</p>

