---
date: '1998-10-13'
id: 3D26
page: 11
number: 198
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 7 de setembro de 1998, do Xurado Provincial de Montes Veciñais en
  Man Común de Lugo, polo que se inicia a tramitación de varios expedientes de
  clasificación de montes desta provincia (6/93 e catro máis).
range: Edicto
url: 'https://www.xunta.gal/dog/Publicados/1998/19981013/Anuncio3D26_gl.html'
---
<p>Perante este Xurado Provincial de Montes Veciñais en Man Común, tramítanse os expedientes de clasificación dos montes coas características que a seguir se indican:</p>
<p>Expediente número 6/93:</p>
<p>Denominación: monte: de San Pedro.</p>
<p>Comunidade propietaria: veciños da parroquia de San Pedro de Farnadeiros.</p>
<p>Concello: O Corgo.</p>
<p>Superficie: 69 ha.</p>
<p>Lindeiros:</p>
<p>Os do termo parroquial son:</p>
<p>Norte: termos da parroquia de Paradela. Leste: termos da parroquia de Anseán. Sur: termos da parroquia de Sabarei e termos e montes da parroquia de Santo Estevo de Farnadeiros. Oeste: termos da parroquia de Quinte.</p>
<p>Descrición do perímetro:</p>
<p>O único límite salientable no perímetro destes montes da parroquia de San Pedro de Farnadeiros é polo S do monte Farnadeiros, que divide polo cume da divisoria de augas co do mesmo nome da parroquia de Santo Estevo de Farnadeiros.</p>
<p>Expediente número 7/93:</p>
<p>Denominación: monte: de Vilaboa.</p>
<p>Comunidade propietaria: veciños do lugar de Vilaboa.</p>
<p>Parroquia: Fonteita.</p>
<p>Concello: O Corgo.</p>
<p>Superficie: 43 ha.</p>
<p>Lindeiros:</p>
<p>Os do termo veciñal son:</p>
<p>Norte: termo municipal de Castroverde. Leste: río Tórdea, dividindo co termo municipal de Castroverde. Sur: termos da parroquia de Fonteita. Oeste: termos e montes da parroquia de Queizán.</p>
<p>Descrición do perímetro:</p>
<p>Os únicos límites salientables destes montes de Vilaboa son:</p>
<p>-Polo NE dividen co termo municipal de Castroverde segundo a mouteira, baixando cara ó NO.</p>
<p>-Polo NO divide cos montes da parroquia de Queizán, subindo cara ó NE polo Rego Porto do Roxo.</p>
<p>Expediente número 8/93:</p>
<p>Denominación: monte: de Queizán.</p>
<p>Comunidade propietaria: veciños da parroquia de Queizán.</p>
<p>Concello: O Corgo.</p>
<p>Superficie: 133 ha.</p>
<p>Lindeiros:</p>
<p>Norte: termo municipal de Castroverde. Leste: termo municipal de Castroverde e montes de Vilaboa. Sur: predios particulares desta parroquia. Oeste: predios particulares desta parroquia.</p>
<p>Descrición do perímetro:</p>
<p>Os únicos límites salientables no perímetro destes montes da parroquia de Queizán son polo N e E seguindo a mouteira co termo municipal de Castroverde, e polo E cos montes de Vilaboa baixando polo Rego Porto do Roxo.</p>
<p>Expediente número 9/93:</p>
<p>Denominación: monte: de Segovia.</p>
<p>Comunidade propietaria: veciños da parroquia de Segovia.</p>
<p>Concello: O Corgo.</p>
<p>Superficie: 72 ha.</p>
<p>Lindeiros:</p>
<p>Norte: termo municipal de Lugo. Leste: predios particulares. Sur: predios particulares. Oeste: predios particulares.</p>
<p>Descrición do perímetro:</p>
<p>O único límite salientable destes montes da parroquia de Segovia, son polo N co termo municipal de Lugo, co que baixa pola mouteira cara ó SE seguindo un regato, de baixada ó río Romeán.</p>
<p>Expediente número 10/93:</p>
<p>Denominación: monte: Fervenza, Cimbro, Veiga das Lagas e Farnadeiros.</p>
<p>Comunidade propietaria: veciños da parroquia de Santo Estevo de Farnadeiros.</p>
<p>Concello: O Corgo.</p>
<p>Superficie: 167 ha.</p>
<p>Lindeiros:</p>
<p>Os do termo parroquial son:</p>
<p>Norte: termos e montes da parroquia de San Pedro de Farnadeiros. Leste: termos das parroquias de Sabarei e de Lapío. Sur: termos e montes da parroquia de Cerceda. Oeste: río Miño, dividindo co termo municipal de Guntín, e termos da parroquia de Quinte.</p>
<p>Descrición do perímetro:</p>
<p>Os únicos límites salientables do perímetro destes montes da parroquia de Ssnto Estevo de Farnadeiros son:</p>
<p>-Polo S o monte Fervenza divide pola divisoria de augas da Fonte do Crego cos montes da parroquia de Cerceda, cos que tamén divide o Cimbro faldreando polo S da divisoria de augas de Cimbro.</p>
<p>-Polo N o Farnadeiros divide polo cume da lomba que divide augas coa parroquia de San Pedro de Farnadeiros.</p>
<p>En virtude do acordado polo xurado na sesión celebrada coa data do 29 de marzo de 1993 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, polo presente edicto faise pública a iniciación dos expedientes indicados co obxecto de que, de acordo co previsto no artigo 23 do Regulamento do 23 de setembro de 1992 para a execución da citada lei, cantas persoas, organismos e corporacións resulten interesadas, poidan comparecer e intervir nos expedientes iniciados e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistirlles en relación cos montes, achegando, se é o caso, a documentación que consideren conveniente ó respecto.</p>
<p>Lugo, 7 de setembro de 1998.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>
<p>8677</p>

