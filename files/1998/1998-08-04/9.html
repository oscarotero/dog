---
date: '1998-08-04'
id: 100AA
page: 9
number: 149
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 15 de xullo de 1998 pola que se resolve a convocatoria de libre
  designación anunciada por Orde do 13 de marzo de 1998 (DOG 55, do 23 de
  marzo).
range: Orde
url: 'https://www.xunta.gal/dog/Publicados/1998/19980804/Anuncio100AA_gl.html'
---
<p>Convocada a provisión, polo sistema de libre designación dun posto de traballo vacante na Consellería de Economía e Facenda, por Orde do 13 de marzo de 1998 (DOG nº 55, do 23 de marzo de 1998), en uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15.4º, e de conformidade co disposto no artigo 27 da referida lei, modificado polo artigo 6 da Lei 3/1995, do 10 de abril; visto o Decreto 93/1991, do 20 de marzo e demais normativa vixente, esta consellería,</p>
<p>DISPÓN:</p>
<p>Primeiro.-Designa-lo funcionario que se cita no anexo desta orde para ocupa-lo posto que así mesmo se sinala, logo de efectuados tódolos trámites regulamentarios para o seu traslado á Comunidade Autónoma.</p>
<p>Segundo.-O cesamento no actual destino efectuarase segundo o prazo previsto no artigo 14 do Decreto 93/1991, do 20 de marzo, no prazo de tres días a partir do seguinte ó da publicación da presente orde no DOG, ou no previsto na propia normativa da súa Administración de orixe.</p>
<p>A toma de posesión deberá facerse no prazo dos tres días seguintes ó do cesamento, ó tratarse dun posto situado na mesma localidade, de conformidade co disposto no antedito artigo.</p>
<p>Terceiro.-A xefatura de persoal do centro onde cause alta o funcionario efectuará, dentro dos prazos sinalados anteriormente, a dilixencia de toma de posesión e seguidamente serán realizados os trámites para a súa alta en nómina.</p>
<p>Das dilixencias efectuadas serán remitidas copias á Dirección Xeral da Función Pública e á Inspección Xeral de Servicios.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso contencioso-administrativo ante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, logo de comunicarlle a esta consellería da vontade de interpoñerlo.</p>
<p>Santiago de Compostela, 15 de xullo de 1998.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>
<p>ANEXO</p>
<p>Apelidos e nome: Rodicio Pérez, José Daniel.</p>
<p>NRP: 3491205646 A0605.</p>
<p>Grupo: A.</p>
<p>Denominación: xefe Servicio Valoración.</p>
<p>Código do posto: EFC991000032001065.</p>
<p>Nivel: 28.</p>
<p>Complemento E.: 1.405.752.</p>
<p>Centro directivo ou residencia: delegación territorial Cª. Economía e Facenda.</p>
<p>Localidade: Ourense.</p>
<p>7330</p>

