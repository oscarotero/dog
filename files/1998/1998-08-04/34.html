---
date: '1998-08-04'
id: '10112'
page: 9
number: 149
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 7 de xullo de 1998, da Dirección Xeral de Patrimonio Cultural,
  pola que se notifica o acordo de inicio de expediente sancionador dictado pola
  Dirección Xeral de Patrimonio Cultural do 18 de maio de 1998.
range: Resolución
url: 'https://www.xunta.gal/dog/Publicados/1998/19980804/Anuncio10112_gl.html'
---
<p>Intentada a notificación persoal e devolta polo servicio de correos por resultar imposible a súa práctica, de conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, pola presente resolución notifícaselle á persoa que no anexo se menciona, o acordo de inicio de expediente sancionador por infracción administrativa da Lei 8/1995, do 30 de outubro, de patrimonio cultural de Galicia.</p>
<p>Noméase instructor do procedemento a Francisco Sáa Salgado, secretario provincial da Delegación da Consellería de Cultura, Comunicación Social e Turismo de Ourense, e secretaria a Amparo García Melero, xefa da Sección do Patrimonio Histórico do citado centro directivo, respectivamente.</p>
<p>Contra estes nomeamentos poderase promover recusación por escrito en calquera momento da tramitación do procedemento, de concorrer algunha das circunstancias previstas no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Consonte o establecido polo artigo 97 da Lei 8/1995, do 30 de outubro, de patrimonio cultural de Galicia, a iniciación dos procedementos sancionadores en materia de patrimonio cultural de Galicia, sen prexuízo da superior autoridade do conselleiro, realizarase por resolución da Dirección Xeral de Patrimonio Histórico e Documental, (actualmente Dirección Xeral de Patrimonio Cultural).</p>
<p>A competencia para a imposición das sancións correspóndelle, segundo o artigo 96.1º do devandito texto legal:</p>
<p>a) Ó director xeral do Patrimonio Histórico e Documental (actualmente Dirección Xeral de Patrimonio Cultural): sancións de ata 10.000.000 de pesetas.</p>
<p>b) Ó conselleiro de Cultura (actualmente conselleiro de Cultura, Comunicación Social e Turismo), sancións comprendidas entre 10.000.001 de pesetas e 25.000.000 de pesetas.</p>
<p>c) Ó Consello da Xunta de Galicia: sancións superiores a 25.000.000 de pesetas.</p>
<p>O recoñecemento, por parte do infractor, da súa responsabilidade, poderá produci-la conclusión do procedemento, coa imposición da sanción que proceda.</p>
<p>De te-la sanción un carácter pecuniario, o pagamento voluntario polo imputado, en calquera momento anterior á resolución, poderá implicar igualmente</p>
<p>a terminación do procedemento, sen prexuízo da posibilidade de interpoñe-los recursos procedentes.</p>
<p>O interesado disporá dun prazo de 15 días, contados a partir do seguinte ó da publicación desta notificación, para presentar cantas alegacións, documentos e informacións coide convenientes e, de se-lo caso, propoñer proba, concretando os medios de que pretenda valerse.</p>
<p>En caso contrario, o acordo de iniciación do procedemento poderá ser considerado proposta de resolución, de entenderse que contén un pronunciamento preciso sobre a responsabilidade imputada, conforme o artigo 13 do Regulamento do procedemento para o exercicio da potestade sancionadora, do 4 de agosto de 1993.</p>
<p>O que se lle comunica de acordo coa normativa antes citada e co establecido no Real decreto 1398/1993, do 4 de agosto (BOE 189, do 9 de agosto).</p>
<p>Santiago de Compostela, 7 de xullo de 1998.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>ANEXO</p>
<p>Expediente. Ref.: S-OR-1/1/98.</p>
<p>Inculpado: Jesús Garriga Paz, en presentación da Sociedade Mercantil Garriga e Hijos, S.L.</p>
<p>Enderezo: r/ do Paseo, nº 19 (antes r/ José Antonio, nº 3) Ourense.</p>
<p>Motivo: infracción do artigo 90 g) da Lei 8/1995, do 30 de outubro, de patrimonio cultural de Galicia.</p>
<p>Data do acordo de inicio do expediente sancionador: 18-5-1998.</p>
<p>6744</p>

