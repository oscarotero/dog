---
date: '1998-04-29'
id: B942
page: 4
number: 81
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 20 de abril de 1998, da Dirección Xeral de Calidade e Avaliación
  Ambiental, pola que se somete a información pública o estudio de impacto
  ambiental do proxecto de planta de tratamento de residuos líquidos oleosos
  marpol tipo C e lubricantes usados en combustible ecolóxico no concello das
  Somozas, provincia da Coruña.
range: Resolución
url: 'https://www.xunta.gal/dog/Publicados/1998/19980429/AnuncioB942_gl.html'
---
<p>En cumprimento do disposto no artigo 5, punto 2º, do Decreto 422/1990, do 13 de setembro, de avaliación do impacto ambiental para Galicia (Diario Oficial de Galicia nº 188, do 25 de setembro), e durante o prazo de trinta días hábiles o órgano ambiental someterá o estudio de impacto ambiental ó trámite de información pública mediante anuncio no Diario Oficial de Galicia. Na súa virtude:</p>
<p>RESOLVO:</p>
<p>1. Someter a información pública o estudio de impacto ambiental do proxecto de planta de tratamento de residuos oleosos marpol tipo C e aceites lubricantes usados en combustible ecolóxico no concello das Somozas, provincia da Coruña.</p>
<p>2. Para os devanditos efectos informativos, poranse á disposición dos administrados, exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Delegación Provincial da Consellería de Medio Ambiente da provincia da Coruña.</p>
<p>* Concello das Somozas.</p>
<p>3. As alegacións formularanse durante o prazo de trinta días hábiles, contando a partir do seguinte día á publicación da presente resolución no Diario Oficial de Galicia.</p>
<p>Santiago de Compostela, 20 de abril de 1998.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>
<p>3748</p>

