---
date: '1998-04-14'
id: AF82
page: 3823
number: 70
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: IV. OPOSICIÓNS E CONCURSOS
title: >-
  Orde do 25 de marzo de 1998 pola que se anuncia a convocatoria pública para a
  provisión, polo sistema de libre designación, de varios postos de traballo
  vacantes na Consellería de Agricultura, Gandería e Política Agroalimentaria.
range: Orde
url: 'https://www.xunta.gal/dog/Publicados/1998/19980414/AnuncioAF82_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, varios postos de traballo vacantes que se relacionan no anexo I desta orde.</p>
<p>Segundo.-Poderán concorrer a ela tódolos funcionarios que reúnan os requisitos que se esixen e se especifican no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Agricultura, Gandería e Política Agroalimentaria, nas súas delegacións provinciais ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. O prazo para a presentación das solicitudes será de quince días hábiles, contados a partir do día seguinte ó da publicación desta orde no Diario Oficial de Galicia. O modelo de solicitude sinálase no anexo II.</p>
<p>Cuarto.-Os aspirantes deberán unir á súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-No caso de resultar seleccionado algún funcionario con destino noutra Administración pública,</p>
<p>tramitaráselle o seu traslado a esta Comunidade Autónoma e, unha vez concedido pola súa Administración de orixe, procederase a adxudicarlle o posto para o que foi seleccionado. Se no prazo de dous meses a partir da publicación da resolución no DOG o funcionario seleccionado non puidese incorporarse ó seu posto de traballo por non atoparse resolto o seu traslado á Comunidade Autónoma de Galicia, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderanse declarar desertos os posto de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior radica na mesma localidade cá do novo destino, e dun mes, se radica en localidade distinta ou leva consigo o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no DOG ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución.</p>
<p>Oitavo.-Contra a presente orde, os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses, a partir do día seguinte ó da súa publicación no Diario Oficial de Galicia.</p>
<p>Santiago de Compostela, 25 de marzo de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>
<p>ANEXO I</p>
<table><tbody><tr><td></td></tr>
<tr><td></td></tr>
<tr><td>Código do posto</td><td>N.</td><td>C. espc.</td><td>Grupo</td><td>Corpo</td><td>Denominación do posto</td><td>Dependencia</td><td>Localidade</td><td>Titulación académica/
Formación específica</td></tr>
<tr><td></td></tr>
</tbody></table>
<table><tbody><tr><td>AG.C99.10.201.27001.001</td><td>28</td><td>1.405.752</td><td>A/B</td><td>Xeral/
especial</td><td>Xefe Servicio Extensión Agraria</td><td>Delegación provincial</td><td>Lugo</td></tr>
<tr><td>AG.C99.10.000.32001.070</td><td>28</td><td>1.673.520</td><td>A/B</td><td>Xeral</td><td>Secretario/a provincial</td><td>Delegación provincial</td><td>Ourense</td></tr>
<tr><td>AG.C99.30.201.32090.001</td><td>26</td><td>1.338.828</td><td>A/B</td><td>Xeral/
especial</td><td>Xefe Área VI-Servicio Extensión Agraría. O Barco de Valdeorras</td><td>Delegación provincial</td><td>O Barco de Valdeorras</td></tr>
<tr><td>AG.C99.30.201.36380.001</td><td>26</td><td>1.338.828</td><td>A/B</td><td>Xeral/
especial</td><td>Xefe Área III-Servicio Extensión Agraria-O Porriño</td><td>Delegación provincial</td><td>O Porriño</td></tr>
<tr><td>AG.C99.10.000.32001.001</td><td>16</td><td>502.080</td><td>C/D</td><td>Xeral</td><td>Secretario/a delegado</td><td>Delegación provincial</td><td>Ourense</td><td>Mecanografía</td></tr>
<tr><td></td></tr></tbody></table>
<p>3005</p>

