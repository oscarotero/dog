---
date: '1998-05-19'
id: C532
page: 5
number: 94
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de abril de 1998, da Xerencia do Complexo Hospitalario
  Arquitecto Marcide-Profesor Novoa Santos de Ferrol, pola que se anuncia
  concurso público, por tramitación ordinaria, para a contratación dos
  expedientes 26 e 28/1998.
range: Resolución
url: 'https://www.xunta.gal/dog/Publicados/1998/19980519/AnuncioC532_gl.html'
---
<p>A Dirección Xerencia do Complexo Hospitalario Arquitecto Marcide-Profesor Novoa Santos de Ferrol, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais, do 22 de maio de 1996 (DOG nº 111, do 6 de xuño), sobre delegación de competencias en órganos centrais e periféricos do Sergas, convoca os seguintes concursos públicos plurianuais de subministracións:</p>
<p>Expediente número: 26/1998.</p>
<p>Obxecto: adquisición de reactivos para análise de proteínas e seroloxía reumática con destino a laboratorio. Así mesmo, arrendarase o equipamento necesario para realiza-las determinacións que implican os reactivos obxecto de contratación.</p>
<p>Importe de licitación: 23.028.920 pesetas.</p>
<p>Garantía provisional: 460.578 pesetas.</p>
<p>Expediente número: 28/1998</p>
<p>Obxecto: adquisición de reactivos e arrendamento de analizador automático de bioquímica.</p>
<p>Importe de licitación: 18.323.310 pesetas.</p>
<p>Garantía provisional: 366.466 pesetas.</p>
<p>1. Entidade adxudicadora: Servicio Galego de Saúde, Complexo Hospitalario Arquitecto Marcide-Profesor Novoa Santos.</p>
<p>a) Dependencia que tramita o expediente: Servicio de Subministracións, Unidade de Contratación.</p>
<p>b) Número dos expedientes: o indicado para cada expediente.</p>
<p>2. Obxecto da contratación.</p>
<p>a) Descrición do obxecto: as arriba indicadas.</p>
<p>b) División en lotes: nun único lote, que incluirá a subministración e o arrendamento. (Punto 3.2 da folla de especificacións do prego-tipo).</p>
<p>c) Lugar de entrega: ve-lo punto 1, dependencias do almacén xeral, sito no edificio anexo de administración, estrada San Pedro de Leixa, s/n, en Ferrol.</p>
<p>d) Prazo de entrega: ve-la folla de especificacións do prego de cláusulas administrativas particulares.</p>
<p>3. Tramitación, procedemento e modalidade de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Modalidade: concurso.</p>
<p>4. Orzamentos base de licitación.</p>
<p>Importes totais: os arriba indicados para cada expediente.</p>
<p>5. Garantías.</p>
<p>Provisionais: as arriba indicadas para cada expediente.</p>
<p>6. Obtención de documentación e información.</p>
<p>O prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame no Servicio de Subministracións do Complexo Hospitalario Arquitecto Marcide-Profesor Novoa Santos, estrada de San Pedro de Leixa, s/n, 15405 Ferrol (A Coruña). Teléfono (981) 33 40 27. Fax (981) 33 40 84.</p>
<p>7. Requisitos específicos do contratista.</p>
<p>As solvencias económica financeira e técnica acreditaranse por algún de entre os documentos sinalados nos anexos I e II do prego de cláusulas administrativas particulares.</p>
<p>8. Presentación das ofertas ou das solicitudes de participación.</p>
<p>a) Prazo límite de presentación: antes das 14 horas do vixésimo sexto día natural a partir do seguinte ó da publicación desta resolución no DOG.</p>
<p>b) Documentación que hai que presentar: a especificada no apartado 8 do prego de cláusulas administrativas particulares.</p>
<p>c) Lugar de presentación: ve-lo punto 1, rexistro xeral.</p>
<p>d) Prazo durante o cal o licitador estará obrigado a mante-la súa oferta: 3 meses desde a data de apertura de proposicións.</p>
<p>e) Admisión de variantes: non se admite a presentación de variantes.</p>
<p>9. Apertura das proposicións.</p>
<p>Será realizada en acto público pola mesa de contratación, na sala de xuntas do citado complexo hospitalario, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura terá lugar o día hábil seguinte.</p>
<p>10. Outras informacións.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax ou telegrama no mesmo día, de conformidade co artigo 100 do Regulamento xeral de contratación do Estado. Sen a concorrencia de ámbolos dous requisitos, non será admitida a proposición se é recibida polo órgano de contratación con posterioridade á data de terminación do prazo sinalado neste anuncio. Transcorridos, con todo, dez días naturais seguintes á indicada data sen ter recibido a mencionada proposición, esta non será admitida en ningún caso.</p>
<p>Os criterios que se seguirán para a adxudicación do contrato son os que se establecen no apartado 6 da folla de especificacións do prego de cláusulas administrativas particulares.</p>
<p>Prazo de execución do contrato: desde o seu asinamento ata o 31 de decembro de 1999 .</p>
<p>11. Gastos de anuncios: o importe do anuncio da presente resolución na prensa e nos boletíns oficiais será por conta do adxudicatario.</p>
<p>Ferrol, 27 de abril de 1998.</p>
<p>Pedro Molina Coll</p>
<p>Director xerente do Complexo Hospitalario Arquitecto Marcide-Profesor Novoa Santos de Ferrol</p>
<p>4599</p>

