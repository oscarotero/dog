---
date: '1998-05-19'
id: C4AA
page: 5
number: 94
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 18 de maio do 1998 pola que se determinan as festas locais nas que se
  autoriza a apertura de establecementos comerciais durante o ano 1998.
range: Orde
url: 'https://www.xunta.gal/dog/Publicados/1998/19980519/AnuncioC4AA_gl.html'
---
<p>De acordo co disposto no artigo 3.2º do Decreto 365/1996, do 26 de setembro, polo que se regulan</p>
<p>os horarios comerciais no ámbito da Comunidade Autónoma de Galicia, modificado polo Decreto 98/1998, do 20 de marzo, as festas locais soamente se considerarán hábiles para os efectos da actividade comercial se os respectivos concellos así llo solicitan á Consellería de Industria e Comercio con anterioridade ó 15 de novembro de cada ano para a súa incorporación o calendario que rexerá no ano seguinte.</p>
<p>Por outra banda de acordo co disposto ca disposición transitoria primeira do citado Decreto 98/1998, durante o ano 1998 a solicitude á que fai referencia o artigo 3.2º, segundo parágrafo, do Decreto 365/1996 deberá presentarse na Consellería de Industria e Comercio dentro do prazo dun mes contado desde a súa entrada en vigor.</p>
<p>Unha vez transcorrido o prazo para a presentación de solicitudes dos concellos, e á vista das presentadas,</p>
<p>DISPOÑO:</p>
<p>1. Autoriza-la apertura dos establecementos comerciais durante o ano 1998 nos concellos e días que de seguido se relacionan:</p>
<p>-Concello de Barbadás (Ourense): 11 de novembro.</p>
<p>-Concello de Nigrán (Pontevedra): 29 de xuño e 1 de agosto.</p>
<p>2. As festas locais do resto dos concellos non determinados no punto anterior consideraranse inhábiles para os efectos da actividade comercial durante o ano 1998.</p>
<p>Santiago de Compostela, 18 de maio de 1998.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>3551</p>

