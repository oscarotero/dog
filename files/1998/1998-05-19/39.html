---
date: '1998-05-19'
id: C542
page: 5
number: 94
agency: CONCELLO DE MONFORTE DE LEMOS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980519/AnuncioC542_gl.html'
---
<p>O Pleno da Corporación, en sesión celebrada o día 27 de abril, prestou a súa aprobación con carácter inicial ó expediente de modificación das normas subsidiarias municipais de planeamento, nas zonas B, C e D.</p>
<p>O expediente exponse ó público, polo prazo dun mes, en cumprimento do establecido no artigo 32 da Ley 1/1997, do 24 de marzo, do solo de Galicia.</p>
<p>Esta aprobación inicial, de conformidade co establecido no artigo 34 da devandita lei, supón a suspensión do outorgamento de licencias de parcelación de terreos, edificación e demolición, nas zonas do territorio obxecto de planeamento, nas que as novas determinacións supoñan modificación do réxime urbanístico vixente; en concreto estas zonas ás que afecta a suspensión son as seguintes:</p>
<p>Zona B.</p>
<p>-Terreo cunha superficie de 62.241 m, atravesado en dirección leste-oeste pola Avenida de Sarria, cos seguintes límites:</p>
<p>Rúa Celso Emilio Ferreiro ó este.</p>
<p>Traseiras da Avenida de Galicia ó norte.</p>
<p>Traseiras da rúa Escultor Fco. Moure e Campo da Compañía ó oeste.</p>
<p>-Polígono de 730 m, comprendido entre a rúa Celso Emilio Ferreiro e a vía do ferrocarril.</p>
<p>-Polígono situado ó leste do ferrocarril, que limita con el, polo lado oeste, de 3.338 m.</p>
<p>-Apertura dunha vía transversal á rúa Celso Emilio Ferreiro e outra transversal á Avenida de Sarria, presentadas como actuacións asistemáticas.</p>
<p>Zona C.</p>
<p>-Prolongación da rúa Rof Codina, antigo matadoiro municipal e o seu contorno.</p>
<p>Zona D.</p>
<p>-Remate do cuarteirón colindante co parque dos Condes.</p>
<p>Na mesma sesión aprobouse, con carácter inicial, o expediente de modificación das normas subsidiarias de planeamento, na zona de San Vicente do Pino. O expediente exponse ó público, polo prazo dun mes.</p>
<p>Na mesma sesión aprobouse, con carácter inicial, o plan especial de protección do conxunto histórico-artístico de Monforte de Lemos, redactado polo arquitecto Carlos E. Meixide Calvo. Este plan exponse ó público, para os efectos de exame e reclamacións, por un prazo de tres meses.</p>
<p>A mencionada aprobación inicial supón a suspensión de licencias nas zonas afectadas, en canto se opoñan ó novo planeamento aprobado.</p>
<p>Para tódolos expedientes relacionados, os prazos de exposición pública contaranse a partir do día seguinte ó da publicación deste edicto no Diario Oficial de Galicia.</p>
<p>Monforte de Lemos, 6 de maio de 1998.</p>
<p>Nazario Pin Fernández</p>
<p>Alcalde</p>
<p>4602</p>

