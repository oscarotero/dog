---
date: '1998-08-26'
id: 5CF2
page: 9726
number: 165
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 20 de agosto de 1998 pola que se convocan cinco cursos sobre
  arquivos administrativos na Administración local.
range: Resolución
url: 'https://www.xunta.gal/dog/Publicados/1998/19980826/Anuncio5CF2_gl.html'
---
<p>Dentro do plan de actividades da EGAP para 1998, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse cinco cursos sobre arquivos administrativos na Administración local, que deberán desenvolverse conforme as seguintes bases:</p>
<p>Primeira.-Obxectivos.</p>
<p>Estudio das técnicas arquivísticas aplicables ós arquivos administrativos e as relacións entre o arquivo central e os arquivos de xestión.</p>
<p>Segunda.-Destinatarios.</p>
<p>Persoal ó servicio das entidades locais, preferentemente C e D, que teñan ó seu cargo os arquivos municipais.</p>
<p>Terceira.-Solicitudes.</p>
<p>1. As persoas que desexen participar nos cursos programados deberán solicitalos no modelo oficial de instancia que figura ó final da convocatoria cuberta en tódolos epígrafes. Cando solicite o curso máis dun interesado da mesma corporación, o responsable do persoal poderá especifica-la orde de preferencia. No caso de que non se especifique, a EGAP aplicarálle-los criterios de selección ós que se fai referencia na base sétima.</p>
<p>2. A falsidade ou a ocultación de datos esenciais para a selección será motivo de exclusión automática.</p>
<p>Cuarta.-Tramitación de solicitudes.</p>
<p>As solicitudes irán dirixidas ó director da Escola Galega de Administración Pública e presentaranse no Rexistro da EGAP, polígono das Fontiñas 2-4, 15707 Santiago de Compostela, ou tramitaranse por calquera das outras formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Seguidamente efectuarase a selección dos participantes e esta notificaráselles directamente ós admitidos.</p>
<p>Quinta.-Prazo.</p>
<p>O prazo de presentación de instancias será de 15 días naturais, contados a partir da data de publicación da convocatoria.</p>
<p>Sexta.-Selección.</p>
<p>Os criterios de selección, dirixidos a concilia-las necesidades da organización na que prestan servi</p>
<p>cios os aspirantes e os intereses individuais destes, terán en conta a maior relación do posto de traballo desempeñado co contido do curso. Terán preferencia aqueles que non realizasen ningún curso de similares características ó convocado.</p>
<p>En calquera caso, os criterios de selección suxeitaranse ás directrices sinaladas na Resolución do 27 de xuño de 1994 (DOG nº 149 do 3-8-1994), pola que se fan públicos os criterios de participación nas actividades docentes da EGAP.</p>
<p>Sétima.-Modificacións.</p>
<p>A EGAP poderá modifica-lo desenvolvemento e mailo contido do curso anunciado para adaptalo ás necesidades da Administración e ás continxencias que poidan xurdir.</p>
<p>A EGAP reserva para si a facultade de anula-lo curso se o escaso número de solicitudes non xustificase a súa realización. Fíxase en 15 o número mínimo de asistentes.</p>
<p>Oitava.-Desenvolvemento.</p>
<p>8.1. Duración: 15 horas.</p>
<p>8.2. Lugares: Santiago de Compostela, A Coruña, Lugo, Ourense e Pontevedra</p>
<p>8.3. Datas: Pontevedra: 22, 23, 24, 28 e 29 de setembro.</p>
<p>Ourense: 21, 23, 24, 28 e 30 de setembro.</p>
<p>Santiago de Compostela: 28, 30 de setembro, 1, 5 e 7 de outubro.</p>
<p>Lugo: 5, 7, 8, 14 e 15 de outubro.</p>
<p>A Coruña: 19, 21, 22, 26 e 28 de outubro.</p>
<p>8.4. Horario: de 17 a 20 horas.</p>
<p>Novena.-Certificado de asistencia.</p>
<p>Outorgaráselle-lo certificado de asistencia ós alumnos que participen con regularidade no curso, e é obrigatoria a asistencia a tódalas sesións. Toda inasistencia deberá ser xustificada convenientemente, sen que poida exceder en ningún caso do 15% das horas lectivas programadas.</p>
<p>Unha inasistencia superior ó 15% das horas lectivas programadas, aínda que sexa xustificada, impedirá a expedición do correspondente certificado.</p>
<p>Décima.-Contido.</p>
<p>Os arquivos municipais: evolución histórica. Os arquivos de xestión: organización, métodos de ordenación, etc. O arquivo central: consulta e préstamo. As novas tecnoloxías nos arquivos municipais.</p>
<p>Santiago de Compostela, 20 de agosto de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>7617</p>

