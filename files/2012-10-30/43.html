---
date: '2012-10-30'
id: L130-101012-0002
page: 40929
number: 207
agency: Concello da Coruña
section: VI. Anuncios. b) Administración local.
title: >-
  ANUNCIO de información pública (EXC 6/12) sobre o cambio de uso previsto no
  documento do Plan xeral para a parcela municipal correspondente ao Mercado
  Municipal de Elviña.
range: Anuncio
url: >-
  https://www.xunta.gal/dog/Publicados/2012/20121030/AnuncioL130-101012-0002_gl.html
---
<p>O Pleno municipal, en sesión que tivo lugar o día 6 de agosto de 2012, adoptou, entre outros, o seguinte acordo:</p>
    <p>Primeiro. Cambiar o uso previsto no documento do Plan xeral para a parcela municipal correspondente ao Mercado Municipal de Elviña, do CO (Pb) actual, á de equipamento de continxencia XX (Pb), mantendo a súa titularidade pública.</p>
    <p>Segundo. Publicar o presente acordo no Boletín Oficial da provincia da Coruña e no Diario Oficial de Galicia.</p>
    <p>Terceiro. Notificar o presente acordo á Consellería de Medio Ambiente, Territorio e Infraestruturas, e aos departamentos municipais de Xestión do Solo, Licenzas e Disciplina Urbanística, Sección de Patrimonio Urbanístico, así como á Oficina do XIS municipal.</p>
    <p>Este acordo pon fin á vía administrativa, podéndose interpor contra este recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, contado a partir do día seguinte a aquel no que se practique a súa publicación no Diario Oficial de Galicia ou no Boletín Oficial da provincia da Coruña ou, se é o caso, da súa notificación a quen decida o pleno municipal, de conformidade co artigo 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outro que se estime pertinente.</p>
    <p>A documentación exixida polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, tivo entrada na Consellería de Medio Ambiente, Territorio e Infraestruturas o día 4 de setembro de 2012.</p>
    <p>A Coruña, 7 de setembro de 2012</p>
    <footer><p>César de Jesús Otero Grille<br>Director de Urbanismo</p></footer>

