---
date: '2012-10-01'
id: G2453-280912-2
page: 37762
number: 187
agency: Xunta Electoral de Galicia
section: III. Outras disposicións.
title: >-
  ACORDO do 30 de setembro de 2012 polo que se toma coñecemento dos plans de
  cobertura informativa da corporación RTVE e da CRTVG para as eleccións ao
  Parlamento de Galicia do 21 de outubro de 2012.
range: Acordo
url: >-
  https://www.xunta.gal/dog/Publicados/2012/20121001/AnuncioG2453-280912-2_gl.html
---
<p>A Xunta Electoral de Galicia, na súa sesión do día 30 de setembro de 2012, tomou coñecemento dos plans de cobertura informativa elaborados pola corporación RTVE e a CRTVG para as eleccións ao Parlamento de Galicia do 21 de outubro de 2012, de conformidade co disposto no artigo 66 da Lei orgánica do réxime electoral xeral (LOREX) e na Instrución 4/2011, do 24 de marzo, da Xunta Electoral Central, de interpretación do artigo 66 da LOREX, no relativo ás garantías de respecto aos principios de pluralismo, igualdade, proporcionalidade e neutralidade informativa polos medios de comunicación en período electoral. Os plans atópanse na Secretaría da Xunta Electoral de Galicia, no horario de rexistro, á disposición dos representantes xerais das formacións políticas acreditados ante a devandita Xunta Electoral co obxecto de que, ata as 12.00 horas do martes 2 de outubro de 2012, poidan presentar os recursos que consideren pertinentes, de conformidade co disposto no punto quinto da devandita instrución. </p>
    <p>Os recursos formulados en tempo e forma estarán á disposición das formacións políticas interesadas na Secretaría da Xunta Electoral para efectos de que poidan formular alegacións ata o mércores 3 de outubro de 2012, ás 10.30 horas.</p>
    <p>O presente acordo publicarase no <em>Diario Oficial de Galicia </em>en virtude do disposto no artigo 18.6 da LOREX e no punto quinto da referida Instrución 4/2011.</p>
    <p>A Coruña, 30 de setembro de 2012</p>
    <footer><p>Miguel Ángel Cadenas Sobreira<br>Presidente da Xunta Electoral de Galicia</p></footer>

