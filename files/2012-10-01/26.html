---
date: '2012-10-01'
id: CA05-250912-0003
page: 37793
number: 187
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 24 de setembro de 2012 pola que se notifica a resolución pola que se
  reclama, solidariamente, ás empresas Satdata Telecom, S.L., Valedeme, S.L. e
  Emergency, Security and Logistic Control, S.L. o pagamento de indemnización
  polos servizos non prestados e a imposición de penalidades por irregularidades
  na execución do contrato para a prestación dun servizo integral de control
  loxístico, centro de coordinación e teleoperación que dea soporte á xestión
  operativa do Servizo Galego de Apoio á Mobilidade Persoal para persoas con
  discapacidade e/ou dependentes (CP 86/08).
range: Cédula
url: >-
  https://www.xunta.gal/dog/Publicados/2012/20121001/AnuncioCA05-250912-0003_gl.html
---
<p>O 18 de xullo de 2012 a secretaria xeral técnica da Consellería de Traballo e Benestar ditou resolución pola que se reclama solidariamente as empresas Satdata Telecom, S.L. Valedeme, S.L. e Emergency, Security and Logistic Control, S.L. o pagamento de indemnización polos servizos non prestados e a imposición de penalidades por irregularidades na execución do contrato para a prestación dun servizo integral de control loxístico, centro de coordinación e teleoperación que dea soporte á xestión operativa do Servizo Galego de Apoio á Mobilidade Persoal para persoas con discapacidade e/ou dependentes (CP 86/08), nas contías reflectidas na resolución, con base nos feitos e razóns expostos. Mediante carta certificada e con xustificante de recepción intentouse, por dúas veces, a notificación do acordo a Satdata Telecom, S.L. De conformidade co previsto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, procede realizar a notificación de Resolución do 18 de xullo por medio de anuncio no taboleiro de edictos do concello do seu último domicilio coñecido e no <em>Diario Oficial de Galicia</em>. En virtude disto, mediante esta cédula, e de conformidade co disposto no artigo 61 da referida Lei 30/1992 cítase a empresa Satdata Telecom, S.L., para que compareza no prazo de 10 días contados desde o seguinte ao da publicación desta cédula no <em>Diario Oficial de Galicia. </em>Para os efectos da notificación do 18 de xullo, nas dependencias da Secretaría Xeral Técnica, na Consellería de Traballo e Benestar da Xunta de Galicia, no Edificio Administrativo San Caetano, en Santiago de Compostela, das 9.00 ás 14.00 horas, de luns a venres.</p>
    <p>Contra o acordo que se notifica, concédese un prazo de 10 días hábiles para formular as alegacións convenientes en defensa do seu dereito. </p>
    <p>Santiago de Compostela, 24 de setembro de 2012</p>
    <footer><p>P.D. (Artigo 1 da Orde 19.8.2009)<br>Cristina Ortiz Dorda<br>Secretaria xeral técnica da Consellería de Traballo e Benestar</p></footer>

