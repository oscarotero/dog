---
date: '2000-02-11'
id: 3BAE
page: 1
number: 29
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de xaneiro de 2000 pola que se extingue a autorización, por
  cesamento de actividades, do centro de formación profesional específica da
  familia profesional de informática Azorín II, da Coruña.
range: Orde
url: 'https://www.xunta.gal/dog/Publicados/2000/20000211/Anuncio3BAE_gl.html'
---
<p>Visto o expediente sobre extinción de autorización, por cesamento de actividades, do centro de formación profesional específica da familia profesional de informática Azorín II, sito na Rúa do Outeiro, 228, da Coruña; iniciado ó abeiro do artigo 17.1º do Decreto 133/1995, do 10 de maio (Diario Oficial de Galicia, do 22), sobre autorización de centros docentes privados para impartir ensinanzas de réxime xeral non universitarias e do punto oitavo.1 da Orde do 20 de setembro de 1995 (Diario Oficial de Galicia, do 15 de decembro) pola que se desenvolve o antedito decreto.</p>
<p>A Consellería de Educación e Ordenación Universitaria, en virtude do establecido no artigo 16 do Decreto 133/1995 e por proposta da Dirección Xeral de Centros e Inspección Educativa</p>
<p>DISPÓN:</p>
<p>Primeiro.-Extingui-la autorización, por cesamento de actividades, do centro de formación profesional</p>
<p>específica da familia profesional de informática Azorín II da Coruña, do que os datos se relacionan no anexo da presente orde.</p>
<p>Segundo.-Contra esta disposición, que esgota a vía administrativa, o interesado poderá interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 21 de xaneiro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Código do centro: 15027794.</p>
<p>Denominación específica: Azorín II.</p>
<p>Titular: Raquel Pichel Guerrero.</p>

