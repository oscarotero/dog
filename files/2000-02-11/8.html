---
date: '2000-02-11'
id: 3BBA
page: 1
number: 29
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 1 febreiro de 2000 pola que se fai público o acordo de creación
  do ficheiro de datos de carácter persoal de solicitantes nos procedementos de
  selección de persoal contratado temporal do Igape.
range: Resolución
url: 'https://www.xunta.gal/dog/Publicados/2000/20000211/Anuncio3BBA_gl.html'
---
<p>O artigo 20 da Lei orgánica 15/1999, do 13 de decembro, de protección de datos de carácter persoal establece que a creación, modificación ou supresión dos ficheiros de datos de carácter persoal das administracións públicas se realizará por medio dunha disposición xeral publicada no diario oficial correspondente.</p>
<p>Na súa virtude, no exercicio das facultades conferidas mediante acordo do Conselllo de Dirección do Instituto Galego de Promoción Económica, Igape, na súa sesión do día 27 de xaneiro de 2000, a directora xeral do Igape</p>
<p>RESOLVEU:</p>
<p>Primeiro.-Créase no Igape o ficheiro de datos de carácter persoal de solicitantes nos procedementos de selección de persoal contratado temporal do dito instituto.</p>
<p>Segundo.-Características do ficheiro:</p>
<p>a) Finalidade e usos previstos: selección de persoal laboral temporal para prestar servicios no instituto, trala aprobación das respectivas convocatorias de prazas.</p>
<p>b) Persoas ou colectivos afectados: solicitantes de participación nos procesos selectivos que convoque o Igape para cubrir, con carácter temporal, prazas do seu persoal.</p>
<p>c) Procedemento de recollida de datos: formularios normalizados cubertos polo solicitante.</p>
<p>d) Estructura básica e tipos de datos de carácter persoal incluídos no ficheiro:</p>
<p>1. Datos de carácter identificativo: apelidos, nome, DNI, enderezo e teléfono.</p>
<p>2. Datos de características persoais: data de nacemento, nacionalidade, disposición para realizar traballos de tipo comercial.</p>
<p>3. Datos académicos e profesionais: titulación académica, experiencia laboral, outra formación, coñecemento de idiomas e informática, nº de meses como demandante de emprego, superación doutras probas de selección do Igape.</p>
<p>e) Non se prevé a cesión dos datos.</p>
<p>f) Órganos da Administración responsables do ficheiro: a responsabilidade do ficheiro corresponde, baixo a autoridade do Consello de Dirección do Igape e do seu presidente, á directora xeral do Igape, sen prexuízo da responsabilidade directa que na xestión e custodia do ficheiro lle corresponde á xefa de Persoal e ó responsable de Informática do dito ente.</p>
<p>g) Dereitos de acceso, rectificación, cancelación e oposición: os dereitos de acceso, rectificación, cancelación e oposición poderán exercerse ante a directora xeral do Igape, na sede do instituto, complexo administrativo San Lázaro, s/n, 15703 Santiago de Compostela.</p>
<p>h) Medidas de seguridade e nivel esixible: as medidas de seguridade, que se corresponden a un nivel básico,</p>
<p>son as recollidas no documento de seguridade do ficheiro que cumpre o establecido nos artigos 8 ó 14 do Regulamento de medidas de seguridade dos ficheiros automatizados que conteñan datos de carácter persoal, aprobado por Real decreto 994/1999, do 11 de xuño, á disposición dos interesados na sede do Igape.</p>
<p>Terceiro.-Os datos de carácter persoal rexistrados no ficheiro automatizado do Igape a que se refire o punto primeiro só serán utilizados para os fins expresamente previstos e por persoal autorizado.</p>
<p>Esta resolución entrará en vigor o día da súa publicación no Diario Oficial de Galicia.</p>
<p>Santiago de Compostela, 1 de febreiro de 2000.</p>
<p>Margarita Rodríguez Rama</p>
<p>Directora xeral do Instituto Galego de Promoción</p>
<p>Económica</p>

