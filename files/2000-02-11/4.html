---
date: '2000-02-11'
id: 3BAA
page: 1
number: 29
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 de xaneiro de 2000 pola que se lle concede autorización definitiva
  ó centro privado San Fermín, de Caldas de Reis (Pontevedra), para impartir
  bacharelato das modalidades de humanidades e ciencias sociais e tecnoloxía.
range: Orde
url: 'https://www.xunta.gal/dog/Publicados/2000/20000211/Anuncio3BAA_gl.html'
---
<p>Examinado o expediente instruído polo representante do centro privado San Fermín, de Caldas de Reis (Pontevedra), no que solicita autorización definitiva para 4 unidades de bacharelato das modalidades de humanidades e ciencias sociais e tecnoloxía.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra e que se remite cos informes favorables correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (Diario Oficial de Galicia do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (Diario Oficial de Galicia 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado San Fermín, de Caldas de Reis (Pontevedra), para impartir bacharelato das modalidades de humanidades e ciencias sociais e tecnoloxía e, como consecuencia disto, establece-la configuración definitiva dos centros existentes no mesmo edificio ou recinto escolar, segundo se especifica no anexo.</p>
<p>Segundo.-Para as ensinanzas de bacharelato que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que imparta docencia no dito centro.</p>
<p>Terceiro.-O centro de bacharelato que pola presente orde se autoriza deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada polo Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Quinto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Disposición transitoria</p>
<p>O dito centro poderá imparti-las ensinanzas de FP2 (especialidade administrativa) para as que conta</p>
<p>coa correspondente autorización, mentres non se extingan, segundo o calendario de aplicación da Lei 1/1990, do 3 de outubro, de ordenación xeral do sistema educativo.</p>
<p>Santiago de Compostela, 21 de xaneiro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Caldas de Reis.</p>
<p>Localidade: Caldas de Reis.</p>
<p>Enderezo: Fermín Mosquera, 15.</p>
<p>Código do centro: 36000417.</p>
<p>Denominación específica: San Fermín.</p>
<p>Titular: Fundación Fermín Mosquera - PP. Somascos.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>d) Centro de bacharelato: 4 unidades (humanidades e ciencias sociais e tecnoloxía).</p>
<p>e) Centro de formación profesional específica:-1 ciclo formativo de grao medio xestión administrativa 1 unidade para 30 alumnos.-1 ciclo formativo de grao medio equipos e instalacións electrotécnicas 2 unidades para 30 alumnos/unidade.-1 ciclo formativo de grao medio comercio 1 unidade para 30 alumnos.</p>

