---
date: '2013-08-02'
id: L160-150713-0001
page: 31108
number: 147
agency: Concello de Oroso
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 5 do Plan xeral
  de ordenación municipal.
range: Anuncio
url: >-
  https://www.xunta.gal/dog/Publicados/2013/20130802/AnuncioL160-150713-0001_gl.html
---
<p>O 28 de xuño de 2013 o Pleno do Concello de Oroso adoptou este acordo:</p>
    <p>«Primeiro. Aprobar inicialmente a modificación puntual número 5 (MP/5) do Plan xeral de ordenación municipal nos termos que constan no expediente.</p>
    <p>Segundo. Iniciar un período de información pública do expediente durante dous meses, mediante anuncio no taboleiro de edictos do concello, no <em>Diario Oficial de Galicia</em> e en dous dos xornais de maior difusión na provincia.</p>
    <p>Terceiro. Suspender o outorgamento de licenzas no ámbito da MP/5 do PXOM, excepto aquelas que se soliciten e que cumpran coas seguintes condicións e para os seguintes ámbitos:</p>
    <p>Solo núcleo rural:</p>
    <p>Poderase outorgar licenza naqueles ámbitos de núcleo rural recoñecidos simultaneamente no PXOM e na modificación e baixo a aplicación da disposición transitoria primeira da Lei 9/2002.</p>
    <p>Solo rústico:</p>
    <p>Poderase outorgar licenza naqueles ámbitos de solo rústico cumprindo simultaneamente o réxime previsto na Lei 9/2002 para o solo rústico, e o disposto no PXOM para o solo rústico. Mais, naqueles ámbitos de solo rústico que no PXOM estivesen clasificados de solo urbanizable non delimitado, suspenderase a tramitación de plans de sectorización. </p>
    <p>En todo caso, o cumprimento simultáneo, cando xurda a dúbida de interpretación, resolverase consonte o disposto no artigo 6 da Lei 9/2002.</p>
    <p>A suspensión de licenzas ou procedementos terá unha duración de ata dous (2) anos contados desde a aprobación inicial e, en todo caso, extinguirase coa aprobación definitiva do novo PXOM.</p>
    <p>Cuarto. Darlles audiencia aos concellos limítrofes, simultaneamente e durante o mesmo prazo da información pública, e someter o plan ás consultas previstas na lexislación urbanística.</p>
    <p>Quinto. Solicitarlles ás administracións públicas competentes os informes previstos pola lexislación sectorial do Estado e da Comunidade Autónoma de Galicia».</p>
    <p>O prazo da exposición pública do expediente iniciarase o día seguinte a aquel en que se publique este anuncio no DOG.</p>
    <p>Durante o dito prazo poderá ser examinado por calquera interesado nas dependencias municipais para que se formulen as alegacións pertinentes.</p>
    <p>A documentación do expediente atópase ao dispor do público na Oficina Municipal de Urbanismo, de luns a venres, das 9.00 ás 14.00 horas.</p>
    <p>Oroso, 8 de xullo de 2013</p>
    <footer><p>Manuel Mirás Franqueira<br>Alcalde</p></footer>

