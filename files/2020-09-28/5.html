---
date: '2020-09-28'
id: G0598-180920-0002
page: 37440
number: 196
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 17 de setembro de 2020 pola que se autoriza o cambio de domicilio por
  traslado de instalacións e as ensinanzas profesionais de música no
  conservatorio de Verín.
range: Orde
url: >-
  https://www.xunta.gal/dog/Publicados/2020/20200928/AnuncioG0598-180920-0002_gl.html
---
<p>O Concello de Verín solicita o cambio de domicilio por traslado de instalacións da rúa José Mª Pereda Álvarez, nº 3, á rúa Irmáns Sulleiro, s/n, e a autorización para impartir as ensinanzas profesionais de música no Conservatorio de Verín. </p>
    <p>Conforme o Decreto 46/1991, do 7 de febreiro, créase o conservatorio de grao elemental dependente do Concello de Verín, cuxa posta en funcionamento se autorizou pola Orde do 28 de febreiro de 1991 (DOG do 5 de abril), con sede na rúa José María Pereda Álvarez, nº 3, de Verín (Ourense).</p>
    <p>O Real decreto 303/2010, do 15 de marzo, establece os requisitos mínimos dos centros que imparten ensinanzas artísticas. O Decreto 253/1995, do 29 de setembro, e a Orde do 5 de decembro de 1995, regulan o procedemento para a autorización de centros docentes privados para impartir ensinanzas artísticas; trámites preceptivos iniciados na Xefatura Territorial de Ourense que achega o expediente cos correspondentes informes para a autorización das devanditas modificacións.</p>
    <p>Por canto antecede, por proposta da Dirección Xeral de Centros e Recursos Humanos, </p>
    <p class="dog-titulo">DISPOÑO:</p>
    <p>Artigo 1. <em>Modificación da autorización</em></p>
    <p>Autorizar o cambio de domicilio por traslado de instalacións e as ensinanzas profesionais de música, no centro docente cuxos datos se sinalan a seguir:</p>
    <p>Denominación: CEMU Profesional de Verín.</p>
    <p>Código do centro: 32016558.</p>
    <p>Enderezo: rúa Irmáns Sulleiro, s/n. </p>
    <p>Localidade: Verín.</p>
    <p>Concello: Verín.</p>
    <p>Provincia: Ourense.</p>
    <p>Titular: Concello de Verín.</p>
    <p>Composición resultante:</p>
    <p>Ensinanzas elementais de música para 80 postos escolares. </p>
    <p>Ensinanzas profesionais de música para 80 postos escolares. </p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando se teña que modificar calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun (1) mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous (2) meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 17 de setembro de 2020</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

