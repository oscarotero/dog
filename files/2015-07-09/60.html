---
date: '2015-07-09'
id: C141-300615-0002
page: 28798
number: 128
agency: Portos de Galicia
section: VI. Anuncios. a) Administración autonómica.
title: >-
  CÉDULA do 23 de xuño de 2015 pola que se notifica resolución de incautación e
  alleamento da embarcación Cristina depositada en estado de abandono no porto
  de Sada.
range: Cédula
url: >-
  https://www.xunta.gal/dog/Publicados/2015/20150709/AnuncioC141-300615-0002_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE nº 285, do 27 de novembro), modificada pola Lei 15/2014, do 16 de setembro (BOE nº 226, do 17 de setembro), de réxime xurídico das administracións públicas e do procedemento administrativo común, notifícaselle á mercantil Altaba, S.A., con último domicilio coñecido na avenida Presidente Companys, 112, de Badalona (Barcelona), resolución do presidente de Portos de Galicia, do 1 de xuño do 2015, que decreta a incautación e o alleamento da embarcación Cristina, matriculada na Capitanía Marítima de Barcelona na lista 5ª, folio 9.510, clase Q, grupo III, por non ser posible a notificación a través do servizo de Correos.</p>
    <p>Así mesmo, este anuncio publicarase no Diario Oficial de Galicia, ben que, a eficacia do acto notificado quedará supeditada á súa publicación no BOE.</p>
    <p>A resolución emítese por mor do abandono e da ausencia de actividade da embarcación, con base ao establecido na regra décimo quinta de aplicación á tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 69 da Lei 5/2011, do 30 de setembro, de patrimonio da Comunidade Autónoma de Galicia.</p>
    <p>O expediente completo para o seu exame e consulta atópase na sede dos servizos centrais de Portos de Galicia, sitos na praza de Europa, número 5-A, 6º de Santiago de Compostela.</p>
    <p>A presente resolución esgota a vía administrativa e contra ela poderá interpoñerse recurso contencioso-administrativo ante o xulgado do contencioso-administrativo de Santiago de Compostela que corresponda, nun prazo máximo de dous meses contados a partir do día seguinte ao da publicación desta notificación no Boletín Oficial del Estado.</p>
    <p>Santiago de Compostela, 23 de xuño de 2015</p>
    <footer><p>José Juan Durán Hermida<br>Presidente de Portos de Galicia</p></footer>

