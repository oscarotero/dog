---
date: '2015-07-09'
id: G0165-250615-0004
page: 28765
number: 128
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 11 de xuño de 2015, do Xurado Provincial de Clasificación de Montes
  Veciñais en Man Común de Ourense, polo que se publica a resolución relativa ao
  deslindamento entre as comunidades de montes veciñais en man común de Monte do
  Rego e Parroquia de Moura (agás Monteverde e Fiscal), no concello de Nogueira
  de Ramuín.
range: Anuncio
url: >-
  https://www.xunta.gal/dog/Publicados/2015/20150709/AnuncioG0165-250615-0004_gl.html
---
<p>«Examinada a solicitude de conciliación formulada polas CMVMC Monte do Rego e a CMVMC Parroquia de Moura (agás Monteverde e Fiscal), resultan os seguintes feitos:</p>
    <p>Primeiro. Con data do 2 de decembro de 2013 o presidente das CMVMC Monte do Rego e da CMVMC Parroquia de Moura (agás Monteverde e Fiscal), ambas do concello de Nogueira de Ramuín, solicitou a aprobación dun deslindamento realizado entre ambas as comunidades. Os interesados achegaron coa solicitude a acta de conciliación realizada ante o xulgado de paz, certificacións de aprobación do deslindamento polas respectivas asembleas e planos.</p>
    <p>Segundo. Con data do 4 de abril de 2014 o Servizo de Montes informou de que a documentación achegada cumpre as exixencias previstas no artigo 53 da Lei 7/2012, do 28 de xuño, de montes de Galicia, e que o deslindamento realizado establece o límite entre ambos os dous montes dun xeito claro e inequívoco.</p>
    <p>Terceiro. Na acta de conciliación descríbense os lindes entre os montes da maneira seguinte:</p>
    <table>
     <tbody>
      <tr>
       <td>Denominación</td>
       <td>Coordenadas UTM (FUSO 299: (X,Y)</td>
      </tr>
      <tr>
       <td>Punto nº 1</td>
       <td>607138.10 4698513.72</td>
      </tr>
      <tr>
       <td>Punto nº 2</td>
       <td>605741.19 4697835.22</td>
      </tr>
      <tr>
       <td>Punto nº 3</td>
       <td>605630.97 4697743.91</td>
      </tr>
     </tbody>
    </table>
    <p>O deslindamento coa CMVMC Monte do Rego será pola imaxinaria que enlaza os anteditos puntos ata chegar á estrada.</p>
    <p>Quedan aproximadamente coas seguintes superficies:</p>
    <p>CMVMC Parroquia de Moura (salvo Monteverde e Fiscal): 250 hectáreas.</p>
    <p>CMVMC Monte do Rego: 48 hectáreas.</p>
    <p>Consideracións legais e técnicas:</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento que se seguirá no deslindamento entre montes veciñais en man común e establece que o xurado provincial de montes veciñais en man común, logo do exame da documentación presentada, ditará resolución que será publicada no <em>Diario Oficial de Galicia</em> e notificada ás comunidades interesadas.</p>
    <p>De acordo cos feitos e fundamentos de dereito expostos, o xurado provincial de montes en man común, de acordo co informe favorable do Servizo de Montes do 4 de abril de 2014, acordou por unanimidade o día 3 de xuño de 2015:</p>
    <p>Aprobar o acto de conciliación acadado polas CMVMC Monte do Rego e da CMVMC Parroquia de Moura (agás Monteverde e Fiscal) ambas do concello de Nogueira de Ramuín, de acordo co exposto no feito terceiro.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no plazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta resolución, de acordo co disposto no artigo 12 da Lei 13/1989 (citada), nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa».</p>
    <p>Ourense, 11 de xuño de 2015</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes<br>Veciñais en Man Común de Ourense</p></footer>

