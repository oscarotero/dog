---
date: '1997-11-05'
id: C186
page: 10
number: 214
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de outubro de 1997, da Delegación Provincial da Coruña, pola
  que se anuncia o levantamento das actas previas á ocupación da instalación
  eléctrica que se cita. (Expediente 122/1995).
range: Resolución
url: 'https://www.xunta.gal/dog/Publicados/1997/19971105/AnuncioC186_gl.html'
---
<p>Declarada urxente a instalación da liña eléctrica aérea a 15/20 kV en dobre circuíto, de 3.309 m de lonxitude, con conductor LA-110, con orixe na subestación da central térmica de Meirama e final na liña de M.T. aérea denominada Carral-Mesón do Vento, no seu percorrido polo termo municipal de Ordes (expediente 122/1995), para efectos de expropiación forzosa e imposición de servidumes de paso por Decreto 248/1997, do 24 de xuño, (Diario Oficial de Galicia, do 16 de setembro de 1997), da Consellería de Industria e Comercio, a prol da entidade Unión Eléctrica-Fenosa, S.A., con domicilio na Avda. de Arteixo, 171, 15008 A Coruña.</p>
<p>En cumprimento do disposto nos artigos 52 da Lei de expropiación forzosa, do 16 de decembro de 1954, e 56 do seu Regulamento, do 26 de abril de 1957, fáiselles saber ós interesados propostos como titulares dos predios que se conteñen na relación que se publicou no DOG, do 20-11-1996, que o representante e o perito da Administración comparecerán nos predios o día 18 de novembro de 1997, a partir das 11.30 horas, para a toma de datos e levantar a continuación nas oficinas da Casa do Concello de Ordes as actas previas á ocupación, nas que se describirán os bens e dereitos afectados por expropiación ou servidumes.</p>
<p>Advírteselles ós interesados, ós que se lles practicará notificación para o efecto, que saben concorrer ó acto en por si ou persoas que os representen, e se así o consideran cos seus peritos e un notario pola súa conta, podendo facer manifestacións nel e achegar datos que sexan útiles, e formular alegacións por escrito ata o citado levantamento, para os únicos efectos de emendar posibles erros da relación.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixirlle ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 14 de outubro de 1997.</p>
<p>Juan Ignacio Lizaur Otero</p>
<p>Delegado provincial da Coruña</p>
<p>8253</p>

