---
date: '2020-07-30'
id: G0181-220720-0001
page: 30109
number: 152
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 20 de xullo de 2020 polo que se somete ao trámite de información
  pública o proxecto de construción para o fomento da mobilidade sustentable de
  senda na OU-101, treitos A Medorra (punto quilométrico 7+750-9+420) e O Paiseo
  (punto quilométrico 13+780-14+230), así como a relación individual de bens,
  dereitos e propietarios afectados polo proxecto de referencia (clave
  OU/16/272.06).
range: Anuncio
url: >-
  https://www.xunta.gal/dog/Publicados/2020/20200730/AnuncioG0181-220720-0001_gl.html
---
<p>Antecedentes:</p>
    <p>Mediante Resolución da Dirección da Axencia Galega de Infraestruturas do 20 de xullo de 2020 aprobouse provisionalmente o proxecto de construción para o fomento da mobilidade sustentable: senda na OU-101, treitos: A Medorra (p.q. 7+750-9+420) e O Paiseo (p.q. 13+780-14+230), de clave OU/16/272.06.</p>
    <p>A Lei 8/2013, do 28 de xuño, de estradas de Galicia, determina no seu artigo 6.2 que os espazos destinados a sendas para peóns ou para a circulación de ciclistas teñan a consideración de elementos funcionais da estrada. Tendo en conta este precepto, a Xunta de Galicia elaborou a Estratexia en materia de mobilidade alternativa de Galicia, entre cuxos obxectivos está o fomento dos sistemas de transporte alternativos aos motorizados que permitan minimizar as repercusións sobre o ambiente e os seus impactos sociais e económicos.</p>
    <p>Os beneficios esperados con esta iniciativa son, entre outros, a mellora da mobilidade, a mellora da calidade do aire, da saúde, da igualdade e o benestar da economía, do patrimonio e do urbanismo. </p>
    <p>Con data do 2 de novembro de 2017, a Axencia Galega de Infraestruturas aprobou, con base na Estratexia en materia de mobilidade alternativa de Galicia, o documento da Estratexia en materia de mobilidade alternativa na comarca de Ourense e concellos limítrofes, onde se propón, entre outros, a creación de dous itinerarios peonís e ciclistas na OU- 101, que agora se desenvolven mediante o proxecto construtivo para o fomento da mobilidade sustentable: senda na OU-101, treitos: A Medorra (p.q. 7+750-9+420) e O Paiseo (p.q. 13+780-14+230), de clave: OU/16/272.06.</p>
    <p>As actuacións que se recollen no proxecto son as seguintes:</p>
    <p>• Itinerario 1: pola marxe esquerda, comeza á altura do núcleo da Medorra, no p.q. 7+270, ao pasar o cruzamento co regato de Pazos, e desenvólvese ao longo do Parque Tecnolóxico de Galicia Campo Alegra ata o p.q. 9+415.</p>
    <p>• Itinerario 2: comeza á altura do núcleo da Cascarreira, no p.q. 13+753, no cal remata un treito de beirarrúa existente, e desenvólvese pola marxe esquerda da OU-101 ata o p.q. 14+389, nas proximidades do Paiseo.</p>
    <p>Outras actuacións complementarias: execución de dous muros de coleira e un muro de formigón armado, gabia revestida nalgúns treitos, drenaxe, sinalización, balizamento e defensas e adecuación das paradas de bus e dos refuxios.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado proxecto de construción sométese ao trámite de información pública durante un período de trinta (30) días hábiles, contados a partir do seguinte ao da publicación deste anuncio no <em>Diario Oficial Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese á información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Ourense (rúa Sáenz Díez, 1, 32071 Ourense), na Casa do Concello do Pereiro de Aguiar (praza do Concello 1, 32710 O Pereiro de Aguiar, Ourense), Casa do Concello de San Cibrao das Viñas (praza da Constitución 1, 32911 San Cibrao das Viñas, Ourense) e na Casa do Concello de Paderne de Allariz (rúa Rioseco 7, 32112 Paderne de Allariz, Ourense). Así mesmo, na páxina web da Consellería de Infraestruturas e Mobilidade: </p>
    <p>(https://infraestruturasemobilidade.xunta.gal/organizacion/c/CIV_Axencia_Galega_de_Infraestruturas) atópase á disposición dos interesados o documento completo do proxecto de construción.</p>
    <p>Santiago de Compostela, 20 de xullo de 2020</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

