---
date: '2015-07-23'
id: O10-170715-0014
page: 30810
number: 138
agency: Consello de Contas de Galicia
section: IV. Oposicións e concursos.
title: >-
  RESOLUCIÓN do 17 de xullo de 2015 pola que se lle dá cumprimento ao Acordo do
  20 de maio de 2015, da Comisión de Goberno, que resolve a convocatoria para a
  provisión, polo sistema de libre designación, dun posto de traballo vacante.
range: Resolución
url: >-
  https://www.xunta.gal/dog/Publicados/2015/20150723/AnuncioO10-170715-0014_gl.html
---
<p>Convocada a provisión, polo sistema de libre designación, dun posto de traballo vacante no Consello de Contas de Galicia e publicada no Diario Oficial de Galicia, núm. 231, do 2 de decembro de 2014, a Comisión de Goberno resolveu mediante Acordo do 12 de febreiro de 2015 a adxudicación do posto, que se fixo pública mediante Resolución do conselleiro maior do 17 de febreiro de 2015 (DOG núm. 142, do 3 de marzo).</p>
    <p>Con data 17 de marzo de 2015, a funcionaria adxudicataria da praza formulou a súa renuncia a ela, que foi aceptada pola Comisión de Goberno nesa mesma data, e procedeuse a un novo nomeamento, na sesión do 20 de maio de 2015, entre os aspirantes cuxas solicitudes foron admitidas no presente procedemento, conforme o sinalado no referido Acordo da Comisión de Goberno, do 12 de febreiro de 2015.</p>
    <p>De acordo co establecido no artigo 29.2 do texto refundido da Lei da función pública de Galicia, aprobado polo Decreto lexislativo 1/2008, do 13 de marzo, vixente por aplicación do establecido na disposición transitoria décimo quinta da Lei 2/2015, do 29 de abril, do emprego público de Galicia, en uso das atribucións conferidas polo artigo 8 da Lei 6/1985, do 24 de xuño, e de conformidade co acordo da Comisión de Goberno de data 20 de maio de 2015,</p>
    <h2>RESOLVO:</h2>
    <p>Primeiro. Adxudicarlle destino no posto de traballo que se indica ao funcionario que se expresa no anexo desta resolución, seleccionado conforme o establecido nas bases da convocatoria.</p>
    <p>Segundo. O cesamento no actual destino do funcionario producirase o primeiro día hábil seguinte ao da data de publicación desta resolución no Diario Oficial de Galicia.</p>
    <p>O prazo de toma de posesión da praza adxudicada comezará a contar a partir do día seguinte ao do cesamento, e será de tres días se o destino anterior está en Santiago de Compostela, de sete días se está en localidade distinta ou de vinte días se comporta o reingreso ao servizo activo, conforme o establecido no artigo 14 do Regulamento de provisión de postos de traballo, promoción profesional e promoción interna da Comunidade Autónoma de Galicia, aprobado polo Decreto 93/1991, do 20 de marzo.</p>
    <p>O cómputo do prazo posesorio iniciarase cando rematen os permisos ou licenzas que, se é o caso, estivese gozando o interesado.</p>
    <p>Nos supostos de baixa temporal ou transitoria, o cómputo do prazo iniciarase a partir da correspondente alta.</p>
    <p>Terceiro. A toma de posesión realizada dentro do prazo referido dilixenciarase e tramitarase conforme as disposicións que regulan a materia.</p>
    <p>Cuarto. Contra a presente resolución, que esgota a vía administrativa, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses desde o día seguinte ao da súa publicación no DOG, de conformidade co establecido nos artigos 10.1.ap.c e 46.1 da Lei 29/1998, do 13 de xullo, reguladora da xurisdición contencioso-administrativa, ou ben recurso potestativo de reposición ante o órgano que ditou a resolución no prazo dun mes contado desde o día seguinte ao da súa publicación no DOG, segundo establecen os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 17 de xullo de 2015</p>
    <footer><p>P.S. (Artigo 8.3 da Lei 6/1985)<br>Xesús C. Palmou Lorenzo<br>Conselleiro maior do Consello de Contas de Galicia</p></footer>
    <h2>ANEXO</h2>
    <p>NRP/DNI: 3274889057 A0015.</p>
    <p>Grupo: A2.</p>
    <p>Apelidos e nome: Tajes Pérez, José.</p>
    <p>Posto de traballo: técnico de auditoría.</p>
    <p>Número do posto: 025.</p>
    <p>Nivel: 26.</p>
    <p>Localidade: Santiago de Compostela.</p>

