---
date: '2015-07-23'
id: C3K1-130715-0001
page: 30872
number: 138
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 30 de xuño de 2015, da Xefatura Territorial de Lugo, pola que se
  notifica a resolución do expediente sancionador 2015055AM-LU, por infraccións
  en materia sanitaria.
range: Cédula
url: >-
  https://www.xunta.gal/dog/Publicados/2015/20150723/AnuncioC3K1-130715-0001_gl.html
---
<p>Con data do 9 de xuño de 2015, a xefa territorial da Consellería de Sanidade de Lugo ditou resolución do expediente sancionador 2015055AM-LU, incoado na Xefatura Territorial da Consellería de Sanidade de Lugo a Gran Balneario de Aguas Mineromedicinales de Guitiriz, S.A.</p>
    <p>Intentada a notificación da resolución segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula e ao abeiro do disposto no número 5 do referido artigo, notifícaselle a Gran Balneario de Aguas Mineromedicinales de Guitiriz, S.A. o contido da citada resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que o asiste para interpoñer recurso de alzada ante a conselleira de Sanidade no prazo dun mes, contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias desta xefatura, sita na rúa Montevideo, 9, Lugo, e a obter, de ser o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>En caso de conformidade co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non é hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non é hábil, ata o inmediato día hábil seguinte; todo isto mediante o ingreso que poderá efectuar en calquera oficina de Abanca; en BBVA, transacción 1316 NIF S1511001H, ou en Banco Santander, empregando os impresos normalizados que se lle facilitarán nas dependencias desta xefatura territorial. O pagamento voluntario porá fin ao expediente; de non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Lugo, 30 de xuño de 2015</p>
    <footer><p>Patricia Daporta Padín<br>Xefa territorial de Lugo</p></footer>
    <h2>ANEXO</h2>
    <p>Nº expediente: 2015055AM-LU.</p>
    <p>Interesada: Gran Balneario de Aguas Mineromedicinales de Guitiriz, S.A.</p>
    <p>CIF: A15003072.</p>
    <p>Último enderezo coñecido: estrada do Balneario s/n, 27300 Guitiriz.</p>
    <p>Feitos imputados: infracción da lexislación aplicable en materia sanitaria.</p>
    <p>Artigos infrinxidos:</p>
    <p>– Artigos 6.3 e 11.5 do Real decreto 742/2013, de 27 do setembro, polo que se establecen os criterios técnico-sanitarios das piscinas (BOE núm. 244, do 11 de outubro; corrección de erros BOE núm. 271, do 12 de novembro de 2013, e BOE núm. 156, do 27 de xuño de 2014).</p>
    <p>– Artigo 57.2.c.1 da Lei 33/2011, do 4 de outubro, xeral de saúde pública (BOE núm. 240, do 5 de outubro).</p>
    <p>Tipificación: leve.</p>
    <p>Sanción imposta: seiscentos euros (600,00 €).</p>

