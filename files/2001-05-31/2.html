---
date: '2001-05-31'
id: '90E6'
page: 7
number: 105
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 21 de maio de 2001 pola que se ordena a publicación do acordo do
  Consello da Xunta de Galicia do 18 de maio de 2001, polo que se modifica a
  relación de postos de traballo do organismo autónomo Augas de Galicia da
  Consellería de Política Territorial, Obras Públicas e Vivenda.
range: Resolución
url: 'https://www.xunta.gal/dog/Publicados/2001/20010531/Anuncio90E6_gl.html'
---
<p>A necesidade de adecua-lo cadro de persoal do organismo autónomo Augas de Galicia ás súas necesidades de funcionamento, fai necesario modifica-la relación de postos de traballo do devandito organismo.</p>
<p>En consecuencia, por proposta da Consellería de Política Territorial, Obras Públicas e Vivenda, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do día dezaoito de maio de dous mil un,</p>
<p>ACORDO:</p>
<p>Primeiro.-Modifica-la vixente relación de postos de traballo do organismo autónomo Augas de Galicia da Consellería de Política Territorial, Obras Públicas e Vivenda, nos termos que se sinalan no anexo a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Clasificar como postos de libre designación, de acordo coas motivacións que se especifican, os seguintes:</p>
<table><tbody><tr><td></td></tr>
<tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>OT.B01.00.000.15770.003</td><td>Secretario/a do presidente</td><td>Artigo 6 da orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro)
Posto de confianza.</td></tr>
<tr><td></td></tr>
<tr><td>OT.B01.00.002.15770.039</td><td>Sección de habilitación</td><td>Posto de especial responsabilidade polo manexo de fondos públicos.</td></tr>
<tr><td></td></tr></tbody></table>
<p>Cuarto.-Deixar sen efecto a relación de postos de traballo do organismo autónomo Augas de Galicia publicada no DOG nº 122, do 23 de xuño de 2000.</p>
<p>Visto o acordo adoptado polo Consello da Xunta de Galicia na súa reunión do dezaoito de maio de dous mil un, relativo á modificación da relación de postos de traballo de Augas de Galicia da Consellería de Política Territorial, Obras Públicas e Vivenda, coa finalidade de cumpli-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 21 de maio de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

