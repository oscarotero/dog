---
date: '1996-01-12'
id: EDB6
page: 376
number: 9
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (64/1995).
range: Edicto
url: 'https://www.xunta.gal/dog/Publicados/1996/19960112/AnuncioEDB6_gl.html'
---
<p>María Begoña Arroyo Martín, secretaria do Xulgado de Primeira Instancia e Instrucción número seis de Santiago de Compostela, dou fe e testemuño de que nos autos de xuízo executivo dos que se fará mención, dictouse o seguinte:</p>
<p>«Sentencia. En Santiago de Compostela o vintesete de xullo de mil novecentos noventa e cinco. Vistos por Gustavo Adolfo Martín Castañeda, maxistrado-xuíz do Xulgado de Primeira Instancia e Instrucción número seis de Santiago de Compostela, os presentes autos de xuízo de cognición de desafiuzamento por falta de pagamento e, simultaneamente, reclamación de cantidade, seguidos baixo o número 64/1995, no que son partes, como demandante, Elena Suárez Mecías, maior de idade, viúva, con domicilio na rúa San Pedro de Mezonzo, nº 13-5º, representada polo procurador Ricardo García-Píccoli Atanes, contra María Dolores Caridad Domínguez, maior de idade, casada, con domicilio na rúa Romero Donallo, nº 5-3º F, e declarada procesualmente en rebeldía.</p>
<p>Decido que admito a demanda formulada polo procurador García-Píccoli Atanes, en nome e representación de Elena Suárez Mecías, e debo declarar e declaro haber lugar ó desafiuzamento da demandada María Dolores Caridad Domínguez, por falta de pagamento das rendas pactadas do piso 3º F da casa número cinco da rúa Romero Donallo desta cidade e destinado a vivenda, con apercibimento de lanzamento se non o desaloxase dentro do termo previsto na lei; a que aboe o importe das mensualidades debidas na cantidade de 238.720 ptas., así como ó pagamento das custas causadas no procedemento.</p>
<p>A presente resolución non é firme e contra ela as partes poden interpor, ante este xulgado, recurso de apelación dentro do terceiro día seguinte ó da súa notificación, para ser resolto pola Audiencia Provincial da Coruña».</p>
<p>E para que lle sirva de notificación á demandada rebelde, expido e asino o presente edicto en Santiago de Compostela o vintecatro de novembro de mil novecentos noventa e cinco.</p>
<p>Rubricado</p>
<p>8494</p>

