---
date: '2014-10-09'
id: L105-031014-0001
page: 43855
number: 193
agency: Concello de Arteixo
section: VI. Anuncios. b) Administración local.
title: ANUNCIO de información pública sobre convenio urbanístico (2013/002.CONV).
range: Anuncio
url: >-
  https://www.xunta.gal/dog/Publicados/2014/20141009/AnuncioL105-031014-0001_gl.html
---
<p>Nas dependencias municipais do Concello de Arteixo asinouse o 25.9.2014 con Florencio López Souto o texto inicial do convenio urbanístico de execución de planeamento para a obtención de terreos para a realización da obra incluída no POS-2011 nomeada beirarrúas enlace avenida Arsenio Iglesias-avenida Caión.</p>
    <p>De acordo co establecido polo artigo 237.1 da Lei 9/2002, do 30 de decembro, de ordenación urbanística e protección do medio rural de Galicia, sométese o texto do convenio ao trámite de información pública por un período de vinte días mediante publicación no <em>Diario Oficial de Galicia</em> e nun dos xornais de maior difusión na provincia.</p>
    <p>Durante o dito período, o texto do convenio subscrito estará á disposición do público en xeral de luns a venres en horario de 9.00 a 14.00 horas no Departamento de Urbanismo, e os sábados no Departamento de Información e Rexistro en horario de 9.30 a 13.30 horas.</p>
    <p>Arteixo, 25 de setembro de 2014</p>
    <footer><p>Por delegación (Decreto número 989/2011, do 21.6.2011)<br>Luís Alberto Castro Calvete<br>Concelleiro de Urbanismo</p></footer>

