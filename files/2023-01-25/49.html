---
date: '2023-01-25'
id: L130-200123-0001
page: 8784
number: 17
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para a ordenación do
  volume edificable no soar número 50 da rúa Emilio González López (expediente
  631/2022/157).
range: Anuncio
url: >-
  https://www.xunta.gal/dog/Publicados/2023/20230125/AnuncioL130-200123-0001_gl.html
---
<p>O Pleno do Concello, na sesión que tivo lugar o 12 de xaneiro de 2023, adoptou, entre outros, o seguinte acordo:</p>
    <p>Primeiro. Aprobar definitivamente o documento do estudo de detalle para a ordenación do volume edificable no soar número 50 da rúa Emilio González López, polígono de Los Rosales-A Coruña. Novembro 2022, promovido por Desarrolla Obras y Servicios, S.L., redactado por Arqyur, S.C. e asinado polo arquitecto Alfredo Garrote Pazos, e as arquitectas Mónica Mesejo Conde e Sara Prieto Hortas.</p>
    <p>Segundo. Ordenar a realización dos trámites administrativos recollidos no artigo 82 e 88 da Lei 2/2016, do 10 de febreiro, do solo de Galicia, e concordantes do regulamento de desenvolvemento desta, para procurar a eficacia do acto de aprobación definitiva e a entrada en vigor do documento.</p>
    <p>Terceiro. Notificar este acordo ao promotor e ás áreas municipais interesadas na tramitación do expediente.</p>
    <p>O contido íntegro do estudo de detalle aprobado pódese consultar fisicamente nas dependencias da Área Municipal de Urbanismo; na sede electrónica deste concello, na páxina web https://coruna.gal/urbanismo, na epígrafe planeamento vixente; ou ben, desde a mesma web, a través do visor de desenvolvemento do planeamento.</p>
    <p> Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co disposto no artigo 46 da Lei 29/1998, do 13 de xullo, da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme a dereito.</p>
    <p>A Coruña, 19 de xaneiro de 2023</p>
    <footer><p>A alcaldesa<br>P.D. (Decreto 3847, do 27.6.2019)<br>María Hernández García<br>Directora da Área Municipal de Urbanismo</p></footer>

