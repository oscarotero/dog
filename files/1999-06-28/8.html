---
date: '1999-06-28'
id: B62E
page: 8229
number: 122
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 22 de xuño de 1999 pola que se convoca un curso de verán sobre
  as recentes modificacións do réxime local.
range: Resolución
url: 'https://www.xunta.gal/dog/Publicados/1999/19990628/AnuncioB62E_gl.html'
---
<p>Dentro do plan de actividades da Escola Galega de Administración Pública para 1999 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso de verán sobre as recentes modificacións do réxime local, convocatoria que se desenvolverá conforme as seguintes bases:</p>
<p>1. Obxectivos.</p>
<p>Mellora-los coñecementos e abrir un debate sobre as novidades e as modificacións máis importantes introducidas no réxime local polas leis orgánicas 7/99, 8/99, 9/99, 10/99 e 11/99, do 21 de abril.</p>
<p>2. Contido.</p>
<p>Trataranse estes temas:</p>
<p>-O pacto local e a modificación da lexislación do réxime local.</p>
<p>-A modificación da Lei electoral, moción de censura e cuestión de confianza.</p>
<p>-O control político dos entes locais Art. 46.2º.</p>
<p>-A garantía da autonomía. Defensa ante o Tribunal Constitucional.</p>
<p>-Os principios de organización: órganos e competencias.</p>
<p>-Os actos administrativos locais: réxime de recursos, suspensión e impugnación.</p>
<p>-O futuro da autonomía local.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: o curso convocado desenvolverase os días 12 e 13 de xullo de 1999, no salón Truel do Hotel Marina de Sada (A Coruña).</p>
<p>5. Inscrición.</p>
<p>-Prazo: remata o xoves, día 8 de xullo de 1999.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4-15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando o día 9 de xullo, por teléfono, de 10 a 14.45 horas, ós seguintes números: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento do curso, así como a de cancelalo, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate deste curso, a aquelas persoas inscritas que concorresen asiduamente a el, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 22 de xuño de 1999.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

