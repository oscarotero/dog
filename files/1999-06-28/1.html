---
date: '1999-06-28'
id: B60A
page: 8211
number: 122
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Decreto 182/1999, do 17 de xuño, polo que se amplía o número de vocais da
  Comisión Superior para o Estudio do Desenvolvemento do Dereito Civil Galego.
range: Decreto
url: 'https://www.xunta.gal/dog/Publicados/1999/19990628/AnuncioB60A_gl.html'
---
<p>O Decreto 107/1999, do 8 de abril (DOG nº 84, do 4 de maio) estableceu a composición e funcións da Comisión Superior para o Estudio do Desenvolvemento do Dereito Civil Galego, que é un órgano consultivo da Xunta de Galicia encadrado na Consellería de Xustiza, Interior e Relacións Laborais.</p>
<p>Co obxecto de que poidan participar tódalas institucións que acheguen os seus coñecementos contrastados para a recuperación do específico dereito civil galego procede incorporar un novo membro ó Pleno da Comisión en representación da Academia Galega de Xurisprudencia e Lexislación.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezasete de xuño de mil novecentos noventa e nove,</p>
<p>DISPOÑO:</p>
<p>Artigo único.-Modifícase o artigo 4º.2 c) do Decreto 107/1999, do 8 de abril, que queda redactado como segue:</p>
<p>«Un representante de cada unha das seguintes institucións, elixidos de entre os seus membros:</p>
<p>-Consello da Cultura Galega.</p>
<p>-Consello da Avogacía de Galicia.</p>
<p>-Colexio Oficial de Rexistradores da Propiedade e Mercantís.</p>
<p>-Colexio Notarial de Galicia.</p>
<p>-Academia Galega de Xurisprudencia e Lexislación».</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezasete de xuño de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Relacións Laborais</p>

