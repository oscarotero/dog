---
date: '1999-06-28'
id: B612
page: 8211
number: 122
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 9 de xuño de 1999 polo que se dispón o cesamento do vocal en
  representación da organización sindical máis representativa no Consello de
  Administración da Autoridade Portuaria de Vigo.
range: Orde
url: 'https://www.xunta.gal/dog/Publicados/1999/19990628/AnuncioB612_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado, sitas no seu territorio.</p>
<p>O acordo do Consello da Xunta de Galicia, do 5 de marzo de 1999, faculta o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, disponse que a separación dos vocais do consello de administración será acordada polo órgano competente da Comunidade Autónoma por proposta das organizacións, organismos e entidades a que aqueles representen, polo que, recibida a proposta da Federación de Comunicación e Transporte de CC.OO. de Galicia, como organización na que recaen as competencias nesta materia, como organización sindical máis representativa trala realización de eleccións sindicais na Autoridade Portuaria de Vigo o día 8 de abril de 1999,</p>
<p>DISPOÑO:</p>
<p>Que cese Ignacio Pérez Calzado como vocal do Consello de Administración da Autoridade Portuaria de Vigo en representación da organización sindical máis representativa (UGT), agradecéndolle os servicios prestados.</p>
<p>Santiago de Compostela, 9 de xuño de 1999.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

