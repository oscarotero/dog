---
date: '2015-11-09'
id: CA02-291015-0001
page: 42564
number: 213
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 21 de setembro de 2015 pola que se regulan os ficheiros de datos de
  carácter persoal existentes na Axencia Galega de Infraestruturas.
range: Orde
url: >-
  https://www.xunta.gal/dog/Publicados/2015/20151109/AnuncioCA02-291015-0001_gl.html
---
<p>A Lei orgánica 15/1999, do 13 de decembro, de protección de datos de carácter persoal (BOE núm. 298, do 14 de decembro), regula o tratamento de datos de carácter persoal rexistrados en soportes físicos, que os faga susceptibles de tratamento, así como toda modalidade de uso posterior destes datos polos sectores público e privado. A finalidade desta regulación é garantir e protexer as liberdades públicas e os dereitos fundamentais das persoas físicas, e especialmente a súa honra e intimidade persoal e familiar.</p>
    <p>No artigo 20 da dita lei disponse que a creación, a modificación ou a supresión dos ficheiros das administracións públicas só se poderán facer por medio de disposición xeral publicada no BOE ou diario oficial correspondente, e no seu punto segundo establece as indicacións concretas que deben constar nas disposicións de creación e modificación daqueles.</p>
    <p>En consecuencia, en virtude das facultades que me confire o artigo 34.6 da Lei 1/1983, do 22 de febreiro, reguladora da Xunta e da súa Presidencia, </p>
    <h2>DISPOÑO:</h2>
    <p>Artigo 1. Obxecto</p>
    <p>É obxecto desta orde regular os ficheiros de carácter persoal da entidade pública instrumental Axencia Galega de Infraestruturas que se recollen no anexo. </p>
    <p>Artigo 2. Contido</p>
    <p>A información exixida no artigo 20 da Lei orgánica 15/1999, do 13 de decembro, de protección de datos de carácter persoal, e no artigo 54 do seu regulamento, o Real decreto 1720/2007, do 21 de decembro, para as disposicións de creación de ficheiros está contida no anexo desta orde.</p>
    <p>Artigo 3. Finalidade e uso dos ficheiros</p>
    <p>Os datos de carácter persoal incluídos nos ficheiros regulados por esta orde só serán utilizados para os fins expresamente previstos e declarados no anexo desta orde e polo persoal debidamente autorizado.</p>
    <p>Artigo 4. Cesión de datos</p>
    <p>Os datos só serán cedidos nos supostos expresamente previstos pola lei e os declarados no anexo desta orde. No suposto de cesión de datos ás administracións públicas, aplicarase o disposto na normativa vixente respecto a esta materia.</p>
    <p>Artigo 5. Órgano responsable dos ficheiros</p>
    <p>A responsabilidade sobre os ficheiros creados por esta orde correspóndelle á entidade pública instrumental Axencia Galega de Infraestruturas, adscrita á Consellería de Medio Ambiente, Territorio e Infraestruturas.</p>
    <p>No anexo detállase a unidade ante a cal se exercerán os dereitos de acceso, rectificación, cancelación e oposición dos datos que constan nos ficheiros.</p>
    <p>Artigo 6. Nivel de protección e medidas de seguridade</p>
    <p>Os ficheiros creados por esta orde atópanse clasificados atendendo ao disposto no artigo 80 e seguintes do regulamento de desenvolvemento da Lei orgánica de protección de datos de carácter persoal. No anexo aparece a clasificación (nivel básico, medio ou alto) dos ficheiros creados ou modificados baixo esta orde.</p>
    <p>O titular do órgano responsable destes ficheiros adoptará as medidas técnicas, de xestión e organización que sexan necesarias para asegurar a confidencialidade e integridade dos datos, así como as conducentes a facer efectivas as garantías, obrigas e dereitos recoñecidos na Lei orgánica 15/1999 e nas súas normas de desenvolvemento.</p>
    <p>Artigo 7. Comunicación ao Rexistro Xeral</p>
    <p>En cumprimento do artigo 55 do Regulamento de desenvolvemento da Lei 15/1999, os ficheiros serán notificados para a súa inscrición no Rexistro Xeral de Protección de Datos no prazo de 30 días desde a publicación desta orde no Diario Oficial de Galicia. </p>
    <p>Disposición derradeira</p>
    <p>Esta orde entrará en vigor aos vinte días da súa publicación no Diario Oficial de Galicia.</p>
    <p>Santiago de Compostela, 21 de setembro de 2015</p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>
    <h2>ANEXO<br>Ficheiros de nova creación</h2>
    <p>Ficheiros baixo a responsabilidade da entidade pública instrumental Axencia Galega de Infraestruturas (Consellería de Medio Ambiente, Territorio e Infraestruturas):</p>
    <table>
     <tbody>
      <tr>
       <td>Denominación do ficheiro</td>
       <td>Relacións informativas coa cidadanía e entidades.</td>
      </tr>
      <tr>
       <td>Descrición da súa finalidade e usos previstos</td>
       <td>Xestión das relacións informativas cos cidadáns e entidades.</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Cidadáns, residentes e representantes de entidades que manteñen relacións informativas coa Axencia Galega de Infraestruturas.</td>
      </tr>
      <tr>
       <td>Procedemento de recollida de datos</td>
       <td>Formularios en papel e electrónicos.</td>
      </tr>
      <tr>
       <td>Procedencia dos datos</td>
       <td>O propio interesado ou o seu representante legal.
        Entidades privadas.
        Fontes accesibles ao público.</td>
      </tr>
      <tr>
       <td>Estrutura básica do ficheiro
        Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome e apelidos, teléfono, sinatura electrónica, sinatura, correo electrónico.</td>
      </tr>
      <tr>
       <td>Sistema de tratamento</td>
       <td>Mixto.</td>
      </tr>
      <tr>
       <td>Comunicacións ou cesións de datos</td>
       <td>Outros órganos da Comunidade Autónoma.</td>
      </tr>
      <tr>
       <td>Transferencias internacionais de datos a terceiros países</td>
       <td>Non están previstas.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Entidade Pública Instrumental Axencia Galega de Infraestruturas.
        Edificio Administrativo San Caetano.
        San Caetano, s/n.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro</td>
       <td>Básico.</td>
      </tr>
     </tbody>
    </table>
    <table>
     <tbody>
      <tr>
       <td>Denominación do ficheiro</td>
       <td>Relacións administrativas coa cidadanía e entidades.</td>
      </tr>
      <tr>
       <td>Descrición da súa finalidade e usos previstos</td>
       <td>Xestión das relacións administrativas cos cidadáns, entre elas procedementos administrativos, rexistros, portelo electrónico 24×7, axudas, subvencións, premios, e a xestión das relacións administrativas con entidades sen ánimo de lucro (asociacións, fundacións, universidades, etc.) que manteñan relación coa Axencia Galega de Infraestruturas.</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Cidadáns, residentes e representantes de entidades que manteñen relacións administrativas coa Axencia Galega de Infraestruturas.</td>
      </tr>
      <tr>
       <td>Procedemento de recollida de datos</td>
       <td>Formularios en papel e electrónicos.</td>
      </tr>
      <tr>
       <td>Procedencia dos datos</td>
       <td>O propio interesado ou o seu representante legal.
        Entidades privadas.</td>
      </tr>
      <tr>
       <td>Estrutura básica do ficheiro
        Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome e apelidos, teléfono, enderezo, sinatura.
        Datos de características persoais.
        Datos de información comercial.
        Datos económicos, financeiros e de seguros.
        Datos de circunstancias sociais.
        Datos académicos e profesionais.
        Datos de detalle de emprego.
        Datos de transaccións.
        Datos relativos á comisión de infraccións administrativas, penais e outras resolucións xudiciais.
        Outros tipos de datos.</td>
      </tr>
      <tr>
       <td>Sistema de tratamento</td>
       <td>Mixto.</td>
      </tr>
      <tr>
       <td>Comunicacións ou cesións de datos</td>
       <td>Outras administracións públicas.
        Outros órganos da Comunidade Autónoma.</td>
      </tr>
      <tr>
       <td>Transferencias internacionais de datos a terceiros países</td>
       <td>Non están previstas.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Entidade Pública Instrumental Axencia Galega de Infraestruturas.
        Edificio Administrativo San Caetano.
        San Caetano, s/n.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro</td>
       <td>Medio.</td>
      </tr>
     </tbody>
    </table>
    <table>
     <tbody>
      <tr>
       <td>Denominación do ficheiro</td>
       <td>Relacións económicas e comerciais coa cidadanía, terceiros e entidades.</td>
      </tr>
      <tr>
       <td>Descrición da súa finalidade e usos previstos</td>
       <td>Xestión das relacións económicas que a Axencia Galega de Infraestruturas manteña cos cidadáns, con entidades sen ánimo de lucro (asociacións, fundacións, universidades, etc.) e a xestión da contratación administrativa e facturación a terceiros que proporcionen subministracións de bens ou servizos.</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Cidadáns e residentes, representantes de entidades e terceiros que manteñen relacións económicas coa entidade pública instrumental Axencia Galega de Infraestruturas.</td>
      </tr>
      <tr>
       <td>Procedemento de recollida de datos</td>
       <td>Formularios en papel e electrónicos.</td>
      </tr>
      <tr>
       <td>Procedencia dos datos</td>
       <td>O propio interesado ou o seu representante legal.
        Entidades privadas.</td>
      </tr>
      <tr>
       <td>Estrutura básica do ficheiro
        Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome e apelidos, teléfono, sinatura electrónica, sinatura.</td>
      </tr>
      <tr>
       <td>Sistema de tratamento</td>
       <td>Mixto.</td>
      </tr>
      <tr>
       <td>Comunicacións ou cesións de datos</td>
       <td>Axencia Tributaria.
        Consello de Contas da Xunta de Galicia.
        Caixas e bancos que teñen acordo coa Administración da Comunidade Autónoma de Galicia para a execución dos pagamentos.
        Organismos da Seguridade Social.</td>
      </tr>
      <tr>
       <td>Transferencias internacionais de datos a terceiros países</td>
       <td>Non están previstas.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Entidade Pública Instrumental Axencia Galega de Infraestruturas.
        Edificio Administrativo San Caetano.
        San Caetano, s/n.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro</td>
       <td>Básico.</td>
      </tr>
     </tbody>
    </table>
    <table>
     <tbody>
      <tr>
       <td>Denominación do ficheiro</td>
       <td>Recursos humanos.</td>
      </tr>
      <tr>
       <td>Descrición da súa finalidade e usos previstos</td>
       <td>Ordenación da xestión do persoal da Axencia Galega de Infraestruturas.</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Persoal da Axencia Galega de Infraestruturas.</td>
      </tr>
      <tr>
       <td>Procedemento de recollida de datos</td>
       <td>Declaración e formularios en papel e electrónicos.</td>
      </tr>
      <tr>
       <td>Procedencia dos datos</td>
       <td>O propio interesado ou o seu representante legal.
        Administracións públicas.</td>
      </tr>
      <tr>
       <td>Estrutura básica do ficheiro
        Tipos de datos de carácter persoal (categorías de datos)</td>
       <td>Datos de carácter identificativo (DNI/NIF, nº de Seguridade Social/mutualidade, nome e apelidos, teléfono, enderezo, nº rexistro persoal.
        Datos de características persoais.
        Datos de información comercial.
        Datos económicos, financeiros e de seguros.
        Datos de circunstancias sociais.
        Datos académicos e profesionais.
        Datos de detalle de emprego.
        Datos de transaccións.
        Datos relativos á comisión de infraccións administrativas e penais.
        Outro tipo de datos.</td>
      </tr>
      <tr>
       <td>Sistema de tratamento</td>
       <td>Mixto.</td>
      </tr>
      <tr>
       <td>Comunicacións ou cesións de datos</td>
       <td>Organismos da Seguridade Social.
        Facenda pública e Administración tributaria.
        Bancos e caixas de aforro.
        Mutua concesionaria do servizo de vixilancia da saúde para o persoal da Administración da Comunidade Autónoma de Galicia.</td>
      </tr>
      <tr>
       <td>Transferencias internacionais de datos a terceiros países</td>
       <td>Non están previstas.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Entidade Pública Instrumental Axencia Galega de Infraestruturas.
        Edificio Administrativo San Caetano.
        San Caetano, s/n.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro</td>
       <td>Medio.</td>
      </tr>
     </tbody>
    </table>
    <table>
     <tbody>
      <tr>
       <td>Denominación do ficheiro</td>
       <td>Actividades dirixidas á cidadanía.</td>
      </tr>
      <tr>
       <td>Descrición da súa finalidade e usos previstos</td>
       <td>Xestión de todas as actividades dirixidas á cidadanía tales como: programas de lecer, actividades de voluntariado, desenvolvemento de actividades culturais, actividades formativas.</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Cidadáns e residentes.</td>
      </tr>
      <tr>
       <td>Procedemento de recollida de datos</td>
       <td>Formularios en papel e electrónicos.</td>
      </tr>
      <tr>
       <td>Procedencia dos datos</td>
       <td>O propio interesado ou o seu representante legal.
        Outras persoas físicas.
        Fontes accesibles ao público:
        Administracións públicas.
        Outros: agrupacións de voluntarios, asociacións…</td>
      </tr>
      <tr>
       <td>Estrutura básica do ficheiro
        Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome e apelidos, enderezo postal e electrónico, teléfono.
        Datos de características persoais.
        Datos de circunstancias sociais.
        Datos de detalle de emprego.</td>
      </tr>
      <tr>
       <td>Sistema de tratamento</td>
       <td>Mixto.</td>
      </tr>
      <tr>
       <td>Comunicacións ou cesións de datos</td>
       <td>Outros órganos da Comunidade Autónoma.
        Outros órganos da Administración do Estado.</td>
      </tr>
      <tr>
       <td>Transferencias internacionais de datos a terceiros países</td>
       <td>Non están previstas.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Entidade Pública Instrumental Axencia Galega de Infraestruturas.
        Edificio Administrativo San Caetano.
        San Caetano, s/n.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro</td>
       <td>Básico.</td>
      </tr>
     </tbody>
    </table>
    <table>
     <tbody>
      <tr>
       <td>Denominación do ficheiro</td>
       <td>Rexistros.</td>
      </tr>
      <tr>
       <td>Descrición da súa finalidade e usos previstos</td>
       <td>Xestión dos diferentes rexistros administrativos cuxo mantemento corresponde á Axencia Galega de Infraestruturas.</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Cidadáns e residentes, membros que integran as entidades ou organizacións que teñen obriga de publicidade rexistral.</td>
      </tr>
      <tr>
       <td>Procedemento de recollida de datos</td>
       <td>Formularios en papel e electrónicos.</td>
      </tr>
      <tr>
       <td>Procedencia dos datos</td>
       <td>O propio interesado ou o seu representante legal. 
        Outras administracións públicas.</td>
      </tr>
      <tr>
       <td>Estrutura básica do ficheiro
        Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome e apelidos, teléfono, enderezo, sinatura.
        Datos de características persoais.
        Datos de información comercial.
        Datos económicos, financeiros e de seguros.
        Datos de circunstancias sociais.
        Datos académicos e profesionais.
        Datos de detalle de emprego.
        Datos de transaccións.
        Datos relativos á comisión de infraccións administrativas, penais e outras resolucións xudiciais.
        Outros tipos de datos.</td>
      </tr>
      <tr>
       <td>Sistema de tratamento</td>
       <td>Mixto.</td>
      </tr>
      <tr>
       <td>Comunicacións ou cesións de datos</td>
       <td>Outros órganos da Comunidade Autónoma.
        Outros órganos da Administración do Estado.
        Administración local.</td>
      </tr>
      <tr>
       <td>Transferencias internacionais de datos a terceiros países</td>
       <td>Non están previstas.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Entidade Pública Instrumental Axencia Galega de Infraestruturas.
        Edificio Administrativo San Caetano.
        San Caetano, s/n.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro</td>
       <td>Medio.</td>
      </tr>
     </tbody>
    </table>
    <table>
     <tbody>
      <tr>
       <td>Denominación do ficheiro</td>
       <td>Seguridade e control de acceso.</td>
      </tr>
      <tr>
       <td>Descrición da súa finalidade e usos previstos</td>
       <td>Videovixilancia e xestión do control de acceso ás instalacións administrativas da Axencia Galega de Infraestruturas. Xestión do control de acceso lóxico aos sistemas de información.</td>
      </tr>
      <tr>
       <td>Colectivos sobre os cales se pretende obter datos ou que resulten obrigados a subministralos</td>
       <td>Persoas (cidadáns, terceiros e persoal que presta servizos á Administración) que acceden ás instalacións da Axencia Galega de Infraestruturas ou aos seus sistemas de información.</td>
      </tr>
      <tr>
       <td>Procedemento de recollida de datos</td>
       <td>Formularios en papel e electrónicos e cámaras de videovixilancia.</td>
      </tr>
      <tr>
       <td>Procedencia dos datos</td>
       <td>O propio interesado ou o seu representante legal.</td>
      </tr>
      <tr>
       <td>Estrutura básica do ficheiro
        Tipos de datos de carácter persoal (categorías de datos)</td>
       <td>Datos de carácter identificativo: DNI/NIF, nome e apelidos, nº rexistro persoal, teléfono, imaxe, sinatura.
        Outros datos identificativos: matrícula do vehículo.</td>
      </tr>
      <tr>
       <td>Sistema de tratamento</td>
       <td>Mixto.</td>
      </tr>
      <tr>
       <td>Comunicacións ou cesións de datos</td>
       <td>Forzas e corpos de seguridade do Estado.
        Forzas e corpos de seguridade autonómica ou local.</td>
      </tr>
      <tr>
       <td>Transferencias internacionais de datos a terceiros países</td>
       <td>Non están previstas.</td>
      </tr>
      <tr>
       <td>Servizos ou unidades ante os cales poden exercer os dereitos de acceso, rectificación, cancelación e oposición</td>
       <td>Entidade Pública Instrumental Axencia Galega de Infraestruturas.
        Edificio Administrativo San Caetano.
        San Caetano, s/n.
        15781 Santiago de Compostela (A Coruña).</td>
      </tr>
      <tr>
       <td>Nivel do ficheiro</td>
       <td>Básico.</td>
      </tr>
     </tbody>
    </table>

