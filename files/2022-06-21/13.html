---
date: '2022-06-21'
id: V0653-310522-0004
page: 35693
number: 118
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 25 de maio de 2022, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica nos concellos de Ponteareas e O Porriño (expediente
  IN407A 2021/294-4).
range: Resolución
url: >-
  https://www.xunta.gal/dog/Publicados/2022/20220621/AnuncioV0653-310522-0004_gl.html
---
<p>Expediente: IN407A 2021/294-4.</p>
    <p>Promotora: UFD Distribución Electricidad, S.A.</p>
    <p>Denominación: recuamento LMTA ATI712 de alimentación á antena dos CC.TT. Can Prebeto e Couso Ponteareas.</p>
    <p>Concellos: Ponteareas e O Porriño.</p>
    <p>Feitos:</p>
    <p>Primeiro. O 22 de novembro de 2021, a empresa UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación de recuamento LMTA ATI712 de alimentación á antena dos CCTT Can Prebeto e Couso Ponteareas.</p>
    <p>Examinado o proxecto de execución, conclúese que consiste na realización das seguintes actuacións na parroquia de Guilán, concello de Ponteareas, e na parroquia de Cans, concello do Porriño:</p>
    <p>– Desmontaxe do tramo ATI712 de derivación á antena dos centros de transformación Can Prebeto e Couso Ponteareas.</p>
    <p>– No apoio nº 25 do tramo ATI7120611 instalarase un novo punto de partida da derivación aérea (retírase o que está instalado no apoio D-21-12 do tramo ATI7120495).</p>
    <p>– Instalación de dous novos vans: un de 20 metros e outro de 85 metros.</p>
    <p>– Substitución do condutor existente desde o apoio D1-21-12-7 do tramo ATI7120568 ata o apoio D1-12-6 do tramo ATI7120568.</p>
    <p>– Retensado do tramo de ATI7120568 desde o apoio D1-21-12-6 ata o apoio D-21-12-5.</p>
    <p>– Substitución de dous apoios existentes por un de tipo C 2000/12 e outro de tipo C 3000/16.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello do Porriño, o Concello de Ponteareas, a Confederación Hidrográfica Miño-Sil e a Sección de Minas de Pontevedra. A empresa promotora manifestou a súa conformidade cos condicionados emitidos polo Concello do Porriño, a Sección de Minas e a Confederación Hidrográfica Miño-Sil.</p>
    <p>O Concello de Ponteareas non emitiu ningún condicionado técnico, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG núm. 5, do 11 de xaneiro de 2021), e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>– Desmontaxe do tramo ATI712 de derivación á antena dos centros de transformación Can Prebeto e Couso Ponteareas.</p>
    <p>– Instalación dunha liña de media tensión aérea (LMTA) a 15 kV con condutor tipo LA-56 en tres actuacións. A primeira actuación (instalación de dous vans) de 105 metros de lonxitude, con inicio no apoio nº 25 do tramo ATI71220611 e final no apoio D1-21-12-7 do tramo ATI7120568. A segunda actuación é de 48 metros de lonxitude, con orixe no apoio D1-21-12-7 do tramo ATI7120568 e final no apoio D1-12-6 do tramo ATI710568. A terceira, actuación de retensado, é de 42 metros de lonxitude con orixe no apoio D1-21-12-6 do tramo ATI7120568 e final no apoio D1-21-12-5 do tramo ATI712056.</p>
    <p>As instalacións están situadas na parroquia de Guilán, concello de Ponteareas, e na parroquia de Cans, concello do Porriño.</p>
    <p>Conforme con todo o indicado,</p>
    <h2>RESOLVO:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada recuamento LMTA ATI712 de alimentación á antena dos CCTT Can Prebeto e Couso Ponteareas, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 25 de maio de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

