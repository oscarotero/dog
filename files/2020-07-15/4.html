---
date: '2020-07-15'
id: G0534-070720-0002
page: 28106
number: 140
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 2 de xullo de 2020 pola que se concede a mención de excelencia a
  titulacións universitarias oficiais de máster impartidas polas universidades
  do Sistema universitario de Galicia no curso académico 2019/20.
range: Resolución
url: >-
  https://www.xunta.gal/dog/Publicados/2020/20200715/AnuncioG0534-070720-0002_gl.html
---
<p>Con data do 25 de novembro de 2019, publicouse no <em>Diario Oficial de Galicia</em> a Orde do 12 de novembro de 2019 pola que se establecen as bases reguladoras e se procede á convocatoria para a concesión de mención de excelencia a titulacións universitarias oficiais de máster, impartidas polas universidades do Sistema universitario de Galicia no curso académico 2019/20.</p>
    <p>Con data do 24 de decembro de 2019 publicouse no <em>Diario Oficial de Galicia</em> a Orde do 12 de decembro de 2019 pola que se amplía o prazo de presentación de solicitudes da Orde do 12 de novembro de 2019. De acordo co establecido na artigo 1 da orde amplíase ata o día 15 de febreiro de 2020, incluído, o prazo de presentación de solicitudes previsto no punto 2 do artigo 4 da Orde do 12 de novembro de 2019 pola que se establecen as bases reguladoras.</p>
    <p>Rematado o prazo para a entrega da documentación complementaria necesaria para a tramitación do procedemento establecido no artigo 5 da Orde de 12 de decembro de 2019 foron analizadas as solicitudes pola comisión avaliadora prevista no artigo 8 da orde da convocatoria.</p>
    <p>Tendo en conta o anteriormente exposto e atendendo á proposta de resolución da Secretaría Xeral de Universidades, esta consellería</p>
    <h2>RESOLVE:</h2>
    <p>Primeiro. Concederlles a mención de Máster Universitario Excelente da Xunta de Galicia ás titulacións universitarias oficiais de máster, impartidas polas universidades do Sistema universitario de Galicia no curso académico 2019/20, que se relacionan no anexo da presente orde.</p>
    <p>Segundo. As universidades responsables dos títulos comprométense a manter os requisitos que deron lugar á obtención da puntuación mínima para acadar a mención de Máster Universitario Excelente da Xunta de Galicia.</p>
    <p>Así mesmo, os responsables dos títulos comprométense a incluír as medidas e modificacións necesarias, segundo o procedemento establecido para a modificación de títulos universitarios, derivadas do compromiso de inclusión dun módulo vinculado directamente cunha formación en emprendemento e autoemprego, establecida no artigo 9, epígrafe f).</p>
    <p>Terceiro. Contra esta resolución, que esgota a vía administrativa, as universidades poderán interpoñer recurso potestativo de reposición ante a conselleira de Educación, Universidade e Formación Profesional no prazo dun mes contado a partir do día seguinte ao da publicación da resolución no DOG, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente o recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de xullo de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>
    <h2>ANEXO</h2>
    <table>
     <tbody>
      <tr>
       <td>Titulación</td>
       <td>Facultade/escola</td>
       <td>Universidade</td>
      </tr>
      <tr>
       <td>MU en Bioloxía Molecular, Celular e Xenética</td>
       <td>Facultade de Ciencias</td>
       <td>Universidade da Coruña</td>
      </tr>
      <tr>
       <td>MU en Enxeñaría Ambiental</td>
       <td>Escola Técnica Superior de Enxeñaría</td>
       <td>Universidade de Santiago de Compostela</td>
      </tr>
      <tr>
       <td>MU en Enxeñaría Informática</td>
       <td>Facultade de Informática</td>
       <td>Universidade da Coruña</td>
      </tr>
     </tbody>
    </table>

