---
date: '2014-10-30'
id: G2347-101014-0002
page: 45924
number: 208
agency: Xulgado do Social número 4 da Coruña
section: V. Administración de xustiza.
title: EDICTO (471/2014 bis).
range: Edicto
url: >-
  https://www.xunta.gal/dog/Publicados/2014/20141030/AnuncioG2347-101014-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 471/2014 bis por instancia de Julio Lamas Varela contra Automóviles Carlos Piñeiro, S.L. e o Fondo de Garantía Salarial sobre resolución de contrato e despedimento, nos cales se ditou sentenza o 2 de outubro de 2014, que copiada nos particulares necesarios di así:</p>
    <p>Decisión.</p>
    <p>Estímanse as demandas interpostas por Julio Lamas Varela fronte a Automóviles Carlos Piñeiro, S.L., con intervención do Fondo de Garantía Salarial e, en consecuencia:</p>
    <p>– Declárase extinguido con data da presente resolución o contrato de traballo que unía o traballador coa empresa Automóviles Carlos Piñeiro, S.L.</p>
    <p>– Declárase improcedente o despedimento da demandante de data 15 de abril de 2014.</p>
    <p>– Condénase a empresa Automóviles Carlos Piñeiro, S.L. a aboarlle ao demandante a cantidade de 22.575,30 euros en concepto de indemnización e a cantidade de 20.139,60 euros en concepto de cantidades salariais pendentes de pagamento; estas últimas devindicaron o xuro moratorio do 10 % previsto no artigo 29.3 do Estatuto dos traballadores.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que lle sirva de notificación en forma á empresa Automóviles Carlos Piñeiro, S.L., expido e asino este edicto.</p>
    <p>A Coruña, 8 de outubro de 2014</p>
    <footer><p>A secretaria xudicial</p></footer>

