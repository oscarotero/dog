---
date: '2018-04-09'
id: G0244-280318-0006
page: 19267
number: 68
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 28 de febreiro de 2018, da Dirección Xeral de Administración
  Local, pola que se clasifica un posto de traballo reservado a funcionarios/as
  con habilitación de carácter nacional no Concello de Tomiño.
range: Resolución
url: >-
  https://www.xunta.gal/dog/Publicados/2018/20180409/AnuncioG0244-280318-0006_gl.html
---
<p>O Concello de Tomiño solicitou, tras a tramitación do oportuno expediente, ao abeiro do disposto no artigo 9 do Real decreto 1732/1994, do 29 de xullo, e o artigo 10 do Decreto 49/2009, do 26 de febreiro, á Dirección Xeral de Administración Local a supresión de posto reservado a funcionarios de Administración local con habilitación de carácter nacional nos seguintes termos:</p>
    <p>Entidade local: Concello de Tomiño.</p>
    <p>Posto: adxunto a intervención.</p>
    <p>Subescala: secretaría-intervención.</p>
    <p>Forma provisión: concurso.</p>
    <p>O xefe do Servizo de Réxime Xurídico e Xestión de Funcionarios con Habilitación Nacional, tendo en conta a normativa aplicable (Real decreto 1732/1994, do 29 de xullo, en virtude do mandato recollido na disposición transitoria VII da Lei 27/2013, do 27 de decembro, así como polo Decreto 49/2009, do 26 de febreiro, sobre exercicio de competencias da Comunidade Autónoma de Galicia respecto dos funcionarios con habilitación de carácter nacional), tras o exame do expediente emitiu o correspondente informe proposta (no cal levou a cabo a análise do réxime xurídico aplicable, competencia, requisitos para a concesión e condicións), que conta co visto e prace da subdirectora de Réxime Xurídico Local, favorable á clasificación solicitada.</p>
    <p>De acordo co informe proposta sinalado e tendo en conta as competencias conferidas polo artigo 15.e) da Lei 2/2015, do 29 de abril, de emprego público de Galicia, e o artigo 1.6 da Orde do 29 de decembro de 2017 sobre delegación de competencias (DOG núm. 3, do 4 de xaneiro de 2018),</p>
    <h2>RESOLVO:</h2>
    <p>Primeiro. Suprimir o posto reservado a funcionarios con habilitación nacional nos seguintes termos:</p>
    <p>Entidade local: Concello de Tomiño.</p>
    <p>Posto: adxunto a intervención.</p>
    <p>Subescala: secretaría-intervención.</p>
    <p>Forma provisión: concurso.</p>
    <p>Segundo. Clasificar o posto reservado a funcionarios con habilitación nacional nos seguintes termos:</p>
    <p>Entidade local: Concello de Tomiño.</p>
    <p>Posto: tesouraría.</p>
    <p>Subescala: intervención-tesourería.</p>
    <p>Forma provisión: concurso.</p>
    <p>Terceiro. Adscribir ao funcionario de Administración local con habilitación de carácter nacional Ricardo Pernas Romaní ao actual posto de tesoureiro.</p>
    <p>Cuarto. Publicar esta resolución no DOG así como remitir a publicación á Dirección Xeral de Función Pública do Ministerio de Facenda e Función Pública para os efectos da súa publicación no BOE.</p>
    <p>Quinto. A presente resolución, que pon fin á vía administrativa, poderá impugnarse directamente ante a xurisdición contencioso-administrativa, no prazo de dous meses contados desde o día seguinte ao da publicación, segundo a Lei 29/1998, do 13 de xullo, reguladora da xurisdición contencioso-administrativa. Poderá tamén, potestativamente, interpoñerse recurso de reposición perante a Vicepresidencia e Consellería de Presidencia, Administracións Públicas e Xustiza no prazo dun mes contado desde a mesma data, nos termos do artigo 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 28 de febreiro de 2018</p>
    <footer><p>Marta Fernández-Tapias Núñez<br>Directora xeral de Administración Local</p></footer>

