---
date: '2018-04-09'
id: O3C2-280318-0001
page: 19261
number: 68
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 28 de marzo de 2018 pola que se convoca unha xornada sobre a Lei
  de espectáculos públicos e actividades recreativas de Galicia.
range: Resolución
url: >-
  https://www.xunta.gal/dog/Publicados/2018/20180409/AnuncioO3C2-280318-0001_gl.html
---
<p>A Academia Galega de Seguridade Pública, en colaboración coa Dirección Xeral de Emerxencias e Interior e a Dirección Xeral de Administración Local, anuncia a convocatoria dunha xornada sobre a Lei de espectáculos públicos e actividades recreativas de Galicia, de acordo coas seguintes bases:</p>
    <p>Primeira. Datos da actividade</p>
    <p>Tipo: xornada.</p>
    <p>Denominación: Lei de espectáculos públicos e actividades recreativas de Galicia.</p>
    <p>Modalidade: presencial.</p>
    <p>Edicións: 1.</p>
    <p>Horas lectivas: 5.</p>
    <p>Segunda. Obxectivos e contido da actividade formativa</p>
    <p>Obxectivos: o obxectivo principal é abordar os aspectos máis relevantes da nova lei e as implicacións da súa entrada en vigor.</p>
    <p>Contido:</p>
    <p>• Aspectos xerais da norma.</p>
    <p>• O réxime de intervención administrativa na nova lei. A modificación da Lei 9/2013, do 19 de decembro, do emprendemento e da competitividade económica de Galicia.</p>
    <p>• A Lei 10/2017, de espectáculos públicos e actividades recreativas de Galicia desde a perspectiva local. Especial referencia ao réxime sancionador.</p>
    <p>• Cuestións de interese na aplicación práctica da lei.</p>
    <p>Terceira. Destinatarios/as</p>
    <p>Persoal ao servizo das administracións públicas, alcaldes, concelleiros e interesados en xeral.</p>
    <p>Cuarta. Prazas ofertadas</p>
    <p>Limitado á capacidade máxima (400 persoas).</p>
    <p>Quinta. Desenvolvemento da actividade</p>
    <p>1. Lugar de celebración.</p>
    <p>Lugar: Agasp.</p>
    <p>Data: 20 de abril.</p>
    <p>Horario: das 10.00 ás 18.00 horas.</p>
    <p>2. Solicitudes de participación.</p>
    <p>a) O persoal que desexe participar na xornada deberá cubrir o formulario de matrícula telemática na páxina web da Agasp http://agasp.xunta.es.</p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes: o prazo de inscrición e presentación de solicitudes de participación remata o día 18 de abril de 2018.</p>
    <p>3. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.es.</p>
    <p>b) Para cubrir correctamente os formularios da solicitude, no citado enderezo da internet dispoñerase de instrucións de axuda que deberán ser observadas en todo momento polas persoas solicitantes.</p>
    <p>b) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>c) En caso de dúbida, dificultades técnicas ou necesidade de máis información, poderán dirixirse a Agasp a través do número de teléfono 886 20 61 10, do fax 886 20 61 22 ou enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>4. Criterios de selección.</p>
    <p>Exclusivamente por orde de inscrición.</p>
    <p>5. Lista de solicitudes seleccionadas.</p>
    <p>O 19 de abril de 2018 a Agasp publicará na súa páxina web as solicitudes de participación que resultasen seleccionadas segundo o criterio de selección mencionado anteriormente.</p>
    <p>6. Certificado de asistencia.</p>
    <p>Entregarase un certificado de asistencia a todas aquelas persoas que acrediten a súa presenza efectiva durante o transcurso da xornada.</p>
    <p>7. Dereitos e deberes do alumnado participante.</p>
    <p>Durante o desenvolvemento da actividade, ao alumnado seralle de aplicación en canto aos dereitos e deberes, o previsto no Regulamento de réxime interior da Agasp, aprobado por Orde da Consellería de Presidencia, Administracións Públicas e Xustiza do 4 de febreiro de 2009.</p>
    <p>8. Modificación e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que podan xurdir.</p>
    <p>A Agasp tamén poderá suprimir a xornada, ampliar novas edicións desta ou suspendela temporalmente, cando así veña exixido por circunstancias que afecten a súa organización realización ou docencia.</p>
    <p>A Estrada, 28 de marzo de 2018</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

