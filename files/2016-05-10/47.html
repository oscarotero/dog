---
date: '2016-05-10'
id: L106-190416-0003
page: 17938
number: 88
agency: Concello de Arzúa
section: VI. Anuncios. b) Administración local.
title: >-
  ANUNCIO da convocatoria de concurso para seleccionar a persoa que desempeñará
  o posto de traballo de axente TIC.
range: Anuncio
url: >-
  https://www.xunta.gal/dog/Publicados/2016/20160510/AnuncioL106-190416-0003_gl.html
---
<p>Conforme o acordo adoptado pola Xunta de Goberno Local, na sesión que tivo lugar o día 12 de abril de 2016, convócase concurso para poder seleccionar a persoa que desempeñará o posto de traballo de axente TIC, a través da Aula Cemit deste concello, na modalidade de funcionario interino, para realizar as funcións previstas na base 2ª das que rexen o dito proceso de selección, que resultaron aprobadas nesa mesma sesión.</p>
    <p>E isto, ata o remate do programa para cuxa execución se aprobou esta convocatoria, que é de carácter anual e que remata o día 31 de decembro de 2016, pero poderase prorrogar o nomeamento mentres dure o programa, dentro dos límites establecidos legalmente.</p>
    <p>A retribución consistirá nunha retribución básica correspondente a un funcionario do grupo B e nunha retribución complementaria que incluirá unicamente o complemento de destino, por un importe equivalente ao nivel 18, por ser ese o nivel mínimo previsto legalmente para un funcionario do grupo B.</p>
    <p>As bases que rexen a convocatoria están nas oficinas municipais á disposición dos interesados e serán publicadas integramente no Boletín Oficial da provincia.</p>
    <p>O prazo de presentación de solicitudes será de dez días hábiles a partir do seguinte ao da publicación deste anuncio no Diario Oficial de Galicia; deberase presentar a seguinte documentación mediante fotocopia compulsada:</p>
    <p>1. Documento nacional de identidade ou equivalente.</p>
    <p>2. Titulación mínima de formación profesional de grao superior ou, na súa falta, xustificante de ter efectuado o depósito para a súa obtención, xunto coa certificación oficial de ter superados os estudos necesarios para a súa expedición.</p>
    <p>3. Documento acreditativo de estar en posesión do Celga 4 ou equivalente debidamente homologado polo órgano competente en materia de política lingüística da Xunta de Galicia.</p>
    <p>4. Documentación acreditativa dos méritos alegados, de ser o caso.</p>
    <p>5. Curriculum vitae.</p>
    <p>Os sucesivos anuncios relativos a este procedemento publicaranse no taboleiro de edictos da casa do concello.</p>
    <p>Arzúa, 19 de abril de 2016</p>
    <footer><p>José Luis García López<br>Alcalde</p></footer>

