---
date: '2016-05-10'
id: G0424-280416-0005
page: 17912
number: 88
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 28 de abril de 2016, da Xefatura Territorial da Coruña, de
  convocatoria para o levantamento de actas previas á ocupación correspondentes
  aos bens e dereitos afectados polo expediente de expropiación IN407A
  2015/169-1, no termo municipal de Ferrol.
range: Anuncio
url: >-
  https://www.xunta.gal/dog/Publicados/2016/20160510/AnuncioG0424-280416-0005_gl.html
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións da liña eléctrica denominada recuamento LMT SMR-712/SMR-713-rúa Instituto, no termo municipal de Ferrol (expediente IN407A 2015/169-1), pola Resolución da Xefatura Territorial da Consellería de Economía, Emprego e Industria, do 1 de marzo de 2016, a favor da entidade beneficiaria Unión Fenosa Distribución, S.A., efectúase a convocatoria para levantamento das actas previas á ocupación de acordo co establecido no artigo 52.2 da Lei de expropiación forzosa. Mediante o presente anuncio convócanse todas as persoas interesadas no acto de levantamento das actas previas á ocupación que terá lugar sobre o terreo, seguindo o cadro anexo que máis abaixo se detalla. </p>
    <p>Tal e como se establece no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar de notificación ou o medio a que se refire o punto 1 deste artigo, ou ben, intentada a notificación, non se puidese practicar...».</p>
    <p>Ao acto deberán comparecer as persoas titulares dos bens ou dereitos afectados por si ou representados por persoa debidamente autorizada, exhibindo o seu DNI/NIF así como os documentos acreditativos da titularidade.</p>
    <p>A Coruña, 28 de abril de 2016</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN407A 2015/169-1.</p>
    <p>Solicitante: Unión Fenosa Distribución, S.A.</p>
    <p>Denominación: recuamento LMT SMR-712/SMR-713-rúa Instituto.</p>
    <p>Concello: Ferrol.</p>
    <table>
     <tbody>
      <tr>
       <td>Nº predio</td>
       <td>Concello</td>
       <td>Lugar</td>
       <td>Titular</td>
       <td>Data</td>
       <td>Hora</td>
      </tr>
      <tr>
       <td>1</td>
       <td>Ferrol</td>
       <td>Casquido</td>
       <td>Descoñecido</td>
       <td>23.6.2016</td>
       <td>11.30</td>
      </tr>
     </tbody>
    </table>

