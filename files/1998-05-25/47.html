---
date: '1998-05-25'
id: C892
page: 5696
number: 98
agency: CAIXA DE PONTEVEDRA
section: VI. ANUNCIOS
title: Convocatoria de asemblea xeral constituínte.
range: Convocatoria
url: 'https://www.xunta.gal/dog/Publicados/1998/19980525/AnuncioC892_gl.html'
---
<p>De conformidade co disposto estatutariamente e por acordo do Consello de Administración, convó-</p>
<p>case asemblea xeral da Caixa de Aforros de Pontevedra, en sesión constituínte, co fin de completa-la súa composición, unha vez finalizado o proceso de renovación por metades dos representantes dos diferentes grupos que a forman.</p>
<p>A sesión tera lugar o día 17 de xuño de 1998, no Auditorio, situado no edificio social da entidade, situado na rúa Augusto González Besada, 2 e 4 de Pontevedra (acceso pola rúa San José), ás 19 horas na primeira convocatoria, e de non reunirse o quórum neceseario, en segunda convocatoria o mesmo día e en igual lugar ás 19.30 horas, para trata-los asuntos comprendidos na seguinte orde do día:</p>
<p>1. Confección da relación de asistentes para determinación do quórum e subseguinte constitución válida asemblea.</p>
<p>2. Apertura da reunión pola presidencia.</p>
<p>3. Elección de vocais, titulares e suplentes, do Consello de Administración.</p>
<p>4. Elección de membros, titulares e suplentes, da comisión de control.</p>
<p>5. Acordo sobre aprobación da acta da sesión.</p>
<p>Durante o prazo de cinco días naturais, contados desde a data da publicación desta convocatoria no DOG, poderanse propoñer candidaturas ante a comisión electoral, para os efectos previstos no apartado terceiro e cuarto da orde do día.</p>
<p>Pontevedra, 20 de maio de 1998.</p>
<p>Manuel Campos Villarino</p>
<p>Presidente do Consello de Administración</p>

