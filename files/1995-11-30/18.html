---
date: '1995-11-30'
id: 642E
page: 9
number: 230
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 23 de novembro de 1995, da Dirección Xeral de Formación
  Pesqueira e Investigación, pola que se anuncia a licitación polo sistema de
  concurso aberto, para a contratación do servicio de limpeza do Instituto
  Politécnico Marítimo-Pesqueiro de Vigo, da Escola Oficial Náutico-Pesqueira de
  Ribeira e do Instituto Galego de Formación en Acuicultura da Illa de Arousa.
range: Resolución
url: 'https://www.xunta.gal/dog/Publicados/1995/19951130/Anuncio642E_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación do contrato do servicio de limpeza do Instituto Politécnico Marítimo-Pesqueiro de Vigo, da Escola Oficial Náutico-Pesqueira de Ribeira e do Instituto Galego de Formación en Acuicultura da Illa de Arousa.</p>
<p>Obxecto: contratación do servicio de limpeza do Instituto Politécnico Marítimo-Pesqueiro de Vigo, da Escola Oficial Náutico-Pesqueira de Ribeira e do Instituto Galego de Formación en Acuicultura da Illa de Arousa.</p>
<p>Orzamento e tipo: quince millóns cincocentas mil pesetas (15.500.000 ptas.), impostos incluídos.</p>
<p>Prazo de execución: segundo o prego de prescricións técnicas.</p>
<p>Documentos de interese: os pregos de cláusulas administrativas particulares e de prescricións técnicas, que rexerán neste concurso, estarán á disposición dos licitadores nas dependencias do Servicio de Ensinanzas Marítimo-Pesqueiras (Rúa dos Irmandiños, s/n, Santiago de Compostela), na oficina de información da Consellería de Pesca, Marisqueo e Acuicultura en Santiago de Compostela, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do vixésimo sexto día natural seguinte ó da publicación desta resolución no Diario Oficial de Galicia. No caso de utilizar calquera dos medios previstos no artigo 100 do Regulamento xeral de contratación do Estado, remitirase un telegrama á Dirección Xeral de Formación Pesqueira e Investigación, no que se lle comunique a presentación da oferta.</p>
<p>Apertura de proposicións: realizaraa mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás 10.30 horas do terceiro día hábil contado a partir do seguinte ó de remate do prazo de presentación</p>
<p>de propostas. Se ese día coincidise en sábado, a mesa reunirase o luns seguinte á mesma hora.</p>
<p>Fianza definitiva: 4% do orzamento de licitación.</p>
<p>O importe do anuncio será por conta do adxudicatario.</p>
<p>Santiago de Compostela, 23 de novembro de 1995.</p>
<p>Ana Gallego Castro</p>
<p>Directora xeral de Formación Pesqueira e Investigación</p>
<p>95-7847</p>

