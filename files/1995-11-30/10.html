---
date: '1995-11-30'
id: 640E
page: 9
number: 230
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 23 de novembro de 1995, da Subdirección Xeral de
  Infraestructuras Hidráulicas, pola que se sinalan as datas para o levantamento
  das actas previas á ocupación dos bens afectados polas obras de
  acondicionamento do regato Pontiñas ó seu paso por Lalín (primeira fase), T.M.
  de Lalín (clave OH.436.272).
range: Resolución
url: 'https://www.xunta.gal/dog/Publicados/1995/19951130/Anuncio640E_gl.html'
---
<p>O artigo 28 do vixente Estatuto de autonomía de Galicia establece no apartado 2º as competencias da Comunidade Autónoma de Galicia no desenvolvemento lexislativo e a execución da lexislación do Estado en materia de expropiación forzosa.</p>
<p>As obras reseñadas no encabezamento da presente resolución encóntranse incluidas no programa das obras que se realizarán con cargo o programa 412-A Xestión e infraestructuras de recursos hidráulicos.</p>
<p>Por resolución da Dirección Xeral de Obras Públicas da Consellería de Política Territorial, Obras Públicas e Vivenda do 17 de xaneiro de 1995, aprobouse o correspondente proxecto de acondicionamento do regato Pontiñas ó seu paso por Lalín (primeira fase).</p>
<p>O Consello da Xunta de Galicia, na reunión do día 31 de marzo de 1995, acordou declara-la utilidade pública das mencionadas obras e, así mesmo, urxente a ocupación dos bens afectados por estas, para os efectos do que prevén o artigo 52 da vixente Lei de expropiación forzosa.</p>
<p>Na súa virtude, e en cumprimento do disposto nos artigos 52 da vixente Lei de expropiación forzosa do 16 de decembro de 1954, 55 e seguintes do regulamento para a súa aplicación, esta subdirección xeral,</p>
<p>no uso das facultades que lle confire o artigo 98 da mencionada lei, resolveu convocar ós titulares dos bens e dereitos afectados que figuran na relación exposta no taboleiro de anuncios do concello que se cita de seguido, para que comparezan no lugar, data e horas que se detallan para proceder ó levantamento das actas previas á ocupación, nas que se recollerán os datos necesarios para determina-los dereitos afectados, o valor destes, e os prexuizos dimanantes da rápida ocupación, sen prexuizo de trasladarse ó lugar dos predios se cómpre.</p>
<p>Lugar: Casa do Concello de Lalín.</p>
<p>Día: 19 de decembro de 1995.</p>
<p>Do predio 1 a 40 das 10 da mañá a 2 da tarde.</p>
<p>Do predio 41 ata o final das 4 ás 7 da tarde.</p>
<p>Ó dito acto deberán acudi-los titulares afectados, persoalmente ou representados por persoa debidamente autorizada para actuar no seu nome, aportando os documentos acreditativos da súa titularidade, documento nacional de identidade, e o último recibo da contribución, podendo facerse acompañar, pola súa conta e se o estiman oportuno, dos seus peritos e notario.</p>
<p>Así mesmo, e en cumprimento do establecido no artigo 56 do Regulamento da Lei de expropiación forzosa, abrese información pública durante o prazo de quince días naturais, contados a partir do seguinte ó da publicación desta resolución ou ata o momento do levantamento da acta previa á ocupación correspondente, co fin de que os interesados poidan formular por escrito, ante esta subdirección xeral, en San Caetano, as alegacións que coiden oportunas co obxecto de corrixi-los posibles erros cometidos ó relaciona-los bens afectados pola urxente ocupación.</p>
<p>Agustín Hdez. Fdez. de Rojas</p>
<p>Subdirector xeral de Infraestructuras Hidráulicas</p>
<p>95-7848</p>

