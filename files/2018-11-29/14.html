---
date: '2018-11-29'
id: G0171-121118-0001
page: 50542
number: 228
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (1075/2017).
range: Edicto
url: >-
  https://www.xunta.gal/dog/Publicados/2018/20181129/AnuncioG0171-121118-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 1 de reforzo da Coruña, fago saber que no procedemento de despedimento/cesamentos en xeral 1075/2017 deste xulgado do social, seguido por instancia de Álvaro Fraguela Pestaña contra Previgal Galicia, S.L., Tecnología y Diseño Modular, S.L., Metisar, S.L., o Fogasa, Domun Modular, S.L., Maesvi Inversores, S.L., Osevi Soluciones Integrales, S.L., sobre despedimento, ditouse a seguinte resolución:</p>
    <p>Xuíz: Javier López Cotelo</p>
    <p>Procedemento: despedimento número 1075/2018</p>
    <p>Demandante: Álvaro Fraguela Pestaña</p>
    <p>Letrado: Sr. Lema Alvarellos</p>
    <p>Demandados: Previgal Galicia, S.L., Tecnología y Diseño Modular, S.L., Metisar, S.L., Domun Modular, S.L., Maesvi Inversores, S.L., Osevi Soluciones Integrales, S.L.</p>
    <p>Fogasa</p>
    <p>Sentenza número 336/18</p>
    <p>A Coruña, 31 de outubro de 2018.</p>
    <p>Resolución:</p>
    <p>1º. Estimo a demanda sobre despedimento formulada por Álvaro Fraguela Pestaña fronte a Previgal Galicia, S.L., Tecnología y Diseño Modular, S.L., Metisar, S.L., Domun Modular, S.L., Maesvi Inversores, S.L., Osevi Soluciones Integrales, S.L. e, en consecuencia, declaro a improcedencia do despedimento e condeno as demandadas solidariamente a que readmitan inmediatamente o traballador nas mesmas condicións que rexían antes de producirse o despedimento, ou ben, á elección do empresario, á extinción da relación laboral con aboamento da indemnización detallada no número segundo desta resolución. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo sen que se tivese optado, entenderase que procede a readmisión.</p>
    <p>2º. A indemnización e os salarios de tramitación que aboarán solidariamente as empresas demandadas, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela: a cantidade de 4.068,49 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 164,38 euros/día.</p>
    <p>Inscríbase a presente resolución no libro de sentenzas, deixando testemuño desta no presente procedemento.</p>
    <p>Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a letrada da Administración de xustiza, dou fe.</p>
    <p>Asinado. Javier López Cotelo.</p>
    <p>Publicada no día da súa data.</p>
    <p>Asinado. Marta Yanguas del Valle.</p>
    <p>E para que sirva de notificación en legal forma a Previgal Galicia, S.L., Tecnología y Diseño Modular, S.L. e Metisar S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de outubro de 2018</p>
    <footer><p>A letrada da Administración de xustiza</p></footer>

