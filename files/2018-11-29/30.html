---
date: '2018-11-29'
id: G0424-231118-0008
page: 50569
number: 228
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 23 de novembro de 2018, da Xefatura Territorial da Coruña, polo que
  se somete a información pública a solicitude de autorización administrativa
  previa, a declaración de utilidade pública, en concreto, e a necesidade de
  urxente ocupación que iso implica, a autorización administrativa de
  construción, o proxecto sectorial de incidencia supramunicipal e o estudo de
  impacto ambiental do proxecto do parque eólico Alto da Croa II, nos concellos
  de Dumbría e Vimianzo (A Coruña) (expediente IN661A 2010/4-1).
range: Acordo
url: >-
  https://www.xunta.gal/dog/Publicados/2018/20181129/AnuncioG0424-231118-0008_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividade de transporte, distribución, comercialización, subministración e procedementos de autorización de instalacións de enerxía eléctrica e, na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental (modificada pola Lei 5/2017, do 19 de outubro, de fomento da implantación de iniciativas empresariais en Galicia); na Lei 21/2013, do 9 de decembro, de avaliación ambiental; na Lei 10/1995, do 23 de novembro, de ordenación do territorio de Galicia; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; e demais normas vixentes de aplicacións, sométese a información pública a solicitude relacionada coa instalación que se describe a continuación:</p>
    <p>Solicitante/promotora: Greenalia Wind Power Alto da Croa II, S.A.U. (NIF A15982325).</p>
    <p>Domicilio social: praza de María Pita, nº 10, 1º, 15001 A Coruña.</p>
    <p>Denominación do proxecto: parque eólico Alto da Croa II.</p>
    <p>Concellos afectados: Dumbría e Vimianzo (A Coruña).</p>
    <p>Potencia que se instala: 13,860 MW.</p>
    <p>Número de aeroxeradores que se van instalar: 4×3,465 MW de potencia nominal unitaria.</p>
    <p>Produción neta anual estimada/horas anuais equivalentes: 57,103 GWh/4.120 horas.</p>
    <p>Orzamento total (execución material): 11.431.427,64 euros.</p>
    <p>Prazo de execución: 10 meses.</p>
    <p>Localización e área de afección:</p>
    <table>
     <tbody>
      <tr>
       <td>Vértice poligonal</td>
       <td>Parque eólico Alto da Croa II 
        (Dumbría e Vimianzo)</td>
       <td></td>
      </tr>
      <tr>
       <td></td>
       <td>ETRS89</td>
       <td></td>
      </tr>
      <tr>
       <td></td>
       <td>UTM29N-X</td>
       <td>UTM29N-Y</td>
      </tr>
      <tr>
       <td>a</td>
       <td>493.714</td>
       <td>4.763.075</td>
      </tr>
      <tr>
       <td>b</td>
       <td>495.675</td>
       <td>4.763.205</td>
      </tr>
      <tr>
       <td>c</td>
       <td>497.395</td>
       <td>4.763.205</td>
      </tr>
      <tr>
       <td>d</td>
       <td>497.395</td>
       <td>4.762.355</td>
      </tr>
      <tr>
       <td>e</td>
       <td>496.875</td>
       <td>4.761.290</td>
      </tr>
      <tr>
       <td>f</td>
       <td>493.715</td>
       <td>4.761.290</td>
      </tr>
     </tbody>
    </table>
    <table>
     <tbody>
      <tr>
       <td>Aeroxerador</td>
       <td>Parque eólico Alto da Croa II 
        (Dumbría e Vimianzo)</td>
       <td></td>
      </tr>
      <tr>
       <td></td>
       <td>ETRS89</td>
       <td></td>
      </tr>
      <tr>
       <td></td>
       <td>UTM29N-X</td>
       <td>UTM29N-Y</td>
      </tr>
      <tr>
       <td>AE 1</td>
       <td>494.407</td>
       <td>4.762.247</td>
      </tr>
      <tr>
       <td>AE 2</td>
       <td>494.610</td>
       <td>4.761.944</td>
      </tr>
      <tr>
       <td>AE 3</td>
       <td>494.728</td>
       <td>4.761.694</td>
      </tr>
      <tr>
       <td>AE 4</td>
       <td>496.867</td>
       <td>4.762.691</td>
      </tr>
     </tbody>
    </table>
    <p>Características técnicas das instalacións:</p>
    <p>– 4 aeroxeradores, cunha altura ata a buxa de 84 m e un diámetro de rotor de 132 m, con xerador síncrono de 3,465 MW potencia nominal unitaria e cos seus correspondentes centros de transformación montados en góndola con potencia unitaria de 3.700 kVA de relación de transformación de 0,690/30 kV, montados sobre fuste tubular metálico.</p>
    <p>– Rede eléctrica soterrada a 30 kV, de interconexión entre os centros de transformación dos aeroxeradores e o centro seccionamento/control composta por 2 circuítos con condutores tipo HEPRZ1 18/30 kV Al+H16/25 1×(3×240) e 1×(3×95) mm2 nos correspondentes tramos. </p>
    <p>– Rede eléctrica soterrada a 30 kV, de 703 m, de interconexión entre o centro seccionamento/control do parque e a subestación de evacuación SET colectora de Regoelle (IN407A 2016/3040-1) con condutores tipo HEPRZ1 18/30 kV Al+H16/25 1×(3×500).</p>
    <p>– O centro de seccionamento/control en edificio que conterá un trafo para servizos auxiliares de 100 kVA e 6 posicións coa seguinte configuración: cela protección servizos auxiliares, cela de entrada para circuíto de evacuación do parque eólico Monte Tourado (IN661A 2010/5) (posición 1), cela de entrada para circuíto de evacuación do parque eólico Alto da Croa (IN661A 2007/6) (posición 2), cela de entrada para circuíto de evacuación do parque eólico Alto da Croa II (posición 3), cela de medida e cela de saída de interconexión coa SET colectora de Regoelle (IN407A 2016/3040-1).</p>
    <p>– Rede de terras xeral, de xeito que as instalacións forman un conxunto equipotencial entre os aeroxeradores. </p>
    <p>Obxecto da información pública:</p>
    <p>– A autorización administrativa previa, a declaración de utilidade pública, en concreto, e a necesidade de urxente ocupación que iso implica, a autorización administrativa de construción, o proxecto sectorial de incidencia supramunicipal e o estudo de impacto ambiental das instalacións. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa, dos bens e dereitos afectados necesarios para o establecemento destas instalacións.</p>
    <p>– Documentación que se expón:</p>
    <p>1. O proxecto de execución.</p>
    <p>2. O estudo de impacto ambiental.</p>
    <p>3. O proxecto sectorial de incidencia supramunicipal.</p>
    <p>4. A relación concreta e individualizada dos propietarios, bens e dereitos afectados, que figura no anexo que se insire neste acordo.</p>
    <p>O que se fai público para o coñecemento xeral, así como, en particular, dos propietarios dos predios que figuran na relación anexa a este Acordo, así como das persoas que sendo titulares de dereitos reais ou intereses económicos sobre os bens afectados que fosen omitidas, para que poidan examinar a planimetría, o proxecto de execución, o estudo de impacto ambiental e o proxecto sectorial de incidencia supramunicipal correspondentes ás instalacións do parque eólico Alto da Croa II, nas dependencias da Sección de Enerxía desta Xefatura Territorial da Coruña da Consellería de Economía, Emprego e Industria, sita na rúa Vicente Ferrer, nº 2, 2º andar, 15071 A Coruña, así como nos concellos de Dumbría e Vimianzo (A Coruña), e presentar as súas alegacións, durante un prazo de quince (15) días, a partir do día seguinte ao da última publicación deste acordo.</p>
    <p>O estudo de impacto ambiental estará tamén dispoñible, durante o mesmo prazo, nas dependencias da Xefatura Territorial da Coruña da Consellería de Medio Ambiente e Ordenación do Territorio. </p>
    <p>O proxecto do parque eólico Alto da Croa II foi declarado de interese especial polo Consello da Xunta de Galicia o 6 de setembro de 2018, para os efectos da disposición adicional primeira da Lei 8/2009, engadida pola Lei 5/2017, do 19 de outubro, reducíndose á metade os prazos necesarios na instrución do procedemento da autorización administrativa previa e de construción así como na instrución do procedemento de avaliación ambiental e na tramitación do proxecto sectorial.</p>
    <p>A Coruña, 23 de novembro de 2018</p>
    <footer><p>Isidoro Martínez Arca<br>Xefe territorial da Coruña</p></footer>

