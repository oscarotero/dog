---
date: '1995-06-15'
id: EB56
page: 4
number: 114
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 5 de xuño de 1995, do Grupo de Portos A Coruña Sur, pola que se
  sinala data para o levantamento de actas previas á ocupación e sométese a
  información pública a relación de propietarios afectados polas obras de
  modificado urbanización xeral no porto de Muxía.
range: Resolución
url: 'https://www.xunta.gal/dog/Publicados/1995/19950615/AnuncioEB56_gl.html'
---
<p>Por resolución da Dirección Xeral de Obras Públicas do 27 de xaneiro de 1995 foi aprobado o proxecto das obras de modificado urbanización xeral no porto de Muxía.</p>
<p>En acordo adoptado polo Consello da Xunta de Galicia do día 31 de marzo de 1995, declárase urxente para efectos de aplicación do procedemento que regula o artigo 52 da vixente Lei de expropiación forzosa, do 16 de decembro de 1954, e 55 e seguintes</p>
<p>do seu regulamento a ocupación de bens e dereitos afectados polo referido proxecto.</p>
<p>Para tal efecto convócanse ós propietarios e titulares dos bens e dereitos afectados que figuran na relación que se xunta, así como exposta no taboleiro de anuncios do Concello de Muxía, para que comparezan no lugar, día e hora que se detalla a continuación, co fin de proceder ó levantamento das actas previas á súa ocupación, que recollerán os datos necesarios para a valoración previa oportuna taxación, sen perxuízo do traslado ó lugar dos predios se se considera oportuno.</p>
<p>Lugar: Concello de Muxía.</p>
<p>Día: 30 de xuño de 1995, ás 11 horas.</p>
<p>O referido acto deberán acudi-los titulares afectados persoalmente ou ben representados por persoa debidamente autorizada para actuar no seu nome, presentando os documentos acreditativos da súa titularidade, documento nacional de identidade e o último recibo da contribución, podendo acompañarse, pola súa conta, se o coidasen oportuno, dos seus peritos e un notario.</p>
<p>Tendo en conta estes antecedentes e en cumprimento do establecido no artigo 17, parágrafo segundo da Lei de expropiación forzosa e no seu regulamento, ábrese información pública durante un prazo de quince días, ou en todo caso, ata o momento do levantamento da acta previa á ocupación correspondente, co fin de que os interesados poidan formular por escrito perante este Grupo de Portos A Coruña-Sur da Xunta de Galicia, sito na Avda. Alférez Provisional, 1-1º, A Coruña, as alegacións que coiden pertinentes co obxecto, de emendar posibles erros que se producisen ó relaciona-los bens afectados.</p>
<p>Relación de afectados pola expropiación.</p>

