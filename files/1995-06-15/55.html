---
date: '1995-06-15'
id: EB6A
page: 4
number: 114
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Orde do 27 abril de 1995 pola que se convoca concurso para a adxudicación de
  lotes na zona de interese nacional da lagoa de Antela (Ourense).
range: Orde
url: 'https://www.xunta.gal/dog/Publicados/1995/19950615/AnuncioEB6A_gl.html'
---
<p>Estando pendente a adxudicación de lotes na zona de interese nacional da lagoa de Antela (Ourense), procede, de conformidade coa normativa vixente, convocar concurso de selección de adxudicatarios de seis lotes dos que se declarou deserta a súa adxudicación definitiva en virtude da resolución do concurslo convocado por Orde do 20 de novembro de 1989 (DOG. nº 229). Na súa consecuencia,</p>
<p>DISPOÑO:</p>
<p>Artigo 1º.</p>
<p>Convócase concurso público para a selección de adxudicatarios dos lotes da zona da lagoa de Antela (Ourense) que figuran como anexo I da presente orde.</p>
<p>Artigo 2º</p>
<p>Condicións mínimas para optar ó concurso:</p>
<p>1.-Ser agricultor/a e acreditalo mediante a presentación da cartilla da Seguridade Social Agraria, cunha antigüidade mínima de seis meses, xustifi</p>
<p>cando en todo caso a veciñanza mediante certificado expedido polo concello no que se resida, e non ser cultivador-propietario de máis de cinco hectáreas de terra. Esta circunstancia acreditarase mediante declaración xurada na que se constatará igualmente que durante os últimos seis anos se traballou polo menos dous, en explotacións agrarias.</p>
<p>2.-Ser maior de 18 anos.</p>
<p>3.-Estar en posesión do certificado de estudios primarios ou de escolaridade.</p>
<p>Artigo 3º.</p>
<p>Condicións preferentes para a adxudicación:</p>
<p>A.-Residir nos últimos dous anos nos concellos de Xunqueira de Ambía, Sarreaus, Xinzo de Limia ou Sandiás. Dentro destes concellos terán preferencia aqueles agricultores que residan nas parroquias afectadas polas expropiacións.</p>
<p>B.-Non supera-la idade de 50 anos, ser casado/a ou viúvo/a con fillos menores de idade ou non emancipados, dándoselles preferencia ós titulares de familia numerosa e en todo caso ó maior número de fillos ó seu cargo. Estas circunstancias acreditaranse mediante fotocopia do libro de familia ou certificado do rexistro correspondente.</p>
<p>C.-Ter cultivado, persoal e ininterrompidamente, durante os dous últimos anos algunha das parcelas obxecto do presente concurso. Neste caso, e sempre que se cumpran as demais condicións, non será demérito pasar dos 50 anos.</p>
<p>D.-No caso de igualdade de condicións, a preferencia determinarase en proporción inversa á superficie que se veña cultivando por outros títulos. Cando esta explotación sexa en común, a participación individual de cadaquén para os efectos da concesión obterase dividindo a superficie total da explotación polo número de socios.</p>
<p>E.-Ser agricultor/a a título principal e que a totalidade da renda procedente da explotación sexa igual ou superior ó 50% da renda total do titular da explotación e que o tempo do traballo dedicado a actividades non relacionadas coa agricultura sexa inferior á metade.</p>
<p>Artigo 4º.</p>
<p>Prazo, lugar e forma de presentación de solicitudes:</p>
<p>O prazo de presentación de instancias será de sesenta días naturais a partir da publicación no DOG da orde da convocatoria.</p>
<p>As instancias, no modelo oficial que figura como anexo II desta orde, presentaranse nun só exemplar, acompañado dos documentos que acrediten o seu dereito, preferentemente nas oficinas da Delegación Provincial da Consellería de Agricultura, Gandería e Montes de Ourense, ou de calquera das formas previstas no artigo 38.4º da Lei de réxime xurídico das administracións públicas e do procedemento administrativo común, e deberán estar subscritas polos peticionarios.</p>
<p>Artigo 5º. Selección de adxudicatarios:</p>
<p>Concluído o prazo de presentación de instancias, oídos os representantes dos agricultores da zona e os sindicatos agrarios, elevaranse, xunto coa documentación presentada e o informe da delegación provincial, á Dirección Xeral de Estructuras e Desenvolvemento Rural, que resolverá o concurso.</p>
<p>A lista de adxudicatarios provisionais publicarase no DOG e nos taboleiros de anuncios dos concellos antes citados.</p>
<p>No prazo de quince días hábiles contados a partir da publicación da lista provisional de adxudicación os adxudicatarios deberán presentar nas oficinas da delegación provincial da consellería os documentos que acrediten o seu dereito e que non lle xuntasen á instancia dentro do prazo da súa presentación.</p>
<p>As reclamacións contra a adxudicación presentaranse a título individual perante a Delegación Provincial da Consellería de Agricultura, Gandería e Montes de Ourense, ou de calquera das formas previstas no artigo 38.4º da Lei de réxime xurídico</p>
<p>das administracións públicas e do procedemento administrativo común, e elevaranse á Dirección Xeral de Estructuras e Desenvolvemento Rural para a súa oportuna resolución. O prazo será de 15 hábiles a partir da publicación da lista provisional de adxudicatarios.</p>
<p>Artigo 6º.</p>
<p>Publicidade:</p>
<p>Unha copia da orde da convocatoria e das súas bases permanecerá exposta ó público no taboleiro de anuncios da Delegación Provincial da Consellería de Agricultura, Gandería e Montes de Ourense e nos concellos anteriormente citados. A delegación facilitaralles ós interesados canta información complementaria considere precisa.</p>
<p>Disposición derradeira.</p>
<p>A presente disposición entrará en vigor o día seguinte ó da súa publicación no DOG.</p>
<p>Santiago de Compostela, 27 de abril de 1995.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>

