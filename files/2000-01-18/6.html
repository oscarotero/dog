---
date: '2000-01-18'
id: 296A
page: 666
number: 11
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de decembro de 1999 pola que se modifica o concerto educativo cos
  centros privados Santiago Apóstol de Narón (A Coruña), Santo Cristo de
  Ourense, Montecastelo de Vigo (Pontevedra) e Victoria de Vigo (Pontevedra).
range: Orde
url: 'https://www.xunta.gal/dog/Publicados/2000/20000118/Anuncio296A_gl.html'
---
<p>Por Orde do 20 de xullo de 1999 (DOG do 23 de agosto e 19 de outubro de modificación) aprobáronse os concertos educativos cos centros docentes privados da Comunidade Autónoma de Galicia.</p>
<p>Tendo en conta a comunicación da inspección educativa de que os centros privados concertados Santiago Apóstol de Narón (A Coruña), Santo Cristo de Ourense, Montecastelo de Vigo (Pontevedra) e Victoria de Vigo (Pontevedra) non teñen en funcionamento diversos ciclos formativos de grao medio e programas de garantía social por falta de alumnado.</p>
<p>Esta consellería, por proposta da Dirección Xeral de Centros e Inspección Eucativa,</p>
<p>DISPÓN:</p>
<p>Primeiro.-Aproba-la diminución, para o curso 1999-2000, do concerto educativo dos ciclos formativos de grao medio e programas de garantía social cos centros que se relacionan:</p>
<p>-Santiago Apóstol de Narón (A Coruña), 1 ciclo medio de comercio.</p>
<p>-Santo Cristo de Ourense, 1 ciclo medio de comercio.</p>
<p>-Montecastelo de Vigo (Pontevedra), 1 ciclo medio de 1º curso de equipos e instalacións electrotécnicas, 1 ciclo medio de 1º curso de equipos electrónicos de consumo e 1 programa de garantía social de auxiliar de electrónica.</p>
<p>-Victoria de Vigo (Pontevedra), 1 ciclo medio de xestión administrativa.</p>
<p>Segundo.-O documento administrativo no que se formalizará a dita modificación do concerto educativo cos referidos centros será asinado polo conselleiro de Educación e Ordenación Universitaria e polo titular do centro privado ou persoa con representación debidamente acreditada.</p>
<p>Se o titular do centro privado non subscribise o documento de formalización na data que se lle notifique, entenderase decaído no seu dereito.</p>
<p>Terceiro.-As modificacións que por esta orde se aproban terán efectos do 1 de setembro de 1999.</p>
<p>Cuarto.-Contra este disposición, que esgota a vía administrativa, o interesado poderá interpoñer recurso potestativo de reposición perante o conselleiro de Educación e Ordenación Universitaria, no prazo</p>
<p>dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do 26 de novembro, do réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 14 de decembro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

