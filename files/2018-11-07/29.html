---
date: '2018-11-07'
id: CA01-021118-0001
page: 48306
number: 212
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 31 de outubro de 2018, da Secretaría Xeral Técnica e do
  Patrimonio da Consellería de Facenda, pola que se anuncia a modificación da
  superficie mínima solicitada dentro do procedemento para a compra, por
  concurso, dun inmoble no concello de Cangas con destino a oficina de emprego.
range: Resolución
url: >-
  https://www.xunta.gal/dog/Publicados/2018/20181107/AnuncioCA01-021118-0001_gl.html
---
<p>Mediante Resolución do 9 de outubro de 2018 anunciouse no Diario Oficial de Galicia núm. 197, do 16 de outubro, e no diario Faro de Vigo do mesmo día, o procedemento para a compra pola Administración xeral da Comunidade Autónoma de Galicia dun inmoble, por concurso público, no concello de Cangas, con destino a oficina de emprego, dunha superficie mínima de 500 m2 construídos e máxima de 750 m2 construídos.</p>
    <p>Advertido un erro na superficie mínima solicitada como consecuencia das exixencias previstas na Resolución do 25 de abril de 2017, do Servizo Público de Emprego Estatal, procede anunciar a modificación desta superficie mínima, que pasará a ser de 590 m2 construídos, e ampliación do prazo para a presentación de propostas durante un mes máis e modificación da data de apertura das ofertas.</p>
    <p>Desta forma, o obxecto do contrato de compra será un local comercial en planta baixa ou planta baixa e primeira planta ou entreplanta, sempre que estean comunicadas interiormente, situado no núcleo urbano do concello de Cangas (Pontevedra), dunha superficie mínima de 590 m2 construídos e máxima de 750 m2 e coas demais características previstas no prego de condicións. Importe total: 420.000 €.</p>
    <p>Presentación das ofertas:</p>
    <p>Data límite de presentación: 7 de decembro de 2018.</p>
    <p>Apertura das ofertas:</p>
    <p>Data: 20 de decembro de 2018.</p>
    <p>Hora: 10.00 horas.</p>
    <p>Lugar: sala de xuntas do edificio administrativo da rúa Pastoriza, 8, de Santiago de Compostela.</p>
    <p>Gastos do anuncio: serán por conta da Consellería de Facenda.</p>
    <p>Santiago de Compostela, 31 de outubro de 2018</p>
    <footer><p>O conselleiro de Facenda<br>P.D. (Orde do 9.1.2012; DOG núm. 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

