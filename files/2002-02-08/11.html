---
date: '2002-02-08'
id: 295E
page: 1488
number: 29
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 22/2002, do 24 de xaneiro, polo que se declara a urxente ocupación,
  para efectos de expropiación forzosa, polo Concello de Narón, dos bens e
  dereitos necesarios para a realización das obras do proxecto de rehabilitación
  ambiental do bordo marítimo na ría de Ferrol, treito de Narón (parte B).
range: Decreto
url: 'https://www.xunta.gal/dog/Publicados/2002/20020208/Anuncio295E_gl.html'
---
<p>O Concello de Narón, en sesión do día 27 de xullo de 2001, aprobou o proxecto de rehabilitación ambiental do bordo marítimo na ría de Ferrol, treito de Narón (parte B) e, na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade e Avaliación Medioambiental da Consellería de Medio Ambiente emitiu informe favorable. O dito informe tivo entrada no rexistro da Consellería de Xustiza, Interior e Relacións Laborais o día 5 de novembro de 2001.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 6 de novembro de 2001.</p>
<p>A Dirección Xeral de Patrimonio Cultural da Consellería de Cultura, Comunicación Social e Turismo emitiu informe favorable. O dito informe tivo entrada no rexistro da Consellería de Xustiza, Interior e Relacións Laborais o dia 18 de decembro de 2001.</p>
<p>A Dirección Xeral de Montes e Medio Ambiente Natural da Consellería de Medio Ambiente emitiu informe favorable. O dito informe tivo entrada no rexistro da Consellería de Xustiza, Interior e Relacións Laborais o día 27 de decembro de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, a zona obxecto de rexeneración ambiental se atopa en grave proceso de recesión e degradación do medio, e tamén cabe sinala-lo estado ruinoso, co conseguinte perigo para as persoas, dos inmobles (muíño e anexos) situados</p>
<p>nesta zona á beira do río Xubia; por todo isto é polo que se fai necesaria a urxente recuperación ambiental e paisaxística do bordo litoral da zona e tamén a recuperación arquitectónica do muíño de Xubia, pola súa relevancia arqueolóxica.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintecatro de xaneiro de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Narón para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de rehabilitación ambiental do bordo marítimo na ría de Ferrol, treito de Narón (parte B).</p>
<p>Santiago de Compostela, vintecatro de xaneiro de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

