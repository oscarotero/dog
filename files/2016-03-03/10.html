---
date: '2016-03-03'
id: O3C2-240216-0001
page: 8134
number: 43
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 25 de febreiro de 2016 pola que se convocan as II Xornadas
  nacionais de aspectos criminolóxicos en materia de seguridade viaria.
range: Resolución
url: >-
  https://www.xunta.gal/dog/Publicados/2016/20160303/AnuncioO3C2-240216-0001_gl.html
---
<p>A Academia Galega de Seguridade Pública anuncia a convocatoria das II Xornadas Nacionais de «Aspectos criminolóxicos en materia de seguridade viaria», de acordo coas seguintes bases:</p>
    <p>1. Datos da actividade.</p>
    <p>Denominación: II Xornadas nacionais de «Aspectos criminolóxicos en materia de seguridade viaria».</p>
    <p>Tipo: xornada.</p>
    <p>Edicións: 1.</p>
    <p>Horas lectivas: 15.</p>
    <p>Modalidade: presencial.</p>
    <p>Programa:</p>
    <p>– Presentación da 3ª edición do libro Aspectos criminolóxicos en materia de seguridade viaria.</p>
    <p>– Traballos en beneficio da comunidade.</p>
    <p>– A pedagoxía emocional da criminoloxía viaria.</p>
    <p>– Existen diferenzas entre provincias nos trazos de personalidade asociados aos delincuentes viarias?</p>
    <p>– Criminoloxía viaria, nova disciplina da criminoloxía. Condución agresiva.</p>
    <p>– Seguridade viaria vs medios de comunicación.</p>
    <p>– Xustiza restaurativa para vítimas e vitimarios.</p>
    <p>– Perfilación criminal en sinistros viarios.</p>
    <p>– Criminalística no sinistro viario.</p>
    <p>– Operativa policial en delitos viarias.</p>
    <p>– Permiso de conducir provisional e da UE: documentoscopia.</p>
    <p>– Cultura e seguridade viaria.</p>
    <p>– O novo proceso monitorio penal.</p>
    <p>– Vítimas ou afectados.</p>
    <p>– Criminalística viaria. Drogas e alcohol na condución.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>Persoal da Unidade da Policía Adscrita á Comunidade Autónoma, dos corpos de policía local de Galicia, da Garda Civil e da Policia Nacional, persoal de protección civil, dos servizos de emerxencia e interesados en xeral.</p>
    <p>Prazas ofertadas:</p>
    <p>Limitado ao aforamento.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es</p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes: o prazo de inscrición e presentación de solicitudes de participación rematará o día 22 de marzo de 2016.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.es</p>
    <p>b) Para cubrir correctamente os formularios de solicitude, no citado enderezo da internet dispoñerase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 20 61 10, do fax: 886 20 61 22 ou enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>Exclusivamente por orde de inscrición.</p>
    <p>Listado de solicitudes seleccionadas:</p>
    <p>O día 23 de marzo de 2016 a Academia Galega de Seguridade Pública publicará no sitio web http://agasp.xunta.es, as solicitudes de participación que resultasen seleccionadas segundo os criterios de selección mencionados anteriormente.</p>
    <p>5. Desenvolvemento da actividade</p>
    <p>Lugar: Agasp.</p>
    <p>Datas: 31 de marzo e 1 de abril de 2016.</p>
    <p>Horario: o 31 de marzo das 9.00 ás 14.00 e de 15.30 ás 20.00 e o 1 de abril das 9.00 ás 14.30 horas.</p>
    <p>Uso da residencia: os/as alumnos poderán solicitar aloxamento na residencia da AGASP, sempre que se cumpran todas as condicións seguintes:</p>
    <p>– A solicitude deberá facerse por escrito ao enderezo de correo electrónico:</p>
    <p>formacion.agasp@xunta.es con, polo menos, 24 horas de antelación.</p>
    <p>– Que haxa cuartos dispoñibles.</p>
    <p>Certificado de asistencia:</p>
    <p>Ao finalizar a actividade entregarase un certificado de asistencia a todas aquelas persoas que acrediten a súa asistencia continuada a esta.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellaría de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións deste ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p>A Estrada, 25 de febreiro de 2016</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

