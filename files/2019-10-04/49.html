---
date: '2019-10-04'
id: L375-230919-0002
page: 44240
number: 189
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de notificación de orde de execución ao titular do predio
  32076A002000780000UF, ao abeiro da Lei 3/2007, do 9 de abril, de prevención e
  defensa contra os incendios forestais de Galicia.
range: Anuncio
url: >-
  https://www.xunta.gal/dog/Publicados/2019/20191004/AnuncioL375-230919-0002_gl.html
---
<p>Ao non ser posible a notificación de forma habitual, e segundo o establecido no artigo 44 da Lei 39/2015, do 1 de outubro, do procedemento administrativo común das administracións públicas, así como o establecido no artigo 22 da Lei 3/2007, do 9 de abril, de prevención e defensa contra os incendios forestais de Galicia, modificada pola Lei 9/2017, do 26 de decembro, de medidas fiscais e administrativas e polo artigo 20 da Lei 3/2018, do 26 de decembro, de medidas fiscais e administrativas, ponse en coñecemento do titular con DNI 34446749V o seguinte: </p>
    <p>«Unha vez visto o expediente 951/2019, con data do 9 de xullo de 2019, relativo ao incumprimento das obrigas previstas no artigo 21 da Lei 3/2007, do 9 de abril, de prevención e defensa contra os incendios forestais de Galicia, respecto ao predio coa referencia catastral 32076A002000780000UF, localizado no polígono 2, parcela 78, aldea de San Cibrao das Viñas, cunha extensión de 6.984 m2, e rexistrado no Catastro a nome do titular con DNI 34446749V.</p>
    <p>En cumprimento do disposto na Lei 3/2007, do 9 de abril, de prevención e defensa contra os incendios forestais de Galicia, requírese o propietario, arrendatario ou usufrutuario do predio coa referencia catastral 32076A002000780000UF, localizado no polígono 2, parcela 78, e rexistrado no Catastro a nome do titular con DNI 34446749V, para que no prazo de quince (15) días execute os traballos de limpeza da maleza existente no predio de referencia, coa advertencia da facultade do Concello da realización da execución subsidiaria ou ben forzosa, mediante a imposición de multas coercitivas; e de que está obrigado a facilitar o necesario acceso para a realización dos traballos de xestión de biomasa».</p>
    <p>San Cibrao das Viñas, 23 de setembro de 2019</p>
    <footer><p>M. Pedro Fernández Moreiras<br>Alcalde</p></footer>

