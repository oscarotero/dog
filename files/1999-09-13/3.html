---
date: '1999-09-13'
id: F272
page: 11
number: 177
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 6 de setembro de 1999 pola que se modifica a Orde do 23 de decembro de
  1998 pola que se aproba o plan de explotación xeral marisqueira para o ano
  1999.
range: Orde
url: 'https://www.xunta.gal/dog/Publicados/1999/19990913/AnuncioF272_gl.html'
---
<p>Os problemas xurdidos ó coincidiren varias confrarías nun mesmo ámbito territorial motivou que algunhas zonas aparecesen como vedadas no plan de explotación xeral marisqueira, coa finalidade de que a explotación dos recursos se realizase da forma máis ordenada posible.</p>
<p>O desenvolvemento da campaña fixo que, con independencia das solucións que acheguen as comisións de arbitraxe creadas para o efecto, se chegase a distintos acordos de explotación entre as confrarías.</p>
<p>É necesario a modificación do plan de explotación xeral para 1999 en varios dos seus artigos para que a explotación dos recursos se realice da forma máis eficaz, e atendendo ás necesidades dos colectivos que tradicionalmente dependen deste recurso.</p>
<p>Na súa virtude,</p>
<p>DISPOÑO:</p>
<p>Artigo 1º</p>
<p>Modifica-lo artigo 3º, aprobándose o plan presentado pola confraría de pescadores de Corcubión para a explotación de coquina (Donax trunculus) nas praias de Estorde e O Sardiñeiro.</p>
<p>Zona de extracción: praias de Estorde e O Sardiñeiro.</p>
<p>Días máximos de extracción: 20.</p>
<p>Puntos de control: praia de Estorde e peirao de Corcubión.</p>
<p>Punto de venda: porto de Corcubión.</p>
<p>Épocas probables de extracción: setembro.</p>
<p>Artigo 2º</p>
<p>Modifica-lo artigo 5º que queda redactado como segue:</p>
<p>-Confraría de Camelle.</p>
<p>Zona de traballo: amplíase de Punta do Boi a Punta Pedrosa.</p>
<p>-Confraría de Camariñas.</p>
<p>Zona de traballo: amplíase de Punta do Boi a Punta Pedrosa.</p>
<p>Artigo 3º</p>
<p>Modifícase o artigo 8º no apartado referido á confraría de Fisterra, declarándose a suspensión como zona vedada de Estorde e O Sardiñeiro, que poderán traballar segundo o plan aprobado e por debaixo da liña intermareal. No plan aprobado para Corcubión tamén se suspende a veda nas zonas de Estorde e O Sardiñeiro, polo que poderán traballar segundo o plan aprobado no intermareal.</p>
<p>Santiago de Compostela, 6 de setembro de 1999.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

