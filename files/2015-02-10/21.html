---
date: '2015-02-10'
id: G2345-210115-0003
page: 5914
number: 27
agency: Xulgado do Social número 2 da Coruña
section: V. Administración de xustiza.
title: EDICTO (1235/2013).
range: Edicto
url: >-
  https://www.xunta.gal/dog/Publicados/2015/20150210/AnuncioG2345-210115-0003_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 1235/2013 deste xulgado do social, seguido por instancia de Nieves Otero Barreiro contra a empresa Roelbarin, S.L., Fondo de Garantía Salarial (Fogasa), sobre despedimento, se ditou a seguinte resolución cuxa parte dispositiva se xunta:</p>
    <p>Sentenza: 521/2014.</p>
    <p>Número de autos: 1235/2013.</p>
    <p>Na cidade da Coruña, sete de novembro de dous mil catorce.</p>
    <p>Jorge Hay Alba, maxistrado xuíz do Xulgado do Social número 2 do Xulgado e localidade ou provincia da Coruña, tras ver os presentes autos sobre despedimento entre partes, dunha e como demandante Nieves Otero Barreiro, que comparece asistida do letrado Sr. Francisco Javier Antas Pérez, e doutra como demandado Roelbarin, S.L. e o Fondo de Garantía Salarial (Fogasa), que malia estaren citadas en legal forma non compareceron.</p>
    <p>Decisión que estimando a demanda interposta por Nieves Otero Berreiro contra a empresa Roelbarin, S.L., con citación do Fogasa, debo declarar e declaro improcedente o despedimento efectuado á demandante, declaro improcedente o cesamento efectuado e extinguida a relación laboral na data da presente resolución, e condeno a entidade demandada a que lle aboe á demandante 1.479,33 € en concepto de indemnización.</p>
    <p>Notifíqueselles esta resolución ás partes, ás cales se fará saber que contra esta só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banesto desta cidade no seu número de conta.</p>
    <p>E igualmente deberá no momento de interpor o recurso consignar a suma de 300 € en concepto de depósito especial para recorrer na conta.</p>
    <p>Así, por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que no día de hoxe o maxistrado xuíz deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Mesma data que a sentenza. Dou fe.</p>
    <p>E para que lle sirva de notificación en legal forma a Roelbarin, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 21 de xaneiro de 2015</p>
    <footer><p>Adelaida Egurbide Margañón<br>Secretaria xudicial</p></footer>

