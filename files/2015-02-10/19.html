---
date: '2015-02-10'
id: G1994-210115-0001
page: 5910
number: 27
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (772/2013-AN).
range: Edicto
url: >-
  https://www.xunta.gal/dog/Publicados/2015/20150210/AnuncioG1994-210115-0001_gl.html
---
<p>María Isabel Freire Corzo, secretaria xudicial da Sala do Social do Tribunal Superior de Xustiza de Galicia, fago saber que no procedemento de recurso de suplicación 772/2013-AN, seguido por instancia de José Ramón Ramos Martínez contra o Instituto Nacional da Seguridade Social, Tesouraría Xeral da Seguridade Social, Mutua Gallega de Accidentes de Trabajo, Construcciones y Excavaciones Cea, S.L., Mutua Intercomarcal, Mutua de Accidentes de Trabajo y Enfermedades Profesionales de la Seguridad Social número 39, sobre incapacidade temporal, se ditou con data 16 de xaneiro de 2015 a seguinte resolución, que copiada nos particulares necesarios di así:</p>
    <p>«Decidimos: desestimando o recurso de suplicación interposto por José Ramón Ramos Martínez contra a Sentenza do Xulgado do Social número 4 de Pontevedra, do 23 de xullo de 2012, en autos 921/2011, instados polo aquí recorrente fronte ao Instituto Nacional da Seguridade Social, a Tesouraría Xeral da Seguridade Social, a Mutua Gallega, a Mutua Intercomarcal e a empresa Construcciones y Excavaciones Cea, S.L., sobre prestación de incapacidade temporal, confirmamos a resolución de instancia.</p>
    <p>Notifíqueselles esta resolución ás partes e á Fiscalía do Tribunal Superior de Xustiza de Galicia.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta sala dentro do improrrogable prazo de dez (10) días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 € na conta de 16 díxitos desta sala, aberta no banco de Santander (Banesto) co número 1552 0000 37, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 35 **** ++)».</p>
    <p>E para que así conste para os efectos da súa publicación no Diario Oficial de Galicia, co fin de que sirva de notificación en legal forma a Construcciones y Excavaciones Cea, S.L., en ignorado paradoiro, con último domicilio coñecido na r/ Doctor Marañón 19, 1º A, Ourense, coa advertencia de que as seguintes comunicacións se farán en estrados, salvo as que deban revestir forma de auto ou sentenza ou cando se trate de emprazamento, expido e asino este edicto.</p>
    <p>A Coruña, 16 de xaneiro de 2015</p>
    <footer><p>A secretaria xudicial</p></footer>

