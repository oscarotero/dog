---
date: '2001-07-24'
id: C33E
page: 10
number: 143
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 174/2001, do 29 de xuño, polo que se acepta a cesión a título gratuíto
  á Comunidade Autónoma de Galicia dunha parcela, no termo municipal de Vigo
  (Pontevedra), para a construcción dun conservatorio de música.
range: Decreto
url: 'https://www.xunta.gal/dog/Publicados/2001/20010724/AnuncioC33E_gl.html'
---
<p>O Pleno da Corporación municipal do Concello de Vigo, reunido en sesións celebradas os días 10 de setembro de 1993 e 30 de decembro de 2000, acordou ceder á Comunidade Autónoma de Galicia, unha parcela situada na parroquia da Florida, no termo municipal de Vigo (Pontevedra), para a construcción dun conservatorio de música.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles exceda o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Vigo acordou a cesión logo de deliberación do Consello da Xunta de Galicia na súa reunión do día vintenove de xuño de dous mil un,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dunha parcela que se describe como segue:</p>
<p>Urbana.-Solo destinado a equipamento escolar, situado na parroquia da Florida, no termo municipal de Vigo, situado ó sudoeste do polígono III do PERI II-12 A Florida B. Ten a superficie de cinco mil cincocentos metros cadrados (5.500 m). Lindeiros: noroeste, en liña de 134 m, beirarrúa da rúa I-I'; sureste, en liña de 134 m, rúa H-H'; nordeste, en liña de 41 m, beirarrúa na superficie de cesión das parcelas núms. 23 e 35, e en liña de 5 m, beirarrúa da rúa H'-I'; surdoeste, en liña de 41 m, área de uso público de 5 metros de largo que separa o equipamento escolar que se describe da parcela número 20-b) destinada a templo da parroquia de Santo Antonio da Florida.</p>
<p>A dita parcela está inscrita no Rexistro da Propiedade nº 3 de Vigo, no libro 649, folio 176, predio</p>
<p>nº 50.641, inscrición 1ª, a favor do Concello de Vigo (Pontevedra).</p>
<p>Artigo 2º</p>
<p>A parcela cedida destinarase á construcción dun conservatorio de música.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vintenove de xuño de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

