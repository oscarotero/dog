---
date: '2001-07-24'
id: C346
page: 10
number: 143
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 175/2001, do 5 de xullo, polo que se aceptan as doazóns a título
  gratuíto de 31 ordenadores Adi Denphis, 36 impresoras Lex Mark, 7 impresoras
  Hewlett Packard, 1 equipo de ecografía dixital, 1 arco intensificador de
  quirófano, 17 ordenadores Mr. Micro, 25 ordenadores Xen, 1 scanner Hewlett
  Packard, 1 proxector de transparencias Elmo, 1 proxector de transparencias
  Médium, 60 cadeiras Tagar, 2 ordenadores IBM, 2 ordenadores portátiles IBM, 1
  scanner H.P., 1 impresora H.P., 1 cámara Logitech e 3 fax Canon, con destino ó
  Complexo Hospitalario de Ourense.
range: Decreto
url: 'https://www.xunta.gal/dog/Publicados/2001/20010724/AnuncioC346_gl.html'
---
<p>As empresas que se detallan a continuación ofrecen a doazón ó Servicio Galego de Saúde da Comunidade Autónoma de Galicia dos activos correspondentes, con destino a diversas unidades do Complexo Hospitalario de Ourense:</p>
<p>-Caixanova: 31 ordenadores ADI, 36 impresoras Lex Mark, 7 impresoras Hewlett Packard, 1 equipo de ecografía dixital General Electric, 1 arco intensificador de quirófano General Electric, 17 ordenadores Mr. Micro, 25 ordenadores Xen, 1 scanner Hewlett Packard, 1 proxector de transparencias Elmo, 1 proxector de transparencias Médium e 60 cadeiras Tagar.</p>
<p>-A Consellería de Educación e Ordenación Universitaria e a Fundación La Caixa de Barcelona: 2 ordenadores IBM, 2 ordenadores portátiles IBM, 1 scanner HP Scan Jet, 1 impresora HP Deskjet 840C, e 1 cámara Logitech.</p>
<p>-Laboratorios Pen, S.A.: 3 fax Canon.</p>
<p>Conforme ó artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde e logo de deliberación do Consello da Xunta de Galicia na súa reunión do día cinco de xullo de dous mil un,</p>
<p>DISPOÑO:</p>
<p>Artigo primeiro.-Acéptase a doazón dos activos das citadas empresas, xunto cos dereitos derivados da propiedade.</p>
<p>Artigo segundo.-Os activos acéptanse segundo o establecido na normativa en materia patrimonial da Comunidade Autónoma e destinaranse a diversos servicios do Complexo Hospitalario de Ourense, de acordo coa vontade dos doadores.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, cinco de xullo de dous mil un.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>

