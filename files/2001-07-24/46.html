---
date: '2001-07-24'
id: C3E2
page: 10
number: 143
agency: 'SOCIEDADE GALEGA DO MEDIO AMBIENTE, S.A.'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010724/AnuncioC3E2_gl.html'
---
<p>A Sociedade Galega do Medio Ambiente, S.A., de acordo co establecido na Lei 10/1996, do 5 de novembro, anuncia a convocatoria de selección de persoal de cadro para o seguinte posto:</p>
<p>1. Secretario xeral.</p>
<p>Título: licenciado en dereito.</p>
<p>Experiencia mínima demostrable: 4 anos avogado exercente; 4 anos na xestión de socieades relacionadas coa xestión de residuos e enerxía; 2 anos asistencia letrada e secretaría de consellos de administración de sociedades anónimas.</p>
<p>Presentación de solicitudes:</p>
<p>Os interesados que cumpran os requisitos mínimos establecidos anteriormente deberán remitir por correo certificado os seus datos persoais (nome e apelidos, DNI, enderezo, teléfono e fax), así como un currículum vitae detallado (xustificando documentalmente mediante certificado orixinal, ou fotocopia compulsada, os títulos que posúe, e acreditación de experiencia mínima esixida).</p>
<p>As solicitudes deberán enviarse no prazo improrrogable de 10 días naturais a partir do día da publicación deste anuncio no DOG, ó apartado de correos nº 15, 15680 Ordes, A Coruña.</p>
<p>Inicio das probas:</p>
<p>En ningún caso se realizarán antes dun mes contado desde o día seguinte ó da publicación deste anuncio no DOG. Indicarase debidamente a data e lugar da súa realización.</p>
<p>No procedemento de selección seguirase baremación: currículo 40%, unha proba escrita ou tipo test 30% que tratará sobre materias relacionadas co dereito e a experiencia profesional esixida, e unha entrevista persoal 30%. Esta última realizaráselles a todos aqueles que superen os 40 puntos nos anteriores epígrafes.</p>
<p>Calquera consulta adicional poderá realizarse no seguinte teléfono 981 69 85 24 en horario de 9 a 11 horas.</p>
<p>Luis Mingo Reiz</p>
<p>Presidente da Sociedade Galega do Medio</p>
<p>Ambiente, S.A.</p>

