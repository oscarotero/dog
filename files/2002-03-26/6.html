---
date: '2002-03-26'
id: 55FE
page: 3
number: 60
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 21 de febreiro de 2002, da Dirección Xeral de Administración
  Local, pola que se emprazan as partes interesadas no recurso
  contencioso-administrativo 03/0007093/2002 interposto por Josefa Martínez
  Verdeal.
range: Resolución
url: 'https://www.xunta.gal/dog/Publicados/2002/20020326/Anuncio55FE_gl.html'
---
<p>Recibida da Sección Terceira da Sala do Contencioso-Administrativo do Tribunal Superior de Xustiza de Galicia providencia pola que se admite o recurso contencioso-administrativo 03/0007093/2002, interposto por Josefa Martínez Verdeal contra o Decreto 220/2001, do 7 de setembro (DOG nº 187, do 26 de setembro), polo que se declara a urxente ocupación para efectos de expropiación forzosa polo Concello de Ortigueira, dos bens e dereitos necesarios para</p>
<p>a realización das obras do proxecto de recuperación do muíño de vento de Campo da Torre, urbanización e axardinamento do seu contorno.</p>
<p>Esta dirección xeral acordou nesta data, e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, remitirlle o correspondente expediente administrativo á dita sala, o que se lles notifica a tódalas persoas interesadas no procedemento e se emprazan para que poidan constituírse en parte nos autos da Sección Terceira da Sala do Contencioso-Administrativo do Tribunal Superior de Xustiza de Galicia, no prazo de nove días contados desde o seguinte ó da publicación desta resolución no Diario Oficial de Galicia.</p>
<p>Santiago de Compostela, 21 de febreiro de 2002.</p>
<p>Alfonso Rueda de Valenzuela</p>
<p>Director xeral de Administración Local</p>

