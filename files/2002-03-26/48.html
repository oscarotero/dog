---
date: '2002-03-26'
id: 56B2
page: 3
number: 60
agency: CONCELLO DE ARZÚA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020326/Anuncio56B2_gl.html'
---
<p>Aprobado inicialmente polo Pleno deste Concello, na sesión do día 5 de marzo de 2002, a modificación puntual das normas subsidiarias de planeamento deste termo municipal, redactada polo arquitecto Isidro López Yáñez, co obxecto de reclasificar uns terreos de titularidade municipal para poder aplica-la ordenanza de equipamentos e dotacións a unha guardería infantil e a unha residencia de anciáns.</p>
<p>Dando cumprimento á previsión contida no artigo 42.1º, da Lei 1/1997, do 24 de marzo, do solo de Galicia, sométese o expediente a información pública polo prazo dun mes -contado desde o día seguinte ó da última inserción deste anuncio no Diario Oficial de Galicia e no BOP-, durante este período poderá ser examinado o expediente e deducirse as alegacións pertinentes.</p>
<p>O dito acordo de aprobación inicial -conforme establece o artigo 34.2º da mesma lei- determina por si só, a resolución do procedemento de outorgamento de licencias na zona obxecto de planeamento, das que as novas determinacións supoñen modificación do réxime urbanístico vixente; a área afectada por esa suspensión é a seguinte:</p>
<p>As parcelas nº 12 e nº 1 do polígono 82307 do plano do catastro de urbana do concello de Arzúa, e nº 172 do polígono 17 do catastro de rústica do devandito concello, todas elas de titularidade municipal.</p>
<p>O primeiro dos predios, é dicir, o nº 12, está situado dentro da clasificación de solo urbano, e élle de aplicación a ordenanza de edificación cerrada EC.</p>
<p>Os dous últimos predios, é dicir, o nº 01 e o nº 172, están situados dentro da clasificación de solo non urbanizable común, e élle de aplicación a ordenanza SNU/N, solo non urbanizable normal.</p>
<p>Esta suspensión terá unha duración máxima dun ano e extinguirase, en todo caso, coa aprobación definitiva desta modificación das normas subsidiarias.</p>
<p>En Arzúa, 13 de marzo de 2002.</p>
<p>Pilar Formoso Cotón</p>
<p>Alcaldesa accidental</p>

