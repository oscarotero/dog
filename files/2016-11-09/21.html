---
date: '2016-11-09'
id: G2411-181016-0001
page: 49844
number: 213
agency: Xulgado do Social número 2 de Santiago de Compostela
section: V. Administración de xustiza.
title: EDICTO (PO 240/2013).
range: Edicto
url: >-
  https://www.xunta.gal/dog/Publicados/2016/20161109/AnuncioG2411-181016-0001_gl.html
---
<p>María Teresa Vázquez Abades, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 240/2013 deste xulgado do social, seguido por instancia de Antonio Tarela Gallardo contra Fogasa, Jaime Castro Trillo y otra, S.C., Soledad Abeijón Perol, Jaime Castro Trillo sobre ordinario, se ditou sentenza con data do 7 de outubro de 2016, cuxa resolución é do teor literal seguinte:</p>
    <p>«Resolvo que debo estimar a demanda presentada por instancia de Antonio Tarela Gallardo contra Jaime Castro Trillo y otra, S.C., Jaime Castro Trillo e Soledad Abeijón Perol, e Fogasa e, en consecuencia, debo condenar e condeno os demandados solidariamente a aboarlle ao demandante a suma de 3.416,91 euros –en concepto do 60 % da indemnización por despedimento obxectivo que lle corresponde á empresa–, máis os xuros do artigo 1.108 do CC, calculados desde a data do despedimento ata a data da presente resolución e os do artigo 576 da LAC a partir da presente resolución.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución.</p>
    <p>Modo de impugnación: advírtese ás partes que contra a presente resolución poderán interpoñer recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial co número 1596 clave 65. Debe indicar no campo concepto “recurso” seguido do código “34 Social Suplicación”, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola devandita cantidade en que se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, ao momento de anuncialo.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Jaime Castro Trillo y otra, S.C. e Jaime Castro Trillo, en ignorado paradoiro, expido o presente edicto para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 10 de outubro de 2016</p>
    <footer><p>A letrada da Administración de xustiza</p></footer>

