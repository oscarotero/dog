---
date: '2016-11-09'
id: G2358-181016-0002
page: 49831
number: 213
agency: Xulgado do Social número 1  de Lugo
section: V. Administración de xustiza.
title: EDICTO de notificación de sentenza (102/2015).
range: Edicto
url: >-
  https://www.xunta.gal/dog/Publicados/2016/20161109/AnuncioG2358-181016-0002_gl.html
---
<p>Eu, Rafael González Alió, secretario xudicial do Xulgado do Social número 1 de Lugo, fago saber:</p>
    <p>Que no procedemento ordinario 102/2015 deste xulgado do social, seguido por instancia de Manuel Cortón López contra Construcciones Galdiano, S.A. e Maceiras y Esmorís, S.L. U.T.E., e o Fondo de Garantía Salarial, sobre reclamación de cantidade, foi ditada sentenza cuxa parte dispositiva é a seguinte:</p>
    <p>«Estimo a demanda presentada por Manuel Cortón López, representado pola letrada Sra. Gaperán García, contra Construcciones Galdiano, S.A. e Maceiras y Esmorís, U.T.E., que non compareceu a pesar de constar a súa citación en legal forma, e, en consecuencia, condeno a empresa demandada a aboar ao demandante a cantidade de 174,60 euros, que producirá un xuro moratorio do 10 %.</p>
    <p>As cantidades a cuxo pagamento foi condenada a empresa demandada serán asumidas polo Fondo de Garantía Salarial (Fogasa), que non compareceu a pesar de constar a súa citación en legal forma, dentro dos límites e cos requisitos legais e regulamentarios que, se for o caso, o afecten.</p>
    <p>Notifíquese esta resolución ás partes e fágaselles saber que non é susceptible de recurso de suplicación, ao non exceder de 3.000 euros a contía litixiosa calculada conforme o disposto no artigo 192 da Lei reguladora da xurisdición social (artigo 191.2.g) da Lei reguladora da xurisdición social)».</p>
    <p>E para que sirva de notificación en forma a Construcciones Galdiano, S.A. e Maceiras y Esmorís, S.L. U.T.E., en ignorado paradoiro, expido e asino este edicto.</p>
    <p>Lugo, 18 de outubro de 2016</p>
    <footer><p>O secretario xudicial</p></footer>

