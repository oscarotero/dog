---
date: '2016-11-09'
id: G2410-261016-0001
page: 49843
number: 213
agency: Xulgado do Social número 1 de Santiago de Compostela
section: V. Administración de xustiza.
title: EDICTO (293/2014).
range: Edicto
url: >-
  https://www.xunta.gal/dog/Publicados/2016/20161109/AnuncioG2410-261016-0001_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que por resolución ditada no día da data, no proceso seguido por instancia de Juan Antonio Silva Romero, María Mercedes Barreiro López, César Silva Barreiro, José Antonio Silva Barreiro contra C &amp; E Congresos y Exposiciones, S.L., Solventia Administradores Concursales, S.L.P. e Fondo de Garantía Salarial (Fogasa), en reclamación por ordinario, rexistrado co número de procedemento ordinario 293/2014 acordouse, en cumprimento do que dispón o artigo 59 da LXS, citar a C &amp; E Congresos y Exposiciones, S.L., en ignorado paradoiro, co fin de que compareza o día 19 de decembro de 2016, ás 9.30 horas, na planta baixa-sala 1-Edif. na rúa Berlín, para a celebración dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada, e deberá acudir con todos os medios de proba de que intente valerse, coa advertencia de que é única convocatoria e que os devanditos actos non se suspenderán por falta inxustificada de asistencia. </p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>No caso de que pretenda comparecer ao acto do xuízo asistido de avogado, ou representado tecnicamente por graduado social colexiado, ou representado por procurador, poñerá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, con obxecto de que, trasladada tal intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto de xuízo de avogado, procurador ou graduado social colexiado.</p>
    <p>E, para que sirva de citación a C &amp; E Congresos y Exposiciones, S.L., expídese o presente edicto para a súa publicación no Boletín Oficial da provincia e colocación no taboleiro de anuncios. </p>
    <p>Santiago de Compostela, 26 de outubro de 2016</p>
    <footer><p>A letrada da Administración de xustiza</p></footer>

