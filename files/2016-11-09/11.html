---
date: '2016-11-09'
id: G2158-181016-0001
page: 49828
number: 213
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (193/2016).
range: Edicto
url: >-
  https://www.xunta.gal/dog/Publicados/2016/20161109/AnuncioG2158-181016-0001_gl.html
---
<p>Modificación de medidas suposto contencioso (MMC) 193/2016 CH</p>
    <p>Procedemento de orixe: familia, garda, custodia, alimentación fillos menores non matrimonio cons. 363/2014</p>
    <p>Sobre: modificación de medidas</p>
    <p>Demandante: Juan Carlos Rey Fernández</p>
    <p>Procuradora: Uxía Ríos Tesouro</p>
    <p>Demandada: Laura Prieto Sieiro</p>
    <p>Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, polo presente</p>
    <p>Anuncio:</p>
    <p>Neste procedemento de modificación de medidas número 193/2016-CH, seguido por instancia de Juan Carlos Rey Fernández fronte a Laura Prieto Sieiro, ditouse sentenza cuxo teor literal é o seguinte:</p>
    <p>Seguen antecedentes de feito e fundamentos de dereito.</p>
    <p>Decisión:</p>
    <p>Estimo a demanda interposta pola procuradora Sra. Ríos, en nome e representación de Juan Carlos Rey Fernández fronte a Laura Prieto Sieiro, e declaro a modificación das medidas acordadas na sentenza do 7 de abril de 2013, establecendo as seguintes:</p>
    <p>Atribúeselle a Juan Carlos Rey Fernández a garda e custodia exclusiva dos seus fillos, I. e J.C., sen que caiba fixar réxime de visitas ningún en favor de Laura Prieto Sieiro.</p>
    <p>Atribúese o exercicio exclusivo das facultades inherentes á patria potestade a Juan Carlos Rey Fernández, e mantense en suspenso o exercicio por parte de Laura.</p>
    <p>Laura contribuirá ao sostemento dos seus fillos coa cantidade de 200 euros mensuais (100 euros por cada fillo).</p>
    <p>Ambos os dous proxenitores soportarán ao 50 % os gastos extraordinarios dos menores. Consideraranse como gastos extraordinarios necesarios os médicos e farmacéuticos non cubertos por seguros, os odontolóxicos e oftalmolóxicos, os protésicos, ortopédicos e similares, ou os de libros e material escolar ao inicio de cada curso.</p>
    <p>Non se impoñen as custas do presente procedemento a ningunha das partes.</p>
    <p>Esta sentenza non é firme. Conforme o disposto no artigo 208.4 da LAC, indícase que contra a presente resolución cabe preparar, no prazo de cinco días, recurso de apelación (artigos 457 e seguintes da LAC) ante este tribunal polo Ministerio Fiscal.</p>
    <p>Así o acorda, manda e asina a súa señoría. Dou fe.</p>
    <p>E encontrándose o dito demandado, Laura Prieto Sieiro, en paradoiro descoñecido, expídese este edicto co fin de que lle sirva de notificación en forma a este.</p>
    <p>Ourense, 7 de outubro de 2016</p>
    <footer><p>A letrada da Administración de xustiza</p></footer>

