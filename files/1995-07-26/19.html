---
date: '1995-07-26'
id: '2E36'
page: 5
number: 142
agency: UNIVERSIDADE DE SANTIAGO DE COMPOSTELA
section: III. OUTRAS DISPOSICIÓNS
title: >-
  Resolución do 16 de marzo de 1995 pola que se adecúan os procedementos
  administrativos universitarios á Lei 30/1992, do 26 de novembro, de réxime
  xurídico das administracións públicas e do procedemento administrativo común.
range: Resolución
url: 'https://www.xunta.gal/dog/Publicados/1995/19950726/Anuncio2E36_gl.html'
---
<p>A Lei 30/1992, do 26 de novembro, de réxime xurídico das administracións públicas e do procedemento administrativo común, establece na súa disposición adicional terceira, segundo a redacción dada a esta polo Real decreto-lei 14/1993, do 4 de agosto que se adecuarán a ela as normas reguladoras dos distintos procedementos administrativos, calquera que sexa a súa catergoría, e sinalando expresamente os efectos estimatorios ou desestimatorios que se produzan pola falta de resolución expresa.</p>
<p>A entrada en vigor do mecanismo das resolucións presuntas desde o 28 de agosto de 1994, fai necesario determinar, respecto de cada procedemento, os prazos para resolver e os efectos desestimatorios ou estimatorios que a falta de resolución expresa produce.</p>
<p>Con tal fin e co obxecto de facilitarlles ós administrados un mellor coñecemento dos seus dereitos e de garantirlles unha maior seguridade xurídica, examinados os procedementos administrativos nos que intervén a Universidade de Santiago de Compostela e de acordo coa disposición adicional terceria e co artigo 43.5º da devandita lei, efectúase a adecuación dos procedementos administrativos que se tramitan na Universidade de Santiago de Compostela á Lei 30/1992, do 26 de novembro, nos seguintes térmos:</p>
<p>1.-Prazos para resolver e efectos da falta de resolución expresa.</p>
<p>Os procedementos universitarios que se detallan no anexo deberán ser resoltos no prazo máximo indicado nel.</p>
<p>Transcorrido o prazo máximo para resolve-lo procedemento sen que recaese resolución expresa, poderase entender estimada ou desestimada a solicitude, de acordo co establecido para cada suposto no anexo, requiríndose, para a eficacia das resolucións presuntas, a certificación prevista no artigo 44 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>2.-Recursos.</p>
<p>As resolucións do rector e os acordos do Claustro Universitario, da Xunta de Goberno e do Consello Social esgotan a vía administrativa e serán impugnables directamente ante a xurisdicción contencioso-administrativa.</p>
<p>As resolucións dos restantes órganos universitarios colexiados ou unipersonais non poñerán fin á vía administrativa, sendo susceptibles de recurso ordinario no prazo de un mes ante o rector.</p>
<p>As referencias ó recurso de alzada incluídas en regulamentacións ou acordos da normativa propia da Universidade de Santiago de Compostela, entenderanse feitas ó recurso ordinario. Así mesmo as referencias ó recurso de reposición teranse por non postas, posto que a dita figura non está vixente no ámbito administrativo universitario.</p>
<p>Así mesmo, contra os acordos e resolucións que non esgoten a vía administrativa poderá formularse reclamación administrativa cando a normativa específica así o determine ou cando o esixa a natureza do procedemento e así se indicase ó interesado na notificación do acto administrativo. En defecto de previsión expresa, o prazo para formula-la reclamación será de dez días e para resolvela disporase de trinta días.</p>
<p>3.-Efectos.</p>
<p>Apróbase a relación recollida no anexo a esta resolución dos procedementos administrativos de competencia da Universidade de Santiago de Compostela, nos que a falta de resolución expresa por parte da universidade nos prazos expresamente previstos para cada un deles, produce efectos desestimatorios ou estimatorios.</p>
<p>Nos restantes procedementos en materia de xestión universitaria e de persoal non incluídos no anexo da presente resolución, iniciados en virtude de solicitudes formuladas polos interesados e cando non recaese resolución expresa por parte da universidade no prazo de tres meses sinalado no artigo 42.2º da Lei 30/1992, do 26 de novembro, entenderanse aquelas desestimadas.</p>
<p>Disposición transitoria</p>
<p>Os procedementos incluídos no ámbito de aplicación da presente resolución que se iniciaran antes da súa entrada en vigor rexeranse pola normativa anterior.</p>
<p>Ás resolucións dos procedementos incluídos no ámbito de aplicación desta resolución, adoptados con posterioridade á súa entrada en vigor, aplicaráselle-lo sistema de recursos establecido no capítulo II do título VII da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente resolución entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, 16 de marzo de 1995</p>
<p>Darío Villanueva Prieto</p>
<p>Rector da Universidade de Santiago de Compostela</p>
<p>5212</p>

