---
date: '1995-07-26'
id: 2DF6
page: 5
number: 142
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 219/1995, do 13 de xullo, polo que se acepta a doazón de determinados
  bens mobles feita por Carlos Areán González a favor da Comunidade Autónoma de
  Galicia.
range: Decreto
url: 'https://www.xunta.gal/dog/Publicados/1995/19950726/Anuncio2DF6_gl.html'
---
<p>Con data 13 de marzo de 1995, Carlos Areán González outorgou escritura pública de doazón de determinados bens mobles artísticos a favor da Comunidade Autónoma de Galicia, para que se destinen ós museos e coleccións públicas da Xunta de Galicia.</p>
<p>Con data 26 de xuño de 1995, a Comisión Superior de Valoración de Bens Culturais de Interese para Galicia emitiu informe favorable a aceptación da antedita doazón.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles exceda do seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Economía e Facenda, feita nos termos nos que Carlos Areán González acordou a doazón,</p>
<p>logo de deliberación do Consello da Xunta de Galicia na súa reunión do día trece de xullo de mil novecentos noventa e cinco,</p>
<p>DISPOÑO:</p>
<p>Artigo primeiro.-Acepta-la doazón, feita por Carlos Areán González, dos bens mobles artísticos a que se fai referencia na escritura pública outorgada ante o notario do Ilustre Colexio de Madrid, José Luis Álvarez Álvarez o 13 de marzo de 1995 e que foron inventariados pola Dirección Xeral do Patrimonio Histórico Documental da Consellería de Cultura.</p>
<p>Artigo segundo.-Os bens mobles doados destinaranse ós museos e coleccións públicas da Xunta de Galicia, quedando adscritos á Consellería de Cultura.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, trece de xullo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>4928</p>

