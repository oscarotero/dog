---
date: '2023-06-16'
id: V0653-260523-0004
page: 37865
number: 114
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 23 de maio de 2023, da Dirección Xeral de Planificación
  Enerxética e Recursos Naturais, pola que se outorgan as autorizacións
  administrativas previa e de construción para a infraestrutura eléctrica
  denominada Soterramento das LAT 132 kV Cornido-Santa Mariña e Cornido-porto
  exterior de Ferrol, nos termos municipais de Ferrol e Narón, que promove UFD
  Distribución Electricidad, S.A. (expediente IN407A 2022/435-1).
range: Resolución
url: >-
  https://www.xunta.gal/dog/Publicados/2023/20230616/AnuncioV0653-260523-0004_gl.html
---
<p>Feitos:</p>
    <p>1. O 20.12.2022 UFD Distribución Electricidad, S.A. (en adiante, promotor) presentou, ante a Xefatura Territorial da Coruña desta consellería (en adiante, xefatura territorial), a solicitude de autorización administrativa previa e autorización administrativa de construción para a infraestrutura eléctrica denominada Soterramento das LAT 132 kV Cornido-Santa Mariña e Cornido-porto exterior de Ferrol, nos concellos de Ferrol e Narón (A Coruña), á cal se lle asignou o número de expediente IN407A 2022/435-1.</p>
    <p>Con esta solicitude xuntouse a seguinte documentación técnica:</p>
    <p>– Proxecto de execución denominado Soterramento das LAT 132 kV Cornido-Santa Mariña e Cornido-porto exterior de Ferrol, asinado o 4.7.2022 polo enxeñeiro industrial Ricardo Lago Alonso (colexiado número 2.221 do Colexio Oficial de Enxeñeiros Industriais de Galicia) e visado por este colexio co número 20222055, de data 7.7.2022, no cal figura un orzamento total de 3.330.268,89 euros.</p>
    <p>– Separatas do proxecto de execución para as entidades afectadas: Concello de Ferrol, Concello de Narón, Augas de Galicia, Deputación Provincial da Coruña, Demarcación de Estradas do Estado en Galicia, Nedgia Galicia, S.A., R Cable y Telecable Telecomunicaciones, S.A. e Telefónica de España, S.A.</p>
    <p>A infraestrutura eléctrica proxectada ten por obxecto o soterramento do tramo aéreo que comparten as LAT 132 kV Cornido-Santa Mariña (circuíto 2 -C2-) e Cornido-porto exterior (circuíto 1 -C1-). Comprenden as seguintes actuacións, coas características técnicas indicadas:</p>
    <p>– Desmantelamento tramo LAT DC a 132 kV, de 1.759 m, condutor tipo AL-AC 15.82, con orixe no apoio nº 1 (92003803) existente para desmantelar das LAT 132 kV Santa Mariña-Cornido (IN407A 2016/2691-1) e LAT 132 kV porto exterior-Cornido (lN407 A 2016/2692-1) e remate no apoio nº 8 (92003795) para desmantelar. Desmantelamento dos apoios metálicos de celosía intermedios. Tamén se desmantelarán os vans SC desde o apoio nº 20 (paso aéreo-subterráneo (PAS) (92045771) existente do C1 LAT 132 kV porto exterior-Cornido ata o apoio nº 1 (92003803) existente (20 m), e desde o pórtico da subestación Santa Mariña ata o apoio nº 1 (92003803) do C2 LAT 132 kV Santa Mariña-Cornido (20 m), así como o propio apoio nº 20 (PAS) (92045771).</p>
    <p>– Novo tramo subterráneo de LAT a 132 kV e condutor tipo Al630+H165 Cu (XLPE):</p>
    <p>• Circuíto 1 (C1)-LAT 132 kV porto exterior-Cornido, de 2.678 m (X3) m.</p>
    <p>• Circuíto 2 (C2)-LAT 132 kV Santa Mariña-Cornido, de 2.692 m (X3) m.</p>
    <p>• Tramo inicial SC:</p>
    <p>– C1, con orixe na caixa de empalmes CE01-C1 e remate no punto de saída en DC da LATS situada dentro da SE Santa Mariña.</p>
    <p>– C2, con orixe na posición de intemperie existente (PAS con autoválvulas para instalar) na subestación e remate no punto de saída en DC da LATS situada dentro da SE Santa Mariña.</p>
    <p>• Tramo central en DC: C1 e C2, con orixe no punto de saída en DC da LATS e remate nun punto de chegada situado na rúa Solaina.</p>
    <p>• Tramo final SC:</p>
    <p>– C1, con orixe nun punto de chegada situado na rúa Solaina e remate na cámara de empalme CE07-C1 proxectada.</p>
    <p>– C2, con orixe nun punto de chegada situado na rúa Solaina e remate na cámara de empalme CE06-C2 proxectada.</p>
    <p>2. O 27.1.2023 a xefatura territorial adoptou o acordo polo que se someteron a información pública as autorizacións administrativas previa e de construción da referida infraestrutura eléctrica.</p>
    <p>Este acordo publicouse no Diario Oficial de Galicia do 6.2.2023 e no Boletín Oficial da provincia do 2.2.2023. Así mesmo, estivo exposto nos taboleiros de anuncios dos concellos afectados (Ferrol e Narón) e nas dependencias da Xefatura Territorial, así como no portal de transparencia desta consellería.</p>
    <p>Durante o período de información pública non se presentaron escritos de alegacións.</p>
    <p>3. O 19.1.2023 a xefatura territorial remitiulles, para a emisión dos correspondentes condicionados técnicos, as separatas do proxecto de execución da referida infraestrutura eléctrica ás seguintes entidades: Concello de Ferrol, Concello de Narón, Augas de Galicia, Deputación Provincial da Coruña, Demarcación de Estradas do Estado en Galicia, Nedgia Galicia, S.A., R Cable y Telecable Telecomunicaciones, S.A. e Telefónica de España, S.A.</p>
    <p>A continuación relaciónanse as entidades que emitiron, nas datas indicadas, os correspondentes condicionados técnicos: Concello de Ferrol, o 12.4.2023; Concello de Narón, o 27.2.2023; Deputación Provincial da Coruña, o 10.4.2023; Nedgia Galicia, S.A., o 31.1.2023; R Cable y Telecable Telecomunicaciones, S.A.; o 23.1.2023, e Telefónica de España, S.A., o 19.1.2023. O promotor presentou a súa conformidade aos condicionados emitidos.</p>
    <p>Para o resto das entidades que non contestaron, e sen prexuízo da autorización que lles corresponda outorgar, enténdese a súa conformidade co proxecto, de conformidade co disposto no artigo 47.3 da Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>4. O 26.4.2023 a Xefatura Territorial, logo de rematada a instrución do referido expediente, deu traslado deste á Dirección Xeral de Planificación Enerxética e Recursos Naturais (en diante, DXPERN) para os efectos de ditar a oportuna resolución. A Xefatura Territorial incorporou ao expediente o informe emitido o 26.4.2023 polos seus servizos técnicos, no cal se informa que, desde un punto de vista técnico, non se encontra ningún impedimento para emitir a autorización administrativa previa e de construción da referida infraestrutura eléctrica.</p>
    <p>Consideracións legais e técnicas:</p>
    <p>1. A DXPERN é competente para resolver este expediente, de conformidade co disposto no artigo 28 do Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no artigo único do Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>2. No expediente instruído para o efecto cumpríronse os trámites de procedemento establecidos na Lei 9/2021, do 25 de febreiro, de simplificación administrativa e de apoio á reactivación económica de Galicia; na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 39/2015, do 1 de outubro, do procedemento administrativo común das administracións públicas, e nas demais normas vixentes de aplicación.</p>
    <p>De acordo con todo o anterior,</p>
    <h2>RESOLVO:</h2>
    <p>1. Outorgar a autorización administrativa previa para a infraestrutura eléctrica denominada soterramento das LAT 132 kV Cornido-Santa Mariña e Cornido-porto exterior de Ferrol, nos concellos de Ferrol e Narón (A Coruña), que promove UFD Distribución Electricidad, S.A.</p>
    <p>2. Outorgar a autorización administrativa de construción para o proxecto de execución da citada infraestrutura eléctrica.</p>
    <p>Todo isto de acordo coas condicións seguintes:</p>
    <p>1. As instalacións que se autorizan terán que realizarse de acordo coas especificacións e planos que figuran no proxecto de execución denominado Soterramento das LAT 132 kV Cornido-Santa Mariña e Cornido-porto exterior Ferrol, asinado o 4.7.2022 polo enxeñeiro industrial Ricardo Lago Alonso (colexiado nº 2.221 do Colexio Oficial de Enxeñeiros Industriais de Galicia) e visado por este colexio co número 20222055 e data 7.7.2022, e no cal figura un orzamento total de 3.330.268,89 euros.</p>
    <p>2. O promotor asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que se manteñan sempre as condicións regulamentarias de seguridade. Deberanse cumprir en todo momento as normas e directrices vixentes que resulten de aplicación, en particular canto establece o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, aprobado polo Real decreto 223/2008, do 15 de febreiro, e o Regulamento sobre condicións técnicas e garantías de seguridade nas instalacións eléctricas de alta tensión e as súas instrucións técnicas complementarias ITC-RAT 01 a 23, aprobado polo Real decreto 337/2014, do 9 de maio.</p>
    <p>3. Para introducir modificacións nas instalacións que afecten datos básicos do proxecto será necesaria a autorización previa da DXPERN. Non obstante, a xefatura territorial poderá autorizar as modificacións de detalle do proxecto que resulten procedentes e deberalle comunicar á dita dirección xeral todas as resolucións que se diten en aplicación da citada facultade.</p>
    <p>4. O prazo para a posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución. Unha vez construídas estas instalacións, a empresa promotora deberá presentar a solicitude de autorización de explotación ante a Xefatura Territorial, quen deberá expedila tras as comprobacións técnicas que considere oportunas.</p>
    <p>5. En canto aos bens e dereitos afectados pola referida infraestrutura eléctrica e adscritos ás distintas administracións, organismos ou empresas de servizo público ou de servizos de interese xeral, o promotor cumprirá cos condicionados e informes emitidos por estes, para os cales mostrou a súa conformidade. </p>
    <p>6. O incumprimento das condicións e requisitos establecidos nesta resolución ou a variación substancial dos orzamentos que determinaron a súa adopción poderán dar lugar á súa revogación, logo de audiencia ao promotor, de conformidade co disposto no artigo 53.10 da Lei 24/2013, do 26 de decembro.</p>
    <p>7. Estas autorizacións adóptanse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da referida infraestrutura eléctrica, en especial as relativas á ordenación do territorio e ao ambiente, tal e como dispón o título VII do Real decreto 1955/2000, do 1 de decembro.</p>
    <p>8. Esta resolución publicarase no Diario Oficial de Galicia, de acordo co establecido no artigo 48.2 da Lei 9/2021, do 25 de febreiro.</p>
    <p>Contra a presente resolución, que non é definitiva na vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación da Xunta de Galicia no prazo dun mes, contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que as persoas interesadas poidan interpor calquera outro recurso que consideren pertinente.</p>
    <p>Santiago de Compostela, 23 de maio de 2023</p>
    <footer><p>Pablo Fernández Vila<br>Director xeral de Planificación Enerxética e Recursos Naturais</p></footer>

