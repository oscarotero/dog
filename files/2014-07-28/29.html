---
date: '2014-07-28'
id: G0244-220714-0001
page: 32563
number: 141
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 9 de xullo de 2014, da Xefatura Territorial de Ourense, pola que
  se notifica a proposta de resolución dos expedientes sancionadores en materia
  de espectáculos públicos OU-E-150/14 e OU-E-161/14.
range: Resolución
url: >-
  https://www.xunta.gal/dog/Publicados/2014/20140728/AnuncioG0244-220714-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que se relacionan no anexo que se achega a proposta de resolución recaída nos expedientes sancionadores por infracción da Lei orgánica 1/1992, do 21 de febreiro, de protección da seguridade cidadá (LOSC), por non ser posible a súa notificación.</p>
    <p>A competencia para impoñer esta clase de sancións correspóndelles aos xefes territoriais da Consellería de Presidencia, Administracións Públicas e Xustiza, segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución aos órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1.d) da LOSC e a disposición transitoria primeira do Decreto 245/2009, do 30 de abril, polo que se regulan as xefaturas territoriais da Xunta de Galicia (DOG do 1 de maio). </p>
    <p>Infórmase de que, de conformidade co establecido no artigo 135 da Lei 30/1992, do 26 de novembro, e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), contan cun prazo de quince días hábiles desde a publicación, para exerceren perante a instrutora, o dereito de audiencia e formularen alegacións, así como examinaren o expediente nestas dependencias. Igualmente poderán exercer o dereito de recusación nos casos e na forma previstos no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A tramitación do expediente realízase na oficina desta Xefatura Territorial da Consellería de Presidencia, Administracións Públicas e Xustiza, sita na avenida da Habana, nº 79, 2º, de Ourense.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
    <p>Ourense, 9 de xullo de 2014</p>
    <footer><p>Marisol Díaz Mouteira<br>Xefa territorial de Ourense</p></footer>
    <footer><p>ANEXO</p></footer>
    <p>Número de expediente: OU-E-150/14.</p>
    <p>CIF: 45140381-Y.</p>
    <p>Denunciado: David Villar Prol.</p>
    <p>Enderezo: rúa Castelao, 3, Maceda (Ourense).</p>
    <p>Establecemento: Capitol; rúa Castelao, 3. Maceda (Ourense).</p>
    <p>Precepto infrinxido: artigo 26.e) da Lei 1/1992, do 21 de febreiro, modificada pola Lei 4/1997.</p>
    <p>Importe da sanción: 120 €.</p>
    <p>Número de expediente: OU-E-161/14.</p>
    <p>CIF: 44490741-R.</p>
    <p>Denunciado: Yagoba Hurtado Salgado.</p>
    <p>Enderezo: rúa Constitución, 21. Xinzo de Limia (Ourense).</p>
    <p>Establecemento: Wayoming; rúa Constitución, 21. Xinzo de Limia (Ourense).</p>
    <p>Precepto infrinxido: artigo 23.o) da Lei 1/1992, do 21 de febreiro, modificada pola Lei 4/1997.</p>
    <p>Importe da sanción: 90 €.</p>

