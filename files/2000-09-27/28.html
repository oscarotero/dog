---
date: '2000-09-27'
id: 11AAA
page: 13
number: 188
agency: CONCELLO DE BERGONDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000927/Anuncio11AAA_gl.html'
---
<p>O Pleno da Corporación, en sesión do día 1 de agosto de 2000, acordou aprobar definitivamente o estudio de detalle para a fixación de novas aliñacións e rasantes e ordenaciónde volume, dun predio sito na estrada Ferrol-Senra, parroquia de Bergondo, promovido por Antonio García Varela, en representación de García Bujía, S.L.</p>
<p>Contra este acordo, que pon fin á vía administrativa, poderá interpoñer recurso contencioso-administrativo perante o Xulgado ou Sala do Contencioso-Administrativo do Tribunal Superior de Xustiza de Galicia; de conformidade cos artigos 8, 9 e 10 da Lei 29/1998, do 13 de xullo, reguladora da xurisdicción contencioso-administrativa, no prazo de dous meses contados desde o día seguinte ó da publicación deste acordo. Previa e potestativamente, poderase interpoñer recurso de reposición ante o órgano que dictou o acordo, de conformidade co artigo 116 de Lei 30/1992, no prazo dun mes, contado desde o día seguinte ó da devandita publicación.</p>
<p>Tamén poderá interpoñe-lo recurso extraordinario de revisión cando concorra algunha das circunstancias previstas no artigo 118 da Lei 30/1992, do 26 de novembro, pola que se aproba o réxime xurídico das administracións públicas e do procedemento administrativo común, nos prazos establecidos no punto 2º do mesmo artigo 118. Todo isto, sen prexuízo do dereito dos interesados a formula-la solicitude e a instancia a que se refiren os artigos 102.1º e 102.2º da devandita lei.</p>
<p>Bergondo, 10 de agosto de 2000.</p>
<p>José Fernández Ramos</p>
<p>Alcalde-presidente</p>

