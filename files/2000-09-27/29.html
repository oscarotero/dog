---
date: '2000-09-27'
id: 11AAE
page: 13
number: 188
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000927/Anuncio11AAE_gl.html'
---
<p>O Pleno Municipal, en sesión do día 26 de xullo de 2000, adoptou o seguinte acordo: aprobada inicialmente polo pleno municipal, en sesión do día 8 de xuño de 1999, unha modificación do Plan parcial do polígono industrial de Alvedro, a reserva da corrección de determinadas deficiencias, e sometido o documento a información pública sen que se presentase ningunha alegación.</p>
<p>Corrixidas as deficiencias sinaladas no acordo de aprobación inicial e solicitados os informes sectorais preceptivos de acordo coa Lei de estradas do Estado e a do patrimonio cultural de Galicia introducíndose no documento unha modificación derivada do primeiro dos informes indicados.</p>
<p>Emitido pola Consellería de Política Territorial, Obras Públicas e Vivenda en sentido favorable o informe previsto no art. 42.5º da Lei do solo de Galicia.</p>
<p>O pleno municipal, por proposta da Comisión Informativa de Urbanismo, acorda:</p>
<p>1. Aprobar con carácter definitivo unha modificación do Plan parcial da área 9 de SUNP (polígono industrial de Alvedro), promovida por Xestur Coruña, S.A. como concesionaria do IGVS para a xestión e execución deste e redactada polo arquitecto Ángel Luis Monteoliva Díaz, que afecta os seguintes aspectos:</p>
<p>-Rectificación do ámbito co obxecto de corrixir unha inexactitude gráfica no documento aprobado.</p>
<p>-Estructura viaria.</p>
<p>-Estructura parcelaria.</p>
<p>-Área de servicios.</p>
<p>-Zonificación.</p>
<p>-Ordenanzas reguladoras.</p>
<p>2. Establecer expresamente a obrigatoriedade de que calquera actuación nas áreas de protección do Castro de Alvedro será obxecto de control arqueolóxico, segundo o informe da Dirección Xeral do Patrimonio Cultural da Consellería de Cultura, Comunicación Social e Turismo.</p>
<p>3. Proceder á publicación deste acordo no DOG e no BOP, así como neste último do texto modificado da normativa e ordenanzas.</p>
<p>4. Comunica-la aprobación á Consellería de Política Territorial, Obras Públicas e Vivenda e darlle traslado dunha copia autenticada do expediente administrativo completo e de dous exemplares do documento aprobado definitivamente dilixenciados pola secretaría do concello.</p>
<p>5. O presente acordo esgota a vía administrativa e contra el poderá interpoñerse, potestativamente recurso de reposición perante o mesmo órgano que o adoptou no prazo dun mes ou impugnarse directamente ante a Sala do Contencioso-Administrativo do Tribunal Superior de Xustiza de Galicia no prazo de dous meses, computados, ámbolos dous prazos, a partir da súa publicación.</p>
<p>A interposición do recurso de reposición impide a impugnación en vía contencioso-administrativa mentres non se dicte resolución, que deberá notificarse no prazo dun mes desde a súa interposición. Neste caso, o prazo de interposición do recurso contencioso-administrativo será de dous meses ou de seis meses, respectivamente, contados desde o día seguinte ó da notificación da resolución expresa do recurso de reposición ou desde que este deba entenderse presuntamente desestimado.</p>
<p>Todo iso de conformidade cos arts. 116 e 117 da Lei 30/1992, de RXAP e PAC, modificada pola Lei 4/1999 e art. 46.1º e 3º da Lei da XCA.</p>
<p>Culleredo, 28 de xullo de 2000.</p>
<p>Julio Sacristán de Diego</p>
<p>Alcalde</p>

