---
date: '1999-06-03'
id: 93C2
page: 6
number: 105
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 25 de maio de 1999, da Delegación Provincial de Ourense, pola
  que se convoca para a redacción das actas previas á ocupación dos predios
  afectados pola construcción da ampliación da subestación de Cartelle 400/220
  kV. (Expediente 95/050-modificado).
range: Resolución
url: 'https://www.xunta.gal/dog/Publicados/1999/19990603/Anuncio93C2_gl.html'
---
<p>Por resolución da Dirección Xeral de Industria da Xunta de Galicia do 7 de abril de 1999 (DOG do 26 de abril e BOP do 30 de abril) foi declarada a utilidade pública do proxecto de obras de ampliación da subestación de Cartelle 400/220 kV.</p>
<p>A dita declaración de utilidade pública, segundo o establecido no artigo 54.1º da Lei 54/1997, do 27 de novembro, do sector eléctrico, leva implícita en todo caso a necesidade de ocupación dos bens ou de adquisición dos dereitos afectados e implica</p>
<p>a urxente ocupación para os efectos do artigo 52 da Lei de expropiación forzosa.</p>
<p>En cumprimento e execución do citado artigo 52 da Lei de expropiación forzosa, convócanse os propietarios e titulares dos bens e dereitos afectados, que se insiren na relación que se xunta á presente convocatoria, para que no día e hora que nela se expresan comparezan na casa do Concello de Cartelle, situada en Outomuro, rúa Toxal, 1, para o obxecto de proceder ó levantamento das actas previas á ocupación, con traslado posterior ó predio, se fose necesario.</p>
<p>Ó dito acto deberán asistir por si mesmos ou representados por persoa debidamente autorizada, presentando o documento nacional de identidade, os documentos acreditativos da súa titularidade e o último recibo do imposto sobre bens inmobles, podéndose acompañar, pola súa conta, de perito ou notario, se o coidan oportuno.</p>
<p>De acordo co artigo 56.2º do vixente Regulamento de expropiación forzosa, os titulares e interesados poderán formular por escrito perante esta Delegación Provincial da Consellería de Industria e Comercio, situada na rúa Curros Enríquez, 1-4º, Ourense, desde a publicación deste anuncio e dos demais previstos no artigo 52 da Lei de expropiación forzosa e ata o levantamento de actas previas á ocupación, cantas alegacións consideren oportunas para os únicos efectos de emenda-los posibles erros que se puideran padecer ó relaciona-los bens e dereitos afectados.</p>
<p>As características e demais datos das afeccións e convocatoria son as que figuran na relación anexa, con independencia da notificación por cédula, que nos mesmos termos se lles practica ós afectados.</p>
<p>Así mesmo, a presente publicación realízase para os efectos de notificación previstos no punto 4º do artigo 59 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>No expediente expropiatorio, Red Eléctrica de España, Sociedad Anónima asume a condición de entidade beneficiaria.</p>
<p>Ourense, 25 de maio de 1999.</p>
<p>Alfredo Cacharro Pardo</p>
<p>Delegado provincial de Ourense</p>
<p>Relación de afeccións por expropiación forzosa</p>
<p>Ampliación subestación eléctrica de Cartelle de 400/220 kV</p>
<p>Termo municipal de Cartelle</p>
<table><tbody><tr><td></td></tr>
<tr><td></td></tr>
<tr><td>Datos do predio</td><td>Afección</td><td>Actas previas</td></tr>
<tr><td></td></tr>
<tr><td>Nº parcela
segundo
proxecto</td><td>Propietario e enderezo</td><td>Lugar</td><td>Parcela nº
segundo
catastro</td><td>Políg. nº</td><td>Superficie
que se vai
expropiar
(m)</td><td>Uso do terreo</td><td>Día</td><td>Hora</td></tr>
<tr><td></td></tr>
</tbody></table>
<table><tbody><tr><td>2</td><td>Manuel Álvarez López
Emilio Álvarez López
32820 Cartelle (Ourense)
Catastro: Osoria López López</td><td>As Motas</td><td>36</td><td>86</td><td>190</td><td>Monte baixo e piñeiros</td><td>16-6-1999</td><td>10.30</td></tr>
<tr><td></td></tr>
<tr><td>3</td><td>David Pérez Villar
32820 Reigoso-Cartelle (Ourense)
Catastro: Antonio Pérez Rodríguez</td><td>Cuchiño</td><td>68</td><td>85</td><td>80</td><td>Monte baixo e piñeiros</td><td>16-6-1999</td><td>11.30</td></tr>
<tr><td></td></tr></tbody></table>

