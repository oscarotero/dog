---
date: '1999-06-03'
id: 93FE
page: 6
number: 105
agency: CONCELLO DE GONDOMAR
section: VI. ANUNCIOS
title: Modificación puntual do PXOM.
range: Modificación
url: 'https://www.xunta.gal/dog/Publicados/1999/19990603/Anuncio93FE_gl.html'
---
<p>A Corporación Municipal, en sesión plenaria que tivo lugar o pasado día vinteoito do ano que corre, adoptou os acordos de:</p>
<p>1. Aprobar inicialmente o documento de modificación puntual do Plan Xeral de Ordenación Municipal de Gondomar.</p>
<p>2. Somete-lo documento a información pública durante un mes inserindo para estes efectos os correspondentes anuncios no taboleiro de anuncios do concello, no BOP, no Diario Oficial de Galicia e nun diario de difusión provincial.</p>
<p>3. Suspende-las licencias nas zonas afectadas polas modificacións e que figuran de abondo especificadas no expediente na medida en que as novas determinacións supoñan modificación do réxime urbanístico vixente, sendo as áreas afectadas pola suspensión as seguintes:</p>
<p>-Núcleo 10.10 e 10.11 da Pasaxe, Vincios.</p>
<p>-Solo urbano do parque da feira afectado por erro na grafía do PXOM.</p>
<p>-Solo industrial s/alegación de Antonio Pérez Giménez.</p>
<p>-Polígono 18 de Gondomar.</p>
<p>-Igrexario de Vilaza.</p>
<p>-Equipamento cultural e escolar da parroquia de Mañufe.</p>
<p>-Zona do núcleo 10.7 de Xián-A Cernada afectada por un camiño mal grafado no plano 4.4 do PXOM.</p>
<p>-Zona do núcleo 4.8-San Cibrán no borde do núcleo (10.2) con respecto ó cal non se grafaron as aliñacións.</p>
<p>-Zona do núcleo 4.7 Sermán-Cotarel na súa zona norte (planos 9.1 e 9.2 de clasificación e cualificación) que comprende 10.400 metros cadrados.</p>
<p>-Parcelas edificables en núcleo rural que teñan unha fronte mínima á vía pública inferior a 6 m.</p>
<p>Na súa consecuencia e para os efectos do artigo 42 da Lei do solo de Galicia, o devandito expediente queda exposto ó público polo prazo dun mes contado a partir da última publicación deste anuncio.</p>
<p>Gondomar, 30 de abril de 1999.</p>
<p>Ramón Sestelo Fernández</p>
<p>Alcalde</p>

