---
date: '1999-06-03'
id: 93C6
page: 6
number: 105
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 19 de maio de 1999, da Delegación Provincial de Pontevedra, pola
  que se anuncia concurso, por procedemento aberto e trámite de urxencia, para a
  contratación da subministración consistente na adquisición de mobiliario para
  a unidade de farmacoterapia xeriátrica na Residencia Asistida da Terceira
  Idade de Vigo.
range: Resolución
url: 'https://www.xunta.gal/dog/Publicados/1999/19990603/Anuncio93C6_gl.html'
---
<p>De conformidade co establecido no Decreto 87/1990, do 15 de febreiro, sobre desconcentración de competencias en materia de contratación administrativa nos delegados provinciais das consellerías da Xunta de Galicia.</p>
<p>Esta delegación provincial, unha vez cumpridos os trámites administrativos correspondentes, resolve anunciar concurso público por procedemento aberto e trámite de urxencia para a contratación da subministración consistente na adquisición de mobiliario para a unidade de farmacoterapia xeriátrica na Residencia Asistida da Terceira Idade de Vigo.</p>
<p>Obxecto: adquisición de mobiliario de farmacoterapia xeriátrica consistente en: 5 armarios para almacenamento de pastilleiros, 6 carros con pastilleiros e 1 carro portabandexas e pastilleiros módulos.</p>
<p>Orzamento: 5.000.000 de ptas. (cinco millóns de pesetas) (euros 30.050,61).</p>
<p>Forma de adxudicación: concurso polo procedemento aberto e trámite de urxencia.</p>
<p>Prazo de entrega: 1 mes desde a sinatura do contrato.</p>
<p>Clasificación: non se esixe.</p>
<p>Fianza provisional: dispénsase a garantía provisional.</p>
<p>Fianza definitiva: 4% do orzamento.</p>
<p>1. Exposición de documentación: os pregos de cláusulas administrativas particulares e demais documentación técnica, poderá ser examinada nas delegacións provinciais da Consellería de Sanidade e Servicios Sociais, en días hábiles, das 9 ás 14 horas.</p>
<p>2. Solvencia económica, financeira e técnica: os licitadores terán que acredita-la solvencia económica, financeira e técnica, nas formas previstas na Lei de contratos das administracións públicas.</p>
<p>3. Lugar e prazo de presentación de propostas: deberán presentarse en man, no rexistro xeral da Delegación Provincial de Pontevedra ou nas súas dependencias en Vigo, Avda. Cánovas del Castillo, s/n, antes das 14 horas do décimo terceiro día natural a partir do seguinte ó da publicación do concurso no Diario Oficial de Galicia, ou por correo na forma indicada no artigo 100 do Regulamento xeral de</p>
<p>contratos do Estado, comunicando o mesmo día a esta delegación provincial mediante telegrama ou telefax.</p>
<p>4. Documentación que deberán presenta-los licitadores: os licitadores presentarán en sobre pechado e asinado por este a documentación persoal, a proposta económica e as referencias técnicas descritas no punto 8 do prego de cláusulas administrativas particulares.</p>
<p>5. Criterios de adxudicación: os definidos no punto nº 6 do prego de cláusulas administrativas particulares.</p>
<p>6. Apertura de propostas: realizaraa a mesa de contratación o décimo terceiro día natural seguinte ó do final do prazo de presentación de propostas na sala de xuntas da Delegación Provincial de Pontevedra nas súas dependencias de Vigo, avenida Cánovas del Castillo, s/n ás 10 horas en acto público. Se coincidise ese día en sábado ou festivo, reuniranse o primeiro día hábil seguinte.</p>
<p>7. O pagamento deste anuncio será por conta do adxudicatario.</p>
<p>Vigo, 19 de maio de 1999.</p>
<p>P.D. (Decreto 87/1990, do 15 de febreiro)</p>
<p>Mª Dolores Pan Vázquez</p>
<p>Delegada provincial de Pontevedra</p>

