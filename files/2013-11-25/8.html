---
date: '2013-11-25'
id: O90-221113-0001
page: 45650
number: 225
agency: Axencia Galega de Desenvolvemento Rural
section: III. Outras disposicións.
title: >-
  RESOLUCIÓN do 21 de novembro de 2013 pola que se modifica a Resolución do 13
  de setembro de 2013, pola que se aproba o Plan Marco Programa de mellora de
  camiños de titularidade municipal 2013-2014, financiado co Fondo Europeo
  Agrícola de Desenvolvemento Rural (Feader), no marco do PDR de Galicia
  2007-2013.
range: Resolución
url: >-
  https://www.xunta.gal/dog/Publicados/2013/20131125/AnuncioO90-221113-0001_gl.html
---
<p>A Resolución do 13 de setembro de 2013 pola que se aproba o Plan Marco Programa de mellora de camiños de titularidade municipal 2013-2014, financiado co Fondo Europeo Agrícola de Desenvolvemento Rural (Feader), no marco do PDR de Galicia 2007-2013 (DOG nº 186, do 30 de setembro de 2013), establece o 25 de novembro de 2013 como data en que debe estar executado e xustificado correctamente o investimento correspondente á anualidade 2013. </p>
    <p>Debido á concorrencia no tempo de cinco convocatorias e ao gran número de expedientes manexados, é previsible que a resolución da convocatoria teña lugar moi preto da data prevista de xustificación. </p>
    <p>Co obxecto de permitir unha tramitación administrativa axeitada e de non causar un prexuízo aos beneficiarios das axudas, </p>
    <h2>RESOLVO:</h2>
    <p>Artigo único</p>
    <p>Modificación da Resolución do 13 de setembro de 2013 pola que se aproba o Plan Marco Programa de mellora de camiños de titularidade municipal 2013-2014, financiado co Fondo Europeo Agrícola de Desenvolvemento Rural (Feader), no marco do PDR de Galicia 2007-2013.</p>
    <p>O número 2 do artigo 5 queda redactado do seguinte xeito:</p>
    <p>«O 10 de decembro de 2013 deberá estar executado e xustificado correctamente o investimento correspondente á anualidade 2013. O feito de non xustificar correctamente esta anualidade suporá na perda do dereito á axuda da dita anualidade».</p>
    <p>Santiago de Compostela, 21 de novembro de 2013</p>
    <footer><p>P.D. (DOG nº 148, do 5 de agosto de 2013)<br>Antonio Crespo Iglesias<br>Director xeral da Axencia Galega de Desenvolvemento Rural </p></footer>

