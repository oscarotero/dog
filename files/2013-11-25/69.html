---
date: '2013-11-25'
id: L353-191113-0001
page: 45777
number: 225
agency: Concello de Oímbra
section: VI. Anuncios. b) Administración local.
title: >-
  ANUNCIO de información pública sobre aprobación inicial do Plan especial de
  infraestruturas e dotacións para a construción dunha residencia de persoas
  maiores no Terrón (Rabal).
range: Edicto
url: >-
  https://www.xunta.gal/dog/Publicados/2013/20131125/AnuncioL353-191113-0001_gl.html
---
<p>Na sesión plenaria ordinaria que tivo lugar do día 31 de outubro de 2013, a Corporación Municipal de Oímbra acordou darlle a súa aprobación inicial ao Plan especial de infraestruturas e dotacións no concello de Oímbra, sendo o promotor Manuel Diz Diéguez, co fin de poder construír unha residencia de persoas maiores que se localizará na marxe da estrada nacional 532 no Terrón, Rabal (Oímbra).</p>
    <p>De conformidade co establecido no artigo 86 da Lei 9/2002, do 30 de decembro, de ordenación urbanística e protección do medio rural de Galicia, de conformidade coa redacción dada pola Lei 2/2010, do 25 de marzo, este plan especial sométese a información pública, polo prazo dun mes, mediante a inserción deste edicto nas seguintes publicacións:</p>
    <p>– DOG, xornal <em>La</em> <em>Región</em> e xornal <em>La Voz de Galicia.</em></p>
    <p>O prazo empezará a contar a partir do día seguinte ao da última publicación efectuada nestes medios, e durante el todas as persoas interesadas poderán facer cantas alegacións e reclamacións xulguen pertinentes.</p>
    <p>Oímbra, 18 de novembro de 2013</p>
    <footer><p> Alfonso Villarino Rodríguez<br>Alcalde</p></footer>

