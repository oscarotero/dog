---
date: '2012-04-10'
id: C141-020412-14308
page: 12702
number: 68
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 30 de marzo de 2012 pola que se modifica a Resolución do 15 de
  febreiro de 2012 da entidade pública Portos de Galicia, pola que se fai
  público o concurso público (procedemento aberto, sistema multicriterio) para
  selección de oferta para o outorgamento de autorizacións para realizar
  actividades inherentes á prestación de servizo á pasaxe no porto do Grove.
range: Resolución
url: >-
  https://www.xunta.gal/dog/Publicados/2012/20120410/AnuncioC141-020412-14308_gl.html
---
<p>No punto 5.g da Resolución do 15 de febreiro de 2012 da entidade pública Portos de Galicia, pola que se fai público o concurso público (procedemento aberto sistema multicriterio) para selección de oferta para o outorgamento de autorizacións para realizar actividades inherentes á prestación de servizo á pasaxe no porto do Grove, publicada no <em>Diario Oficial de Galicia</em>, número 41, do 18 de febreiro de 2012, disponse que os pregos administrativos desta convocatoria se poderán obter nos seguintes enderezos da internet: </p>
    <p>http://www.contratosdegalicia.es/resultado.jsp?N=17204</p>
    <p>Advertidos erros no contido do prego de bases do concurso para o outorgamento de autorizacións para realizar actividades inherentes a prestación de servizos á pasaxe en portos e instalacións portuarias da Comunidade Autónoma de Galicia, que rexerá a referida licitación, o presidente de Portos de Galicia acordou aprobar un novo prego, no cal se modifica o contido da cláusula 3.ª do capítulo II, relativa ás condicións da licitación, e autorizar a modificación dos membros da Mesa, nomeada mediante Resolución do 15 de febreiro de 2012, facéndose pública a súa nova composición a través do perfil de contratante. </p>
    <p>– Obtención de información e da documentación corrixida:</p>
    <p>1. Entidade: División de Contratación de Portos de Galicia. Teléfono: 881 88 16 45.</p>
    <p>2. Enderezo na internet: http://www.xunta.es/contratacion/resultado.jsp?N=17204</p>
    <p>– Prazo de presentación de proposicións: </p>
    <p>Á vista do anterior, ábrese un novo prazo de presentación de ofertas para participar na licitación convocada para seleccionar, mediante procedemento aberto e sistema multicriterio, oferta para o outorgamento de autorizacións para realizar actividades inherentes á prestación de servizo á pasaxe no porto do Grove, que será de 52 días naturais contados a partir do día seguinte ao da publicación deste anuncio no <em>Diario Oficial de Galicia</em>, e rematará ás catorce horas do derradeiro día. No caso de que o mencionado día coincida en sábado ou festivo, o prazo de admisión das proposicións rematará ás catorce (14.00) horas do día hábil seguinte. </p>
    <p>– Data de apertura de ofertas: a apertura pública das ofertas técnicas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte.</p>
    <p>Santiago de Compostela, 30 de marzo de 2012.</p>
    <footer><p>José Juan Durán Hermida<br>Presidente de Portos de Galicia</p></footer>

