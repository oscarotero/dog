---
date: '2012-04-10'
id: CA04-160312-13590
page: 12660
number: 68
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 13 de marzo de 2012, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Palas de Rei (expediente IN407A 2011/71-2, 7909 A.T.).
range: Resolución
url: >-
  https://www.xunta.gal/dog/Publicados/2012/20120410/AnuncioCA04-160312-13590_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Velle, Ourense.</p>
    <p>Denominación: desvío de instalacións eléctricas en autovía A-54 tramo Palas-Guntín.</p>
    <p>Situación: concello de Palas de Rei.</p>
    <p>Características técnicas: </p>
    <p>Modificación no p.q. 0+000 da traza da autovía A-54.</p>
    <p>L.M.T.A. a 20 kV PAL 806 Coto 6 con orixe no apoio existente n.º 1 e final no apoio existente n.º 5 da mencionada liña, cunha lonxitude de 294 metros (entre condutor para retensar e proxectado) en condutor LA-110.</p>
    <p>Modificación no p.q. 2+200 da traza da autovía A-54.</p>
    <p>L.M.T.A. a 20 kV PAL 805 Friol 5, con orixe no apoio existente n.º 2 e final no apoio existente n.º 9, cunha lonxitude de 796 metros (entre condutor para retensar e proxectado) en condutor LA-110.</p>
    <p>Modificación no p.q. 6+840 da traza da autovía A-54.</p>
    <p>L.M.T.A. a 20 kV (L.M.T. a C.T. Vilamourel), con orixe no apoio existente n.º 1 e final no apoio existente n.º 2, cunha lonxitude de 97 metros (tramo 1), e con orixe no apoio existente n.º 1 e final no apoio existente n.º 2, cunha lonxitude de 109 metros (tramo 2) en condutor LA-56.</p>
    <p>Modificación no p.q. 6+840 da traza da autovía A-54.</p>
    <p>L.M.T.S. a 20 kV (L.M.T. a C.T. Vilamourel), con orixe no paso aéreo a soterrado no apoio metálico proxectado n.º 1 e final no paso aéreo a soterrado no apoio metálico proxectado n.º 2, cunha lonxitude de 130 metros en condutor R.H.Z.-1.</p>
    <p>Modificación no p.q. 10+200 da traza da autovía A-54.</p>
    <p>L.M.T.A. a 20 kV (L.M.T. a C.T. Mosteiro), con orixe no apoio existente n.º 3 e final no apoio proxectado n.º 4, cunha lonxitude de 99 metros (tramo 1) e con orixe no apoio proxectado n.º 1 e final no apoio existente n.º 2, cunha lonxitude de 133 metros (tramo 2) en condutor LA-56.</p>
    <p>Modificación no p.q. 10+200 da traza da autovía A-54.</p>
    <p>L.M.T.S. a 20 kV (L.M.T. a C.T. Mosteiro), con orixe no paso aéreo a soterrado no apoio metálico proxectado n.º 1 e final no paso aéreo a soterrado no apoio metálico n.º 4, cunha lonxitude de 305 metros en condutor R.H.Z.1.</p>
    <p>Modificación no p.q. 11+300 da traza da autovía A-54.</p>
    <p>L.M.T.A. a 20 kV (L.M.T. a C.T. Carteire), con orixe no apoio existente n.º 1 e final no apoio existente n.º 6, cunha lonxitude de 328 metros (entre condutor para retensar e proxectado) en condutor LA-56.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 13 de marzo de 2012.</p>
    <footer><p>José Manuel Vázquez Leirado<br>Xefe territorial de Lugo</p></footer>

