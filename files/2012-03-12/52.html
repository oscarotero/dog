---
date: '2012-03-12'
id: C3Q2-070312-13166
page: 8932
number: 50
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 1 de marzo de 2012 pola que se anuncia a licitación, polo
  sistema de procedemento aberto e trámite urxente, do servizo consistente na
  limpeza das dependencias do Instituto en Ourense (expediente IGVS03-12).
range: Resolución
url: >-
  https://www.xunta.gal/dog/Publicados/2012/20120312/AnuncioC3Q2-070312-13166_gl.html
---
<p>1. Entidade adxudicadora.</p>
    <p>Instituto Galego da Vivenda e Solo (IGVS).</p>
    <p>2. Obxecto do contrato.</p>
    <p>a) Descrición do obxecto: servizo consistente na limpeza das dependencias do Instituto Galego da Vivenda e Solo en Ourense.</p>
    <p>b) Prazo de execución: 2 anos.</p>
    <p>3. Tramitación, procedemento e forma de adxudicación.</p>
    <p>a) Tramitación: urxente.</p>
    <p>b) Procedemento: aberto.</p>
    <p>c) Forma: multicriterio.</p>
    <p>4. Orzamento base de licitación.</p>
    <p>a) Importe neto: cincuenta e dous mil oitocentos dezasete euros con vinte e oito céntimos (52.817,28 €), IVE excluído.</p>
    <p>b) IVE (18%): nove mil cincocentos sete euros con once céntimos (9.507,11 €).</p>
    <p>c) Importe total: sesenta e dous mil trescentos vinte e catro euros con trinta e nove céntimos (62.324,39 €).</p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: 5 % do importe de adxudicación (IVE excluído).</p>
    <p>6. Requisitos específicos do contratista.</p>
    <p>Solvencia económica e técnica conforme o establecido nos pregos de cláusulas administrativas particulares e prescricións técnicas.</p>
    <p>7. Obtención de documentación.</p>
    <p>– Os pregos de cláusulas administrativas particulares e prescricións técnicas polos que deberá rexerse a contratación poderán recollerse durante o prazo de presentación de proposicións no Servizo de Contratación, na sede central do Instituto Galego da Vivenda e Solo (Polígono das Fontiñas, Área Central, s/n, Santiago de Compostela), e consultarse na páxina da internet:</p>
    <p>http://www.contratosdegalicia.es/resultado.jsp?N=17228</p>
    <p>– Tamén no perfil de contratante:</p>
    <p>http://igvs.xunta.es/web/igvs/329</p>
    <p>8. Presentación das ofertas.</p>
    <p>As proposicións, que se axustarán ao modelo que se inclúe no correspondente prego de cláusulas administrativas particulares, presentaranse no rexistro da sede dos servizos centrais do Instituto Galego da Vivenda e Solo (Polígono das Fontiñas, Área Central, s/n, Santiago de Compostela) antes das 14.00 horas do oitavo (8) día natural a partir do seguinte ao da publicación desta resolución no Diario Oficial de Galicia. De coincidir o dito día en sábado ou festivo, o prazo para a presentación de propostas rematará o primeiro día hábil seguinte.</p>
    <p>Cando a proposición se envíe por correo o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante telegrama ou fax (981 54 16 00) no mesmo día.</p>
    <p>9. Posibilidade de variantes.</p>
    <p>Non se admiten.</p>
    <p>10. Apertura das ofertas.</p>
    <p>O acto público de apertura do sobre B (documentación relativa a criterios non avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, ás dez (10.00) horas, nun prazo non superior a 7 días contado desde a apertura da documentación administrativa, que será anunciada no perfil de contratante.</p>
    <p>O acto público de apertura do sobre C (documentación relativa a criterios avaliables de forma automática) terá lugar no salón de actos da sede dos servizos centrais do Instituto Galego da Vivenda e Solo, ás dez (10.00) horas da data que será anunciada, con tres días hábiles de antelación a súa realización, no perfil de contratante.</p>
    <p>11. Gasto do anuncio.</p>
    <p>O importe dos anuncios será por conta do adxudicatario.</p>
    <p>Santiago de Compostela, 1 de marzo de 2012.</p>
    <footer><p>P.R. (Resolución 23.6.2010)<br>Antonio José Boné Pina<br>Director xeral do Instituto Galego da Vivenda e Solo</p></footer>

