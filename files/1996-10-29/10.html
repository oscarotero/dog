---
date: '1996-10-29'
id: B01A
page: 9
number: 212
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 10 de outubro de 1996 pola que se convocan dous cursos sobre
  investigación de incendios, dirixidos ós membros dos corpos de bombeiros da
  Comunidade Autónoma de Galicia, e membros da Unidade do C.N.P. adscrita á
  Comunidade Autónoma de Galicia.
range: Resolución
url: 'https://www.xunta.gal/dog/Publicados/1996/19961029/AnuncioB01A_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 e conforme as funcións atribuídas pola Lei 4/1992, do 9 de abril, de creación da Academia Galega de Seguridade, a formación dos bombeiros é unha das tarefas encomendadas á devandita academia.</p>
<p>Con base no anterior anúnciase a celebración de dous cursos sobre investigación de incendios, que deberán desenvolverse conforme ás seguintes bases:</p>
<p>Obxectivos.</p>
<p>Dota-los participantes dos coñecementos necesarios no tema da investigación de incendios, co</p>
<p>fin de que, cando teñan que instruír algunha investigación, a desenvolvan con total seguridade e decisión pola súa parte, sendo en todo momento conscientes de que o procedemento que se vai seguir sexa o máis axeitado.</p>
<p>Destinatarios.</p>
<p>Os cursos van dirixidos ós membros dos corpos de bombeiros da Comunidade Autónoma de Galicia, e membros da Unidade do C.N.P. adscrita á Comunidade Autónoma de Galicia.</p>
<p>Prazas.</p>
<p>O número de prazas ofertadas para cada curso será de 40.</p>
<p>Iinscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 12 de novembrode 1996, ás 14 horas.</p>
<p>3. As instancias deberán vir asinadas polo xefe do cadro de persoal e seladas; será isto requisito indispensable para ser admitido no curso; o incumprimento deste requisito levará consigo á non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos terán unha duración de 20 horas lectivas, e nel trataranse, entre outros, os seguintes temas:</p>
<p>-Orixe, evolución e estado actual da investigación de incendios; alcances e responsabilidades na investigación, ética do investigador.</p>
<p>-Normas de referencia e fontes de información para a investigación de incencios e sinistros.</p>
<p>-Comportamento dos incendios, patrón de desenvolvemento típico dos incendios; efectos asociados a eles.</p>
<p>-O papel da fotografía na investigación de incendios, toma, catalogación e arquivo de fotografías e vídeos para investigación.</p>
<p>-A escena do sinistro, importancia da escena, busca, identificación e preservación de evidencias, etc.</p>
<p>Datas.</p>
<p>Os cursos celebraranse nas seguintes datas:</p>
<p>1º curso: 18, 19 e 20 de novembro.</p>
<p>2º curso: 20, 21 e 22 de novembro.</p>
<p>O horario será o seguinte:</p>
<p>1º curso: para mandos de bombeiros e membros da escala executiva da Unidade do C.N.P. adscrita á Comunidade Autónoma de Galicia.</p>
<p>Horario: os días 18 e 19 o horario será de 10 a 14 horas e de 16 a 20 horas; e o día 20 o horario será de 10 a 14 horas.</p>
<p>2º curso: para bombeiros e membros da escala básica e de subinspección da Unidade do C.N.P. adscrita á Comunidade Autónoma de Galicia.</p>
<p>Horario: o día 20 o horario será de 16 a 20 horas; e os días 21 e 22 será de 10 a 14 horas e de 16 a 20 horas.</p>
<p>Relación de admitidos.</p>
<p>A relación de admitidos publicarase o día 14 de novembro no taboleiro de anuncios da Academia</p>
<p>Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Na sede da Academia Galega de Seguridade, sita na rúa Madrid 2-4, polígono das Fontiñas, Santiago de Compostela.</p>
<p>Certificado de asistencia.</p>
<p>Ó remate de cada curso entregaráselles un certificado de asistencia a aquelas persoas que acrediten a súa participación continuada a este, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, levará consigo a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 10 de outubro de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>7573</p>

