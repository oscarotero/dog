---
date: '1996-10-29'
id: AFFA
page: 9
number: 212
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 21 de outubro de 1996 pola que se desenvolve o procedemento de
  integración na escala técnica de finanzas do persoal ó que alude o artigo 2 e
  a obtención do diploma previsto no artigo 5 do Decreto 369/1992, do 17 de
  decembro, de integración na escala técnica de finanzas de determinados
  funcionarios da Xunta de Galicia.
range: Orde
url: 'https://www.xunta.gal/dog/Publicados/1996/19961029/AnuncioAFFA_gl.html'
---
<p>O artigo 17 da Lei 15/1991, do 28 de decembro, de presupostos xerais da Comunidade Autónoma galega para o ano 1992, ó abeiro do disposto no artigo 20 da Lei 4/1988, da función pública de Galicia, creou a escala técnica de finanzas, que se estructura nas seguintes especialidades:</p>
<p>a) Técnica de inspección financeira e tributaria.</p>
<p>b) Técnica de xestión tributaria.</p>
<p>c) Técnica de contabilidade e intervención.</p>
<p>O Decreto 369/1992, do 17 de decembro (DOG nº 251, do 28 de decembro. Correccións de erros DOG nº 27, do 10 de febreiro de 1993 e DOG nº 235, do 9 de decembro de 1993), realizou a integración do persoal comprendido no seus artigos 1, 3 e 4, autorizando á Consellería de Economía e Facenda nos artigos 2 e 5 a establece-los cursos ou probas específicas que, unha vez superadas, permitirán a integración na escala técnica de finanzas do persoal comprendido no seu artigo 2, así como a establece-las probas que mediante a súa superación permitirán obte-lo diploma que habilite, ó persoal que se integre na escala, para ocupar postos de traballo reservados a outra ou outras especialidades desta.</p>
<p>En consecuencia, facendo uso da autorización prevista nos artigos 2 e 5 do dito decreto,</p>
<p>DISPOÑO:</p>
<p>Artigo 1º</p>
<p>O persoal ó que alude o artigo 2 do Decreto 369/1992, do 17 de decembro, de integración na</p>
<p>escala técnica de finanzas de determinados funcionarios da Xunta de Galicia poderá integrarse na dita escala segundo o seguinte procedemento:</p>
<p>O persoal sinalado nos apartados a) e b).1 deberá superar un curso, na especialidade que lle corresponda segundo o disposto no anexo III do Decreto 369/1992, que terá unha duración de 150 horas lectivas.</p>
<p>Artigo 2º</p>
<p>O curso ó que se alude no artigo 1 constará das seguintes materias, todas elas comúns ás tres especialidades da escala técnica de finanzas:</p>
<p>-Contabilidade pública.</p>
<p>-Política financeira.</p>
<p>-Tributos xestionados pola Comunidade Autónoma e funcionamento das oficinas liquidadoras.</p>
<p>-Tributos xestionados polo Estado.</p>
<p>-Recursos e sancións.</p>
<p>-Procedemento de xestión.</p>
<p>-Procedemento de inspección.</p>
<p>-Función interventora.</p>
<p>-Auditoria e control financeiro.</p>
<p>-Orzamentos da Comunidade Autónoma e disposicións que os desenvolven.</p>
<p>Artigo 3º</p>
<p>Para os efectos previstos no artigo 5 do Decreto 369/1992, do 17 de decembro, os funcionarios actualmente integrados na escala técnica de finanzas que desexen obte-lo diploma correspondente a unha especialidade distinta da que lles correspondeu en virtude da súa integración, deberán superar unha proba sobre as materias correspondentes ó curso sinalado no artigo 2º.</p>
<p>Do mesmo xeito o persoal ó que se refire o artigo 1 da presente orde, unha vez integrado na escala técnica de finanzas pola superación do curso establecido no artigo 2º, poderá obte-los diplomas das outras especialidades previa superación dunha proba sobre as materias correspondentes ó curso sinalado no artigo 2º.</p>
<p>Artigo 4º</p>
<p>É obrigatoria a asistencia e puntualidade a tódalas actividades do curso. A ausencia xustificada deberá ser autorizada polo director ou responsable do curso.</p>
<p>A falta de asistencia inxustificada a 20 ou máis horas lectivas do curso determinará a cualificación de «non apto». A falta de asistencia, aínda que estea xustificada, a máis do 20% das horas lectivas, determinará tamén a cualificación de non apto no curso.</p>
<p>Artigo 5º</p>
<p>Os cursos terán por finalidade servir de instrumento para acredita-la preparación e capacidade técnica dos funcionarios no cumprimento das tarefas propias da escala técnica de finanzas.</p>
<p>Para a superación do curso deberá acreditarse o coñecemento das materias específicas mediante o procedemento de avaliación contínua a través das probas parciais e finais pertinentes.</p>
<p>O persoal que non superase algunha avaliación ou proba non poderá integrarse na escala técnica de finanzas ata obter unha avaliación favorable na totalidade das materias do curso, e deberá concorrer a novas convocatorias do curso nas materias que teñan pendentes de superar.</p>
<p>Artigo 6º</p>
<p>Por orde da Consellería de Economía e Facenda procederase á convocatoria do curso obxecto da presente orde.</p>
<p>Disposición derradeira</p>
<p>A presente orde entrará en vigor o día da súa publicación no Diario Oficial de Galicia.</p>
<p>Santiago de Compostela, 21 de outubro de 1996.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>
<p>9607858</p>

