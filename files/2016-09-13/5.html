---
date: '2016-09-13'
id: G0422-060916-0009
page: 42121
number: 174
agency: Consellería de Medio Ambiente e Ordenación do Territorio
section: III. Outras disposicións.
title: >-
  EXTRACTO da Orde do 6 de setembro de 2016 pola que se modifica a Orde do 4 de
  xullo de 2016 pola que se establecen as bases reguladoras das axudas para
  paliar os danos producidos polo xabaril nos cultivos agrícolas e se convocan
  para o ano 2016.
range: Orde
url: >-
  https://www.xunta.gal/dog/Publicados/2016/20160913/AnuncioG0422-060916-0009_gl.html
---
<p>BDNS (Identif.): 316705.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/inditex):</p>
    <p>Primeiro. Beneficiarios/as</p>
    <p>Toda persoa que exerza a actividade agraria e estea inscrita no Rexistro de Explotacións Agrarias de Galicia (Reaga) como titular dunha explotación, e as explotacións agrarias destinadas ao autoconsumo onde se constatasen os danos aos cultivos agrícolas producidos polo xabaril.</p>
    <p>Segundo. Obxecto</p>
    <p>Compensar os danos causados polo xabaril nos cultivos agrícolas, que sexan comunicados desde a entrada en vigor desta orde ata o 10 de outubro de 2016.</p>
    <p>Terceiro. Bases reguladoras e convocatoria</p>
    <p>Orden do 6 de setembro de 2016 pola que se modifica a Orde do 4 de xullo de 2016 pola que se establecen as bases reguladoras das axudas para paliar os danos producidos polo xabaril nos cultivos agrícolas e se convocan para o ano 2016.</p>
    <p>Cuarto. Contía</p>
    <p>Importe total da convocatoria: 600.000 €. O importe das axudas por m2, segundo o tipo de cultivo, figura no anexo I da orde.</p>
    <p>Importe máximo por persoa beneficiaria e ano: 1.500 €, aínda que os danos excedan este importe.</p>
    <p>Quinto. Prazo de presentación de solicitudes</p>
    <p>Un mes contado desde o día seguinte ao da comunicación do dano.</p>
    <p>Sexto. Outros datos</p>
    <p>Comunicar o dano, no prazo máximo dos tres días seguintes a aquel en que se produciu, chamando ao teléfono 012 das 8.00 ás 20.00 horas de luns a venres, e das 8.00 ás 17.30 horas os sábados.</p>
    <p>O expediente de axudas será único e comprenderá todos os danos producidos polo xabaril a unha mesma persoa beneficiaria antes da colleita.</p>
    <p>Santiago de Compostela, 6 de setembro de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

