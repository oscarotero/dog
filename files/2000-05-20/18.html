---
date: '2000-05-20'
id: A5EE
page: 7934
number: 97
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 25 de abril de 2000 sobre autorización de apertura dun novo
  establecemento da axencia de viaxes Ciberviaxes, S.A., sita na rúa Juana de
  Vega, 4, da Coruña.
range: Resolución
url: 'https://www.xunta.gal/dog/Publicados/2000/20000520/AnuncioA5EE_gl.html'
---
<p>Examinado o expediente instruído por instancia de Reboredo Iglesias, José Manuel, na súa calidade de representante legal da entidade mercantil Ciberviaxes, S.A., en solicitude da autorización de apertura dun novo establecemento, na rúa Juana de Vega, 4, na Coruña, da axencia de viaxes Ciberviaxes, S.A., do grupo retallista, co código identificativo XG-109, que ten a súa casa central na Coruña, na rúa Sanchez Bregua, 5-6, 3º.</p>
<p>Resultando que o interesado xunto coa solicitude achegou toda a documentación a que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Considerando que na empresa solicitante e no novo establecemento da axencia de viaxes concorren tódalas condicións esixidas polo mencionado regulamento para a obtención da súa autorización.</p>
<p>Considerando que na tramitación do expediente se observaron tódolos requisitos e as formalidades establecidos legal e regulamentariamente.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 12 de xaneiro de 1998 da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, a Dirección Xeral de Turismo,</p>
<p>RESOLVE:</p>
<p>Autorizarlle á axencia de viaxes Ciberviaxes, S.A., sita na Coruña, na rúa Sánchez Bregua, 5-6, 3º, da que é titular a entidade mercantil Ciber</p>
<p>viaxes, S.A., a apertura dun novo establecemento na rúa Juana de Vega, 4, na Coruña, que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación desta resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 25 de abril de 2000.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

