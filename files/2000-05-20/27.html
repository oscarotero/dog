---
date: '2000-05-20'
id: A612
page: 7939
number: 97
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 24 de abril de 2000, do Xurado Provincial de Montes Veciñais en Man
  Común de Lugo, polo que se inicia a tramitación para a posible ampliación do
  expediente 20/1977, de clasificación dun monte.
range: Edicto
url: 'https://www.xunta.gal/dog/Publicados/2000/20000520/AnuncioA612_gl.html'
---
<p>Perante este Xurado Provincial de Montes Veciñais en Man Común tramítase a ampliación do expediente de clasificación número 20/1977, que en conxunto reuniría as características que a seguir se indican:</p>
<p>Denominación: monte: Teso do Curro, O Castro e Valdofoxo, Freixedo, Tralo Marco, Restre, Tralo Chao, Serra Debaixo e Lamela.</p>
<p>Comunidade propietaria: veciños da parroquia de Goó.</p>
<p>Concello: O Incio.</p>
<p>Superficie: 83 hectáreas.</p>
<p>Estremas e perímetro da parcela nº 1 - Teso do Curro - 0,7 hectáreas:</p>
<p>Norte: camiño público. Leste: predios particulares de veciños da parroquia de Goó. Sur: predios particulares de veciños da parroquia de Goó e predios particulares de veciños do lugar de Bermún (parroquia do Viso). Oeste: predios particulares de veciños da parroquia de Goó.</p>
<p>Estremas e perímetro da parcela nº 2 - O Castro e Valdofoxo - 42 hectáreas:</p>
<p>Norte: estrada desde Bermún (parroquia do Viso) a Rubián, predios particulares da parroquia de Goó e predios particulares do lugar de Buxán (parroquia do Viso) e camiños de servidume. Leste: predios particulares da parroquia de Goó. Sur: predios particulares da parroquia de Goó e predios particulares de veciños do lugar de Lebaste. Oeste: estrada do Incio a Rubián, predios particulares do lugar de Pereira, predios particulares de Viloira (parroquia de Satalla de Bardaos), predios particulares de veciños da parroquia de Goó e predios particulares de veciños de Buxán (parroquia do Viso).</p>
<p>Estremas e perímetro da parcela nº 3 - Freixedo-8 hectáreas:</p>
<p>Norte: predios particulares de veciños da parroquia do Viso e camiño de servidume. Leste e sur: camiño de servidume e predios particulares da parroquia de Rendar. Oeste: predios particulares de veciños da parroquia de Goó.</p>
<p>Estremas e perímetro da parcela nº 4 - Tralo Marco-1,3 hectáreas:</p>
<p>Norte e oeste: predios particulares de veciños da parroquia de Goó. Leste: predios particulares de veciños da parroquia de Rendar. Sur: estrada de Rendar ó Incio.</p>
<p>Estremas e perímetro da parcela nº 5 - Restre-1,5 hectáreas:</p>
<p>Norte, leste e sur: predios particulares dos veciños da parroquia de Goó. Oeste: estrada de Goó a Vilasouto e predios particulares dos veciños da parroquia de Goó.</p>
<p>Estremas e perímetro da parcela nº 6 - Tralo Chao-2,5 hectáreas:</p>
<p>Norte, leste, sur e oeste: pistas de servicio e predios particulares dos veciños do lugar de Lebaste.</p>
<p>Estremas e perímetro da parcela nº 7 - Serra de Abaixo - 24 hectáreas:</p>
<p>Norte: estrada desde Bermún (parroquia do Viso) a Rubián e predios particulares do lugar de Lebaste. Leste: predios particulares do lugar de Lebaste. Sur: estrada do encoro de Vilasouto. Oeste: devasa perimetral do monte de Vilasouto, elenco nº 2715021, conveniado coa Xunta de Galicia.</p>
<p>Estremas e perímetro da parcela nº 8 - Lamela-3 hectáreas:</p>
<p>Norte: predios particulares dos veciños do lugar de Pereira. Leste: predios particulares do lugar de Lebaste. Sur e oeste: pista de servicio e predios dos veciños do lugar de Pereira.</p>
<p>En virtude do acordado polo xurado na sesión que tivo lugar o día 14 de decembro de 1999 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989, e demais disposicións de apli</p>
<p>cación, por este edicto faise pública a iniciación para a posible ampliación do expediente indicado co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formularen perante o xurado, no prazo dun mes contado a partir do día seguinte ó da publicación deste edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación cos montes, achegando, se é o caso, a documentación que consideren conveniente ó respecto.</p>
<p>Lugo, 24 de abril de 2000.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

