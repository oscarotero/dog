---
date: '2000-06-05'
id: B1AA
page: 8
number: 108
agency: XULGADO DO CONTENCIOSO-ADMINISTRATIVO NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (385/1999-3).
range: Edicto
url: 'https://www.xunta.gal/dog/Publicados/2000/20000605/AnuncioB1AA_gl.html'
---
<p>Ángel Javier Martín Sánchez, secretario xudicial do Xulgado do Contencioso-Administrativo número un da Coruña, fai saber que, en virtude do acordado por providencia desta data, recaída nos autos de procedemento abreviado nº 385/1999-3, notifícase</p>
<p>lle a Yolanda Álvarez Expósito o auto do 27-4-2000 dictado neles, cun encabezamento e parte dispositiva que son como segue:</p>
<p>«Auto.</p>
<p>A Coruña, 27 de abril de 2000.</p>
<p>Antecedentes de feito.</p>
<p>1. Promoveu estas actuacións -por demais constitutivas de autos nº 385/1999-3, do Xulgado do Contencioso-Administrativo número un da Coruña-, Yolanda Álvarez Expósito, en calidade de parte recorrente, contra aquela precedente Resolución do 2 de outubro de 1998, dictada polo Ministerio de Interior, que agora consta desde logo referenciada en autos.</p>
<p>2. En calquera caso, esta referida parte recorrente omitiu, ó promover estas actuacións, presenta-la solicitude de designación de avogado e procurador de quenda de oficio polo correspondente trámite de xustiza gratuíta, de forma que se dictou aquel precedente proveído que agora consta nelas, outorgándoselle aquel ulterior e correspondente prazo emendatorio legalmente establecido e baixo expresa advertencia -en caso de persistir aquela referida omisión unha vez excedido este-, de arquivo por caducidade desta vía xurisdiccional contencioso-administrativa outrora para o efecto promovida.</p>
<p>3. Consta, pois, agora en autos oportuna dilixencia expedida polo titular da secretaría deste xulgado, pola que se acredita o transcurso daquel referido prazo anteriormente aludido sen que aquela parte promovente emendase aquela omisión antes referenciada.</p>
<p>Fundamentos xurídicos.</p>
<p>1. O artigo 52.2º da Lei 29/1998, do 13 de xullo, reguladora da xurisdicción contencioso-administrativa, establece que «se a demanda non se presentase dentro do prazo, o Xulgado..., de oficio, declarará por auto a caducidade do recurso. Non obstante, admitirase o escrito de demanda e producirá os seus efectos legais se se presentase dentro do día no que se notifique o auto».</p>
<p>2. Por outra banda, o artigo 78.2º da Lei 29/1998, do 13 de xullo -no que atinxe precisamente a tramitación daquela específica vía procedemental característica do procedemento abreviado, agora aplicable para o efecto-, prescribe que «o recurso se iniciará por demanda, á que se lle achegará o documento ou documentos nos que o demandante funde o seu dereito e aqueles previstos no artigo 45.2º», de igual referida norma legal contencioso-administrativa.</p>
<p>3. En calquera caso, o artigo 78.23º da Lei 29/1998, do 13 de xullo, establece que «o procedemento abreviado, no non disposto neste capítulo -onde se regula o seu específico trámite procedemental-, se rexerá polas normas xerais da presente lei», de forma que, tendo en conta aquela referida</p>
<p>omisión procesual antes aludida e de que esta tampouco foi emendada ata a data, malia o expreso e emendatorio prazo outrora outorgado para o efecto no que atinxe a xustificación da presentación daquela solicitude de xustiza gratuíta, de conformidade co teor da Lei 1/1996, do 10 de xaneiro, de asistencia xurídica gratuíta.</p>
<p>Vistos os artigos citados e demais de pertinente e xeral aplicación.</p>
<p>Acórdase declara-la caducidade daquel referido recurso xurisdiccional contencioso-administrativo outrora promovido pola parte recorrente antes aludida.</p>
<p>Notifíqueselles esta resolución ás correspondentes partes comparecidas e signifíqueselle-lo dereito que as asiste de interpoñeren eventual recurso de apelación no prazo de quince (15) días, contados a partir do seguinte ó da súa correspondente notificación, ante este mesmo órgano xurisdiccional unipersoal contencioso-administrativo aquí radicado e para ante a Sala do Contencioso-Administrativo do TSX de Galicia, igualmente residenciado nesta capital.</p>
<p>Mándao e asínao o maxistrado xuíz titular do Xulgado do Contencioso-Administrativo número un da Coruña, José Manuel Ramírez Sineiro».</p>
<p>E para que lle sirva de notificación á recorrente Yolanda Álvarez Expósito, en paradoiro descoñecido, expido este edicto para a súa inserción no Diario Oficial de Galicia.</p>
<p>A Coruña, 4 de maio de 2000.</p>
<p>O secretario</p>
<p>Rubricado</p>

