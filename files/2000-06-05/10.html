---
date: '2000-06-05'
id: B172
page: 8
number: 108
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 26 de abril de 2000, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, da revisión salarial para o ano 2000 do convenio colectivo para o
  persoal da cafetería de persoal do Complexo Hospitalario Juan Canalejo (actual
  empresa concesionaria Serunión, S.A.).
range: Resolución
url: 'https://www.xunta.gal/dog/Publicados/2000/20000605/AnuncioB172_gl.html'
---
<p>Visto o expediente de revisión salarial para o ano 2000 do convenio colectivo para o persoal da cafetería de persoal do Complexo Hospitalario Juan Canalejo (actual empresa concesionaria Serunión, S.A.) (código 1502322) que tivo entrada nesta delegación provincial o día 17-4-2000, subscrito en representación da parte económica pola empresa, e da parte social, polo delegado de persoal, o día 9-3-2000, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto de traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 26 de abril de 2000.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Convenio colectivo do persoal de cafetería de</p>
<p>persoal do Complexo Hospitalario Juan Canalejo</p>
<p>Táboa salarial do ano 2000</p>
<p>Asistentes:</p>
<p>Pola parte empresarial: Roberto Casal Ferreira.</p>
<p>Pola parte social:</p>
<p>José Manuel Álvarez Rodríguez.</p>
<p>José Ramón Grela (asesor-CC.OO.).</p>
<p>Na Coruña o 9 de marzo de 2000, ás 12 horas, nos locais da empresa, reúnense, dunha parte, a representación empresarial de Serunión, S.A., concesionaria da cafetería de persoal do Complexo Hospitalario Juan Canalejo, e doutra, a representación</p>
<p>social indicada. Os reunidos constatan os seguintes extremos:</p>
<p>Primeiro.-Establece o artigo 5 do convenio colectivo do persoal da cafetería de persoal do Complexo Hospitalario Juan Canalejo que ó cumpri-la data do seu vencemento, o convenio prorrógase tacitamente de ano en ano, de non mediar denuncia por calquera das partes contratantes cun mes, como mínimo, de antelación á data de expiración. De se prorrogar pola tácita, tódolos conceptos económicos incrementaranse no IPC (índice de prezos ó consumo) establecido polo INE (Instituto Nacional de Estatística).</p>
<p>Segundo.-Ó non facer uso antes de decembro de 1999 (nin a parte empresarial nin a social) da denuncia prevista no artigo 5º este convenio débese prorrogar pola tácita, e tódolos conceptos económicos incrementaranse no IPC establecido polo INE.</p>
<p>Terceiro.-Que o IPC constatado e publicado polo INE polo período comprendido desde o 1 de xaneiro de 1999 ó 31 de decembro de 1999 é do 2,9%.</p>
<p>Cuarto.-Que as táboas sobre as que hai que aplica-lo incremento do 2,9% son as de 1999 (anexo I), as cales se atopan publicadas no BOP nº 94, do 27-4-1999.</p>
<p>En relación con todo o anterior, as partes acordan:</p>
<p>I. Incrementa-las táboas salariais de 1999 cun 2,9%. Estas táboas son as que figuran no anexo I desta acta.</p>
<p>II. Este incremento aplicarase desde o 1 de xaneiro de 2000. Os atrasos aboaranse antes de rematar marzo de 2000.</p>
<p>III. Acórdase que ós traballadores coa categoría de axudante camareiro, na nómina de xaneiro, se lles recoñecerá a categoría de camareiro.</p>
<p>IV. Autorizar a José Ramón Grela para que proceda a presenta-la acta e o anexo ante a autoridade laboral para proceder ós trámites de rexistro, depósito e publicación.</p>
<p>Sen máis asuntos que tratar, asínase con conformidade esta acta no lugar e data no encabezamento expresados.</p>
<p>ANEXO I</p>
<p>Táboa salarial 2000</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario base
mensual</td><td>Compl.
cantidade
de traballo
mensual</td><td>Compl.
transporte
mensual</td><td>Total
mensual</td><td>Total
anual</td></tr>
<tr><td></td></tr>
</tbody></table>
<table><tbody><tr><td>Xerente</td><td>129.976</td><td>11.199</td><td>6.720</td><td>147.895</td><td>2.164.668</td></tr>
<tr><td></td></tr>
<tr><td>Oficial adm.</td><td>111.239</td><td>11.199</td><td>6.720</td><td>129.158</td><td>1.883.613</td></tr>
<tr><td></td></tr>
<tr><td>Encargado</td><td>111.239</td><td>11.199</td><td>6.720</td><td>129.158</td><td>1.883.613</td></tr>
<tr><td></td></tr>
<tr><td>Cociñeiro</td><td>111.239</td><td>11.199</td><td>6.720</td><td>129.158</td><td>1.883.613</td></tr>
<tr><td></td></tr>
<tr><td>Camareiro</td><td>111.239</td><td>11.199</td><td>6.720</td><td>129.158</td><td>1.883.613</td></tr>
<tr><td></td></tr>
<tr><td>Aux. caixa</td><td>111.239</td><td>11.199</td><td>6.720</td><td>129.158</td><td>1.883.613</td></tr>
<tr><td></td></tr>
<tr><td>Axudante</td><td>107.237</td><td>11.199</td><td>6.720</td><td>125.156</td><td>1.823.583</td></tr>
<tr><td></td></tr>
<tr><td>Fregadora</td><td>107.237</td><td>11.199</td><td>6.720</td><td>125.156</td><td>1.823.583</td></tr>
<tr><td></td></tr></tbody></table>

