---
date: '2000-06-05'
id: B14E
page: 8
number: 108
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 2 de xuño de 2000 pola que se dispón que o director xeral de Centros e
  Inspección Educativa se encargue do despacho dos asuntos da Dirección Xeral de
  Ordenación Educativa e Formación Profesional.
range: Orde
url: 'https://www.xunta.gal/dog/Publicados/2000/20000605/AnuncioB14E_gl.html'
---
<p>Producido o cesamento do titular da Dirección Xeral de Ordenación Educativa e Formación Profesional, cómpre adopta-las medidas inmediatas para que, sen prexuízo do posterior nomeamento do novo titular dese centro directivo, se asegure o correcto funcionamento do servicio e a resolución, se é o caso, dos asuntos encomendados á devandita unidade administrativa.</p>
<p>Por todo iso, en virtude das atribucións que me confire a Lei autonómica 1/1983, do 22 de febreiro, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-O desenvolvemento das accións e o exercicio das competencias propias da Dirección</p>
<p>Xeral de Ordenación Educativa e Formación Profesional, que figuran no Decreto 213/1998, do 10 de xullo, e outras que lle fosen expresamente delegadas, quédanlle encomendadas, temporalmente e ata que se produza o nomeamento do seu titular, ó director xeral de Centros e Inspección Educativa.</p>
<p>Disposición derradeira</p>
<p>Única.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 2 de xuño de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

