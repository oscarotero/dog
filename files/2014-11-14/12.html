---
date: '2014-11-14'
id: G0003-041114-0003
page: 47475
number: 219
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 17 de outubro de 2014, da Xerencia de Xestión Integrada de Lugo,
  Cervo e Monforte de Lemos, pola que se resolve a convocatoria pública para a
  provisión, polo sistema de avaliación colexiada, do posto de xefe/a da Sección
  de Oftalmoloxía do Hospital da Costa.
range: Resolución
url: >-
  https://www.xunta.gal/dog/Publicados/2014/20141114/AnuncioG0003-041114-0003_gl.html
---
<p>Convocada pola Resolución do 9 de maio de 2014 (DOG núm. 103, do 2 de xuño), da Xerencia de Xestión Integrada de Lugo, Cervo e Monforte de Lemos a provisión, polo sistema de avaliación colexiada, do posto de xefe da sección de Oftalmoloxía no Hospital da Costa, á vista das solicitudes e méritos acreditados polos aspirantes, de conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, así como na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, Decreto 55/2013, do 21 de marzo (DOG núm. 66, do 5 de abril) polo que se regula a estrutura organizativa de xestión integrada das áreas de Lugo, Cervo e Monforte de Lemos e a Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de avaliación colexiada, do posto de xefe/a da sección de Oftalmoloxía do Hospital da Costa realizada mediante a Resolución do 9 de maio de 2014.</p>
    <p>Segundo. Nomear, para o posto que se indica, a persoa relacionada no anexo desta resolución.</p>
    <p>Terceiro. De conformidade coa base décimo primeira da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra esta resolución poderá interpoñerse, nos termos previstos nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Burela, 17 de outubro de 2014</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <p>Posto de traballo: xefe/a da Sección de Oftalmoloxía do Hospital da Costa.</p>
    <p>Nome e apelidos: Mª del Pilar Martínez Fernández.</p>
    <p>DNI: 33313862-H.</p>

