---
date: '2020-01-23'
id: G2018-140120-0001
page: 3991
number: 15
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 13 de xaneiro de 2020 pola que se modifica a composición do
  tribunal cualificador das probas selectivas para o acceso á escala técnica
  superior de administración, pola quenda de promoción interna e pola quenda de
  acceso libre.
range: Resolución
url: >-
  https://www.xunta.gal/dog/Publicados/2020/20200123/AnuncioG2018-140120-0001_gl.html
---
<p>Mediante a Resolución reitoral do 1 de outubro de 2019, publicada no <em>Diario Oficial de Galicia</em> do 14 de outubro, convócanse probas selectivas para cubrir oito prazas na escala técnica superior de administración da USC polas quendas de promoción interna e de acceso libre.</p>
    <p>Mediante a Resolución reitoral do 16 de decembro de 2019, publicada no <em>Diario Oficial de Galicia</em> do 8 de xaneiro de 2020, noméase o tribunal cualificador das ditas probas selectivas.</p>
    <p>Á vista da renuncia presentada por Xosé Antón Freire Ramos, nomeado vogal suplente do tribunal cualificador do dito proceso selectivo, o reitor resolve:</p>
    <p>Primeiro. Aceptar a renuncia de Xosé Antón Freire Ramos como vogal suplente do tribunal cualificador.</p>
    <p>Segundo. Nomear a María del Pilar Martínez García, funcionaria de carreira da escala técnica superior de administración da USC, vogal suplente en substitución de Xosé Antón Freire Ramos.</p>
    <p>Contra esta resolución, que esgota a vía administrativa, poderase interpor un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición, no prazo dun mes, perante o órgano que a ditou. Neste caso, non se poderá interpor o dito recurso contencioso-administrativo mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 13 de xaneiro de 2020</p>
    <footer><p>Antonio López Díaz<br>Reitor da Universidade de Santiago de Compostela</p></footer>

