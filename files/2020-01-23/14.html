---
date: '2020-01-23'
id: G0003-160120-0001
page: 3977
number: 15
agency: Servizo Galego de Saúde
section: III. Outras disposicións.
title: >-
  RESOLUCIÓN do 13 de xaneiro de 2020 pola que se modifica a Resolución do 19 de
  agosto de 2019 pola que se lle encomenda á Axencia Galega de Infraestruturas a
  xestión das actuacións para a execución das obras de asfaltado de vías nos
  hospitais deste organismo.
range: Resolución
url: >-
  https://www.xunta.gal/dog/Publicados/2020/20200123/AnuncioG0003-160120-0001_gl.html
---
<p>De conformidade co previsto no artigo 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do 13 de xaneiro de 2020, do presidente do Servizo Galego de Saúde, pola que se modifica a Resolución do 19 de agosto de 2019 pola que se lle encomenda á Axencia Galega de Infraestruturas a xestión das actuacións para a execución das obras de asfaltado de vías nos hospitais do Servizo Galego de Saúde.</p>
    <p>– Actividade: encargarlle á Axencia Galega de Infraestruturas a xestión das actuacións para a execución das obras de asfaltado de vías nos hospitais do Servizo Galego de Saúde.</p>
    <p>Para a realización desta encomenda de xestión, a Axencia Galega de Infraestruturas asume a posición de órgano encomendado e desenvolverá todos aqueles actos e negocios xurídicos propios da preparación, selección de contratista, adxudicación e execución de obras públicas.</p>
    <p>– Natureza e alcance da xestión encomendada: a encarga ten natureza intersubxectiva, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro.</p>
    <p>– Prazo de vixencia: desde o día seguinte ao da sinatura da encomenda que se modifica ata a data de finalización do prazo de garantía das obras.</p>
    <p>Santiago de Compostela, 13 de xaneiro de 2020</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

