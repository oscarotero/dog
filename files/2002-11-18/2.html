---
date: '2002-11-18'
id: 17EC2
page: 16
number: 222
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 24 de outubro de 2002 pola que se adxudican axudas económicas para as
  corporacións locais que sexan titulares de escolas-fogar.
range: Orde
url: 'https://www.xunta.gal/dog/Publicados/2002/20021118/Anuncio17EC2_gl.html'
---
<p>Por Orde do 28 de xuño de 2002 (DOG do 19 de xullo),convócanse axudas económicas para as corporacións locais que sexan titulares de escolas-fogar e regúlase o seu outorgamento no presente exercicio económico.</p>
<p>A comisión constituída segundo establece o punto quinto da orde da convocatoria, en reunión realizada o día 4 de outubro de 2002, acordou propoñe-la adxudicación das ditas axudas, por tanto esta consellería</p>
<p>DISPÓN:</p>
<p>Primeiro.-Adxudicarlles axudas ós concellos titulares de escolas fogar solicitantes que se relacionan no anexo I desta orde, nas contías que se indican.</p>
<p>Segundo.-Para facer efectivo o pagamento das axudas, os beneficiaros presentarán antes do 22 de novembro de 2002, a completa xustificación dos gastos mediante certificación do órgano que teña atribuídas as facultades de control do cumprimento da finalidade para a que foi concedida a axuda e da aplicación dos fondos destinados para tal efecto.</p>
<p>As xustificacións das axudas serán dirixidas á Dirección Xeral de Centros e Inspección Educativa, Consellería de Educación e Ordenación Universitaria, edificio administrativo San Caetano, 15771 Santiago de Compostela (A Coruña).</p>
<p>Terceiro.-Contra esta orde que esgota a vía administrativa, poderá interpoñerse recurso contencioso-administrativo ante o órgano da xurisdicción contencioso-administrativa competente no prazo de dous meses a partir do día seguinte ó da notificación da resolución, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 24 de outubro de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>Concello de Sarria: 7.535 euros.</p>
<p>Concello de Monforte de Lemos: 5.687 euros.</p>

