---
date: '2022-02-15'
id: L105-100222-0002
page: 11375
number: 31
agency: Concello de Arteixo
section: VI. Anuncios. b) Administración local.
title: >-
  ANUNCIO de aprobación inicial do proxecto de expropiación forzosa (taxación
  conxunta) por razóns urbanísticas para a execución da obra de construción de
  beirarrúas na urbanización Monte Golf-límite concello da Coruña.
range: Anuncio
url: >-
  https://www.xunta.gal/dog/Publicados/2022/20220215/AnuncioL105-100222-0002_gl.html
---
<p>De conformidade co disposto no artigo 118 da Lei do solo de Galicia, comunícase que con data do 31 de xaneiro de 2022, mediante Resolución de Alcaldía número 235/2022, foi aprobado inicialmente proxecto de expropiación forzosa (taxación conxunta) por razóns urbanísticas para a execución do proxecto de obra denominado construción de beirarrúas urbanización Monte Golf-límite concello da Coruña. </p>
    <p>Así mesmo, consonte a devandita resolución, procede someter a información pública por período dun mes o referido proxecto, mediante a inserción de anuncios no <em>Diario Oficial de Galicia (DOG)</em>, e nun xornal de maior circulación da provincia, así como á notificación individualizada con traslado literal das follas de valoración e da proposta de fixación dos criterios de valoración a todos os que aparezan como titulares de bens e dereitos no expediente, para que poidan formular cantas alegacións e reclamacións consideren oportunas tanto con respecto ao expediente expropiatorio como a fixación do prezo xusto por idéntico prazo dun mes.</p>
    <p>A relación de bens e dereitos afectados é a seguinte:</p>
    <table>
     <tbody>
      <tr>
       <td>Nº parcela</td>
       <td>Ref. catastral</td>
       <td>Titular</td>
       <td>Sup. afectada (m2)</td>
      </tr>
      <tr>
       <td>1</td>
       <td>15005A072006550000PX</td>
       <td>Sociedad de Gestión de Activos Procedentes de la Reestructuración Bancaria, S.A.</td>
       <td>723,18</td>
      </tr>
     </tbody>
    </table>
    <p>Durante o devandito prazo as persoas interesadas poderán examinar o seu contido, nas dependencias municipais do Concello de Arteixo, sitas na Travesía de Arteixo, nº 249, 3º andar, en horario de luns a venres das 9.00 ás 14.00 horas, co fin de que poidan alegar e presentar os documentos e xustificacións que consideren pertinentes.</p>
    <p>Ante a eventualidade de que poidan existir interesados descoñecidos neste procedemento, ignórese o lugar da notificación, ou ben tentada esta non se puido practicar, sirva a presente de notificación co alcance e a finalidade previstos no artigo 44 da Lei 39/2015, do procedemento administrativo común das administración públicas, sen prexuízo da preceptiva publicación no <em>Boletín Oficial del Estado</em> (BOE).</p>
    <p>Arteixo, 1 de febreiro de 2022</p>
    <footer><p>O alcalde<br>P.D. (Decreto nº 1513/2021)<br>Luis Alberto Castro Calvete<br>Concelleiro delegado de Urbanismo e Patrimonio</p></footer>

