---
date: '2023-07-27'
id: G0003-180723-0001
page: 46072
number: 142
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 18 de xullo de 2023, da Xerencia da Área Sanitaria de Vigo, pola
  que se resolve a convocatoria pública para a provisión dun posto de xefe/a de
  grupo de Nóminas de Atención Primaria.
range: Resolución
url: >-
  https://www.xunta.gal/dog/Publicados/2023/20230727/AnuncioG0003-180723-0001_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e a Orde da Consellería de Sanidade do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, convocouse por Resolución CM 6/2023, do 27 de abril de 2023 (DOG núm. 88, do 9 de maio), a provisión, polo sistema de concurso de méritos, dun posto de xefe/a de grupo de Nóminas de Atención Primaria da Área Sanitaria de Vigo.</p>
    <p>Con base no Decreto 137/2019, do 10 de outubro, polo que se establece a estrutura orgánica do Servizo Galego de Saúde, na Orde do 22 de abril de 2020 sobre delegación de competencias en órganos centrais e periféricos do Servizo Galego de Saúde, e no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, esta xerencia</p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe/a de grupo de Nóminas de Atención Primaria da Área Sanitaria de Vigo, convocada pola Resolución do 27 de abril de 2023.</p>
    <p>Segundo. Nomear para o posto que se indica ás persoas citadas no anexo desta resolución.</p>
    <p>Terceiro. O aspirante nomeado deberá cesar na praza que desempeñe, dentro dos 3 días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos 2 días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de 7 días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes a partir do día seguinte ao da súa publicación, nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 18 de xullo de 2023</p>
    <footer><p>Francisco Javier Puente Prieto<br>Xerente da Área Sanitaria de Vigo</p></footer>
    <h2>ANEXO</h2>
    <p>Denominación do posto: xefe/a de grupo de Nóminas de Atención Primaria da Área Sanitaria de Vigo.</p>
    <p>Nome e apelidos: Roberto Longa Pascual.</p>
    <p>DNI: ***8802**.</p>

