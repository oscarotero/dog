---
date: '2016-05-03'
id: G0423-220416-0001
page: 16191
number: 84
agency: Consellería de Infraestruturas e Vivenda
section: II. Autoridades e persoal. b) Nomeamentos.
title: >-
  ORDE do 14 de abril de 2016 pola que se nomean vogais do Xurado de
  Expropiación de Galicia.
range: Orde
url: >-
  https://www.xunta.gal/dog/Publicados/2016/20160503/AnuncioG0423-220416-0001_gl.html
---
<p>O Xurado de Expropiación de Galicia foi creado pola Lei 9/2002, do 30 de decembro, de ordenación urbanística e protección do medio rural de Galicia como órgano colexiado permanente da nosa comunidade autónoma especializado nos procedementos para a fixación do prezo xusto na expropiación forzosa, cando a Administración expropiante sexa a Comunidade Autónoma ou as entidades locais do seu ámbito territorial. </p>
    <p>O dito precepto dispón, entre outros puntos, a composición dese xurado, sendo desenvolvido mediante o Regulamento de organización e funcionamento do Xurado de Expropiación de Galicia, aprobado mediante Decreto 223/2005, do 16 de xuño.</p>
    <p>O artigo 4.7 deste regulamento establece, nas letras c), d), e) e f) do seu parágrafo 2, respecto da composición do xurado, que distintos organismos, entidades e colexios profesionais proporán, cada un deles, un representante que actuará como vogal titular. Así mesmo, prevese a designación, do mesmo xeito, dun vogal suplente que actuará en caso de vacante, ausencia, enfermidade ou calquera outra causa que imposibilite a asistencia daquel titular.</p>
    <p>O artigo 4.8, parágrafo 2 deste regulamento establece, que os vogais aos que se refire o parágrafo anterior, poderán ser substituídos polas entidades, organizacións e asociacións que os designase, e que os así nomeados permanecerán no seu cargo, como máximo, polo tempo que lle restase ao substituído para o cumprimento do seu mandato.</p>
    <p>En virtude da Orde do 5 de maio de 2014 pola que se nomean vogais do Xurado de Expropiación de Galicia (publicada no DOG do día 12 de maio), realizouse o nomeamento de vogais, titulares e suplentes, en representación de varios destes organismos e entidades. O Colexio Oficial de Arquitectos de Galicia achegou unha solicitude de cambio de representante da institución e unha nova proposta de nomeamento de representantes do organismo/entidade mencionada polo tempo que lles resta para o cumprimento do seu mandato.</p>
    <p>Por todo iso,</p>
    <h2>DISPOÑO:</h2>
    <p>Artigo único</p>
    <p>Noméanse as persoas que se relacionan no anexo como vogais do Xurado de Expropiación de Galicia.</p>
    <p>Santiago de Compostela, 14 de abril de 2016</p>
    <footer><p>Ethel María Vázquez Mourelle<br>Conselleira de Infraestruturas e Vivenda</p></footer>
    <h2>ANEXO</h2>
    <p>Vogais do Xurado de Expropiación de Galicia segundo o disposto no artigo 4.2.f) do Decreto 223/2005, do 16 de xuño.</p>
    <p>1. En representación do Colexio Oficial de Arquitectos de Galicia:</p>
    <p>Titular: José Manuel Alonso Velasco. </p>
    <p>Suplente: Alberto de Paula Prieto.</p>

