---
date: '2016-05-03'
id: O3C2-250416-0001
page: 16353
number: 84
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 15 de abril de 2016 pola que se convocan as Xornadas sobre o
  novo marco xurídico para a seguridade pública.
range: Resolución
url: >-
  https://www.xunta.gal/dog/Publicados/2016/20160503/AnuncioO3C2-250416-0001_gl.html
---
<p>A Academia Galega de Seguridade Pública, de acordo co plan de formación aprobado polo seu Consello Reitor con data do 11 de febreiro de 2016, anuncia a convocatoria das xornadas sobre <em>O novo marco xurídico para a seguridade pública</em>, de acordo coas seguintes bases:</p>
    <p>1. Datos da actividade:</p>
    <p>Denominación: <em>O novo marco xurídico para a seguridade pública</em>.</p>
    <p>Tipo: xornada.</p>
    <p>Edicións: 1.</p>
    <p>Horas lectivas: 15.</p>
    <p>Modalidade: presencial.</p>
    <p>Obxectivos: analizar a nova regulación no ámbito da seguridade pública, facilitando o intercambio e consenso na materia.</p>
    <p>Programa:</p>
    <p>8 de xuño de 2016.</p>
    <p>– Inauguración.</p>
    <p>– Das 10.00 ás 11.00 horas. A seguridade cidadá como garantía dos dereitos e liberdades recollidos na Constitución.</p>
    <p>– Das 11.30 ás 12.30 horas. Aspectos e novidades mais relevantes da Lei orgánica 4/2015.</p>
    <p>– Das 12.30 ás 14.00 horas. Potestades especiais de policía administrativa de seguridade.</p>
    <p>– Das 16.00 ás 17.45 horas. Documentación e identificación persoal.</p>
    <p>– Das 18.15 ás 19.30 horas. Intervención de drogas tóxicas, estupefacientes o psicotrópicas. Intervención doutros efectos.</p>
    <p>9 de xuño de 2016.</p>
    <p>– Das 10.00 ás 11.45 horas. Actuacións para o mantemento e restablecemento da seguridade cidadá.</p>
    <p>– Das 12.15 ás 14.00 horas. Rexime sancionador: infraccións e sancións. Procedemento.</p>
    <p>– Das 16.00 ás 18.00 horas. Mesa redonda. Nova lei. Debate.</p>
    <p>– Ás 18.00 horas. Conclusións e clausura.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>Persoal da Unidade da Policía Adscrita á Comunidade Autónoma, dos corpos de policía local de Galicia, da Garda Civil e da Policia Nacional, persoal de protección civil, do servizos de emerxencia e interesados en xeral.</p>
    <p>Prazas ofertadas:</p>
    <p>Limitado á capacidade (máximo 400).</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es</p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes: o prazo de inscrición e presentación de solicitudes de participación rematará o día 20 de maio de 2016.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.es</p>
    <p>b) Para cubrir correctamente os formularios de solicitude, na citada dirección da internet dispoñerase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 20 61 10, do fax: 886 20 61 22 ou enderezo de correo electrónico: formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>Exclusivamente por orde de inscrición.</p>
    <p>Listado de solicitudes seleccionadas:</p>
    <p>O día 23 de maio de 2016 a Academia Galega de Seguridade Pública publicará no sitio web http://agasp.xunta.es , as solicitudes de participación que resulten seleccionadas segundo os criterios de selección mencionados anteriormente.</p>
    <p>5. Desenvolvemento da actividade.</p>
    <p>Lugar: Agasp.</p>
    <p>Datas: 8 e 9 de xuño de 2016.</p>
    <p>Uso da residencia: os/as alumnos poderán solicitar aloxamento na residencia da Agasp, sempre que se cumpran todas as condicións seguintes:</p>
    <p>– A solicitude deberá facerse por escrito ao enderezo de correo electrónico: formacion.agasp@xunta.es, con polo menos 24 horas de antelación.</p>
    <p>– Que haxa cuartos dispoñibles.</p>
    <p>Certificado de asistencia:</p>
    <p>Ao finalizar a actividade entregarase un certificado de asistencia a todas aquelas persoas que acrediten a súa asistencia continuada a esta.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellaría de Presidencia, Administracións Públicas e Xustiza do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións deste ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p>A Estrada, 15 de abril de 2016</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

