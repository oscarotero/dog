---
date: '2000-02-18'
id: 42B2
page: 2
number: 34
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 8 de febreiro de 2000 pola que se somete a información pública o
  expediente expropiatorio dos bens e dereitos que se precisan ocupar para a
  execución do plan parcial do SUNP-9 (Belvís) en Santiago de Compostela.
range: Resolución
url: 'https://www.xunta.gal/dog/Publicados/2000/20000218/Anuncio42B2_gl.html'
---
<p>1. O Pleno da Corporación Municipal de Santiago de Compostela, en sesión que tivo lugar o día 3 de xullo de 1998, aprobou definitivamente o plan parcial de ordenación do SUNP nº 9 en Belvís (BOP do 18 de novembro e DOG do 27 de novembro de 1998).</p>
<p>O dito plan parcial contén a delimitación dun único polígono que comprende a totalidade do seu ámbito, determinándose como sistema de actuación o de expropiación, que realizará este Instituto Galego da Vivenda e Solo de conformidade cos acordos subscritos co concello e o establecido no dito plan parcial, a aprobación do cal implica a declaración de utilidade pública das obras e a necesidade de ocupación dos terreos e edificios correspondentes ós fins da expropiación, segundo o establecido no artigo 33 da Lei 6/1998, do 13 de abril, sobre réxime do solo e valoracións e no artigo 54 da Lei 1/1997, do 24 de marzo, do solo de Galicia.</p>
<p>2. Por resolución desta dirección xeral, do 2 de febreiro de 1999, aprobouse definitivamente a relación de bens e dereitos e a necesidade de ocupación deles, así como segui-la expropiación polo sistema de taxación conxunta de conformidade co previsto no artigo 144 da Lei 1/1997, do solo de Galicia, e no artigo 201 do Regulamento de xestión urbanística.</p>
<p>3. Formado o oportuno expediente, por esta resolución, de conformidade co artigo 145 da Lei 1/1997, do solo de Galicia, e o artigo 202 do Regulamento de xestión urbanística, acordo sometelo a información pública polo prazo dun mes, mediante inserción de anuncios no Diario Oficial de Galicia e nun xornal dos de maior circulación da provincia, para que todas aquelas persoas ou entidades que se consideren afectadas formulen as observacións e reclamacións que coiden convenientes, en particular no que concirne á titularidade ou valoración dos seus respectivos dereitos, e notificar individualmente as taxacións ós que aparezan como titulares de bens e dereitos no expediente, mediante traslado literal da correspondente folla de aprecio e da proposta de fixación dos criterios de valoración, para que poidan formular alegacións no prazo dun mes contado a partir da data de notificación.</p>
<p>O expediente estará exposto nas oficinas da sede central deste Instituto Galego da Vivenda e Solo, sito en Área Central s/n do polígono das Fontiñas, así como nas da Delegación Provincial do Instituto Galego da Vivenda e Solo na Coruña, Avda. de Salvador de Madariaga s/n, edificio administrativo de Monelos, 8ª planta; e as alegacións, dirixidas a esta Dirección Xeral do Instituto Galego da Vivenda e Solo, presentaranse por triplicado exemplar no rexistro da sede central deste Instituto Galego da Vivenda</p>
<p>e Solo ou no da súa Delegación Provincial da Coruña, ou en calquera das formas previstas no artigo 38.4º da Lei 30/1992, do procedemento administrativo común.</p>
<p>Santiago de Compostela, 8 de febreiro de 2000.</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>
<p>ANEXO</p>
<p>Relación de bens e propietarios do SUNP-9</p>
<table><tbody><tr><td></td></tr>
<tr><td>Predio
nº</td><td>Propietario</td><td>Superf.
(m)</td><td>Valor solo (ptas.)</td><td>Const. Ppais.</td><td>Const. anexas</td><td>Plantacións</td><td>Total</td><td>Premio afección</td><td>Prezo xusto (ptas.)</td></tr>
<tr><td></td></tr>
</tbody></table>
<table><tbody><tr><td>1</td><td>Arcebispado de Santiago</td><td>11.059</td><td>39.580.161</td><td></td><td>2.294.625</td><td></td><td>41.874.786</td><td>2.093.739</td><td>43.968.525</td></tr>
<tr><td></td></tr>
<tr><td>2</td><td>Alfonso Magán Conde</td><td>821</td><td>2.938.359</td><td></td><td>420.500</td><td></td><td>3.358.859</td><td>167.943</td><td>3.526.802</td></tr>
<tr><td></td></tr>
<tr><td>3</td><td>Arcebispado de Santiago</td><td>15.656</td><td>56.032.824</td><td></td><td>7.434.366</td><td></td><td>63.467.190</td><td>3.173.360</td><td>66.640.550</td></tr>
<tr><td></td></tr>
<tr><td>4-A</td><td>María Tarsilia Lojo</td><td>3.705</td><td>13.260.195</td><td></td><td>135.000</td><td>1.246.700</td><td>14.641.895</td><td>732.095</td><td>15.373.990</td></tr>
<tr><td></td></tr>
<tr><td>4-B</td><td>José Barros Escariz</td><td>3.705</td><td>13.260.195</td><td></td><td>5.623.908</td><td></td><td>18.884.103</td><td>944.205</td><td>19.828.308</td></tr>
<tr><td></td></tr></tbody></table>

