---
date: '2003-09-17'
id: 1AFEA
page: 11
number: 180
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (454/2003).
range: Edicto
url: 'https://www.xunta.gal/dog/Publicados/2003/20030917/Anuncio1AFEA_gl.html'
---
<p>Rafael González Alió, secretario do Xulgado do Social número un dos de Lugo, dá fe e testemuño de que nos autos de xuízo número 454/2003, seguidos por instancia de José Daniel Carballosa Rodríguez contra a empresa Bello Carrera Venancio e outros, sobre desemprego, se dictou a sentencia cun encabezamento e parte dispositiva que di:</p>
<p>«Sentencia.-Lugo, 8 de agosto de 2003.</p>
<p>Vistos por Fernando López-Guitián Castro, maxistrado xuíz substituto do Xulgado do Social número un dos de Lugo, estes autos de xuízo verbal nº 454/2003, sobre desemprego, no que son partes, como demandante, José Daniel Carballosa Rodríguez, representado polo letrado Xermán Vázquez Díaz e, como parte demandada, o Instituto Nacional de Emprego (Inem), representado polo letrado Jesús Ángel González González. Non compareceron as empresas codemandadas Frutas Bergidum, S.L., nin Bello Carrera Venancio, malia estaren citadas en legal forma.</p>
<p>Decido que estimando en parte esta demanda sobre desemprego, interposta por José Daniel Carballosa Rodríguez, contra o Instituto Nacional de Emprego (Inem) e as empresas Frutas Bergidum, S.L. e Bello Carrera Venancio, condeno o Instituto Nacional de Emprego (Inem) a que lle aboe ó demandante a prestación por desemprego consonte a base reguladora diaria de corenta e cinco euros con dezasete céntimos (45,17 euros) con efectos retroactivos desde a data inicial do 7-3-2003, desestimando as demais peticións do suplico.</p>
<p>Absólvense as empresas demandadas Frutas Bergidum, S.L. e Bello Carrera Venancio, ó non lles alcanzar responsabilidade na litis.</p>
<p>Notifíqueselles esta sentencia ás partes, coa advertencia de que, contra ela cabe interpor recurso de suplicación para ante a Sala do Social do Tribunal Superior de Xustiza de Galicia na Coruña, dentro dos cinco días seguintes ó da súa notificación, por conducto deste Xulgado do Social, perante o que deberá ser anunciado tal propósito mediante comparecencia ou por escrito, cos requisitos esixidos no artigo 191 e seguintes do texto refundido da Lei de procedemento laboral do 7-4-1995 e, en especial, o disposto no seu artigo 192.4º, consistente en que a demandada, para recorrer, deberá presentar perante este xulgado do social, ó anuncia-lo recurso, certificación acreditativa de que comeza o aboamento da prestación e que o continuará puntualmente durante a tramitación do recurso; a non presentación desta certificación determinará que se lle poña fin ó trámite do recurso.</p>
<p>Así, por esta miña sentencia definitiva, pronúncioo, mándoo e asínoo. Fernando López-Guitián Castro. Rubricado.</p>
<p>Publicación.-A anterior sentencia foi lida e publicada polo maxistrado xuíz que a subscribe, que estaba celebrando audiencia pública no día da súa data, do que eu, secretario, certifico. Rafael González Alió. Rubricado».</p>
<p>Concorda ben e fielmente co orixinal, e para que sirva de notificación en forma á empresa Bello Carrera Venancio, en ignorado paradoiro, expido e asino este edicto para a súa inserción no Diario Oficial de Galicia, en Lugo o oito de agosto de dous mil tres.</p>

