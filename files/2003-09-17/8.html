---
date: '2003-09-17'
id: 1AFCE
page: 11
number: 180
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 12 de setembro de 2003, da Dirección Xeral de Persoal, pola que
  se resolve a adxudicación de destinos provisionais para o curso académico
  2003-2004, en determinadas especialidades dos corpos de profesores de ensino
  secundario, profesores técnicos de formación profesional e profesores de
  escolas oficiais de idiomas.
range: Resolución
url: 'https://www.xunta.gal/dog/Publicados/2003/20030917/Anuncio1AFCE_gl.html'
---
<p>Por Resolución do 2 de xuño de 2003, da Dirección Xeral de Persoal, dictáronse normas para a adxudicación de destinos provisionais para o próximo curso académico 2003-2004, entre profesores de ensino secundario, profesores técnicos de formación profesional, profesores de escolas oficiais de idiomas e outros que non teñan destino definitivo na Comunidade Autónoma de Galicia.</p>
<p>Resoltas as reclamacións producidas á resolución provisional, esta dirección xeral</p>
<p>RESOLVE:</p>
<p>Primeiro.-Adxudicar destino provisional para o curso académico 2003-2004 ós profesores que figuran no anexo desta resolución, nos centros e especialidades que alí se especifican.</p>
<p>Segundo.-A toma de posesión dos destinos adxudicados será con efectividade do 17 de setembro, agás os profesores técnicos de formación profesional e escolas oficiais de idiomas, que será do 1 de outubro de 2003.</p>
<p>Terceiro.-Sen prexuízo do previsto no punto anterior, no caso dos profesores interinos que teñen nomeamento ata o 30 de setembro de 2003 a toma de posesión terá efectos económicos desde o 1 de outubro de 2003.</p>
<p>Cuarto.-Contra a presente resolución poderase interpoñer recurso de alzada ante o conselleiro de Educación e Ordenación Universitaria no prazo dun mes contado desde o día seguinte ó da súa publicación no Diario Oficial de Galicia.</p>
<p>Santiago de Compostela, 12 de setembro de 2003.</p>
<p>Severino Somoza Gómez</p>
<p>Director xeral de Persoal</p>

