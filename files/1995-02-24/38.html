---
date: '1995-02-24'
id: B622
page: 1
number: 39
agency: FUNDACIÓN MUNICIPAL DE CULTURA DO CONCELLO DE OLEIROS
section: VI. ANUNCIOS
title: >-
  Bases para a provisión, mediante contratación laboral indefinida, dunha praza
  de auxiliar administrativo.
range: Bases
url: 'https://www.xunta.gal/dog/Publicados/1995/19950224/AnuncioB622_gl.html'
---
<p>1. Obxecto da convocatoria.-É obxecto desta convocatoria a selección, mediante o sistema de concurso-oposición, do persoal necesario para prover unha praza de auxiliar administrativo para o Centro Municipal de Formación mediante contrato laboral fixo, vacante no cadro de persoal da Fundación</p>
<p>Municipal de Cultura do Concello de Oleiros, de conformidade coa oferta de emprego público para 1994.</p>
<p>A praza está dotada coas retribucións correspondentes ó grupo D, nivel 15, consignadas no orzamento da Fundación Municipal de Cultura para 1994.</p>
<p>2. Requisitos dos aspirantes.- Para poder participar nas probas selectivas será necesario cumpri-los requisitos seguintes na data de expiración do prazo concedido para a presentación de solicitudes:</p>
<p>a) Ser español e maior de idade</p>
<p>b) Estar en posesión do título de graduado escolar, formación profesional de 1º grao ou equivalente</p>
<p>c) Non padecer enfermidade ou eiva física que impida o desenvolvemento das correspondentes funcións.</p>
<p>d) Non estar separado, a través de expediente disciplinario, do servicio de calquera das administracións públicas, nin inhabilitado para o desempeño das funcións públicas por sentencia firme.</p>
<p>e) Non estar incurso en ningún dos supostos de incompatibilidade previstos na lexislación vixente.</p>
<p>3. Solicitudes.-As instancias solicitando tomar parte nestas probas presentaranse no rexistro da Fundación Municipal de Cultura no prazo de quince días naturais desde o seguinte ó da publicación da convocatoria no Boletín Oficial del Estado, e deberán ir dirixidas ó alcalde-presidente. Tamén poderán presentarse por calquera dos medios establecidos no art. 38.4º da Lei de réxime xurídico das administracións públicas e do procedemento administrativo común.</p>
<p>Á instancia achegarase fotocopia do DNI e o xustificante de ter aboado os dereitos de exame. Así mesmo deberá achegarse a xustificación dos méritos que se aleguen para a fase de concurso.</p>
<p>Os dereitos de exame, por un importe de 1.590 ptas., deberán ser ingresados mediante transferencia á conta 2091.0064.50.3110000101 da Caixa de Aforros de Galicia, oficina de Oleiros, ou ben mediante xiro postal á Fundación Municipal de Cultura, praza de Galicia, 1, 15173 Oleiros. Deberá indicarse en ambos casos «Dereitos de exame. Praza de auxiliar administrativo do C.M.F.»</p>
<p>Cando algún aspirante non sexa admitido ás probas selectivas por carecer dalgún dos requisitos esixidos, devolveráselle o importe ingresado, sempre que o reclame no prazo de un mes desde a publicación da relación de admitidos e excluídos no Boletín Oficial da provincia.</p>
<p>4. Admisión dos aspirantes.-Rematado o prazo de presentación de instancias, a presidencia da Fundación Municipal de Cultura dictará resolución aprobando a lista provisional de admitidos e excluídos, que se fará pública no BOP, concedéndose un prazo de dez días hábiles a efectos de reclamacións. As ditas reclamacións, se as houber, serán estimadas ou rexeitadas na resolución pola que se aprobe a lista definitiva, que se fará pública no mesmo xeito que a provisional.</p>
<p>5. Reparación de defectos.-Se a solicitude non reunise os requisitos ou faltase a documentación, requirirase o interesado para que no prazo de dez días repare a falta ou presente os documentos, segundo o disposto polo art. 71 da Lei de réxime xurídico antedita.</p>
<p>Os erros materiais ou de feito referidos no artigo 105.2º serán reparados de oficio en calquera momento.</p>
<p>6. Tribunal cualificador.-Estará constituído polos seguintes membros:</p>
<p>-Presidente: o da corporación ou membro desta en quen delegue.</p>
<p>-Secretario: o da Fundación Municipal de Cultura ou funcionario en quen delegue.</p>
<p>-Vocais:</p>
<p>* O concelleiro encargado de persoal ou persoa en quen delegue.</p>
<p>* Un técnico ou experto na designado polo alcalde-presidente.</p>
<p>* Un representante dos traballadores.</p>
<p>O nomeamento dos membros do tribunal deberá incluí-lo dos respectivos suplentes, e farase na mesma resolución na que se aprobe a lista definitiva de admitidos e excluídos.</p>
<p>O tribunal non poderá constituírse nin actuar sen a asistencia de, polo menos, tres dos seus membros, entre eles o presidente e o secretario.</p>
<p>7. Lugar, data e hora.-O lugar, data e hora de celebración das probas selectivas sinalaranse na resolución que aprobe a lista definitiva de admitidos.</p>
<p>No suposto de que por circunstancias excepcionais houbese que modifica-lo lugar, data ou hora do primeiro exercicio, deberá publicarse no taboleiro de anuncios do concello e nun dos xornais de maior difusión da provincia.</p>
<p>8. Probas selectivas.-O sistema de selección será o de concurso-oposición.</p>
<p>8.1. Comezo e desenvolvemento.-Os aspirantes serán convocados para cada exercicio en chamamento único e será excluído quen non compareza a el, salvo os casos de forza maior debidamente xustificados e apreciados libremente polo tribunal.</p>
<p>Calquera aspirante poderá esixir que se cumpra o prazo de corenta e oito horas entre un exame e outro. Só no caso de que tódolos opositores estean de acordo poderán celebrarse as probas sen respectar este prazo.</p>
<p>En todo caso, xunto coas cualificacións de cada exercicio, que se farán públicas mediante exposición no taboleiro de edictos do concello, deberá publicarse a data, lugar e hora de celebración do seguinte.</p>
<p>8.2. Fase de concurso.-Valoraranse os seguintes méritos:</p>
<p>-Servicios prestados con anterioridade na Administración: 0,1 puntos por mes traballado, ata un máximo de 3 puntos.</p>
<p>-Servicios prestados en empresas privadas: 0,1 puntos por mes traballado, ata un máximo de 1 punto.</p>
<p>-Curso de iniciación ó galego: 0,5 puntos.</p>
<p>-Curso de perfeccionamento de galego: 0,5 puntos.</p>
<p>-Cursos relacionados co obxecto do posto de traballo:</p>
<p>* entre 20 e 50 horas: 0,1 puntos por curso</p>
<p>* máis de 50 horas: 0,2 puntos por curso, ata un máximo de 1 punto.</p>
<p>Os méritos relacionados deberán acreditarse do seguinte xeito:</p>
<p>-Os servicios prestados na Administración: mediante certificación expedida pola autoridade ou funcionario competente.</p>
<p>-Os servicios prestados en empresas privadas: mediante presentación do certificado de empresa ou boletíns de cotización correspondentes.</p>
<p>-Os cursos: mediante certificacións acreditativas da asistencia a eles, expedidas polo órgano competente en cada caso.</p>
<p>8.3. Fase de oposición.-Consistirá na realización de dous exercicios obrigatorios e eliminatorios e unha entrevista persoal.</p>
<p>1º exercicio.-Consistirá en desenvolver por escrito, no tempo máximo de 90 minutos, un tema proposto polo tribunal relacionado coas materias especificadas no anexo I destas bases, sen que teña que axustarse necesariamente a ningún dos epígrafes concretos determinados neste. Este exercicio deberá lerse publicamente perante o tribunal, que poderá formular preguntas ós aspirantes relacionadas co mesmo.</p>
<p>2º exercicio.-Consistirá nunha proba de manexo de tratamento de textos mediante ordenador (Wordperfect, Works), que será determinada polo tribunal e se realizará no tempo que este fixe.</p>
<p>Entrevista persoal.-Versará sobre temas relacionados co currículum persoal dos aspirantes e co posto de traballo en concreto que se vai desempeñar.</p>
<p>8.4. Cualificación das probas.-Cada un dos exercicios valorarase de 0 a 10 puntos, e será preciso obter un mínimo de 5 puntos para poder pasar ó exercicio seguinte.</p>
<p>A entrevista persoal valorarase de 0 a 2 puntos.</p>
<p>A puntuación definitiva dos aspirantes será o resultado de suma-las puntuacións obtidas en cada un dos exercicios na fase de oposición e maila outorgada na fase de concurso.</p>
<p>8.5. Relación de aprobados.-Finalizados tódolos exercicios, o tribunal fará pública a relación definitiva de aprobados. O número de aprobados non poderá ser superior ó número de prazas convocadas. En caso de que ningún dos aspirantes acadase a puntuación esixida, o tribunal poderá declara-la praza deserta.</p>
<p>A relación de aprobados, coa correspondente proposta de nomeamento, elevaranse ó alcalde-presidente para que ordene o nomeamento definitivo.</p>
<p>9. Presentación de documentos e nomeamento. No prazo de vinte días naturais desde que se faga pública a correspondente relación de aprobados, os aspirantes propostos deberán aporta-los documentos acreditativos de reuni-los requisitos esixidos no punto 2 destas bases. Estes documentos serán:</p>
<p>-DNI.</p>
<p>-Certificado do título de graduado escolar, formación profesional de 1º grao ou equivalente.</p>
<p>-Declaración xurada ou promesa de non estar separado a través de expediente disciplinario do servicio de ningunha Administración pública, nin estar inhabilitado para o exercicio de funcións públicas.</p>
<p>-Certificado médico acreditativo de non padecer enfermidade ou eiva física que o imposibilite para o exercicio das correspondentes funcións.</p>
<p>Os aspirantes aprobados que tivesen a condición de funcionarios estarán exentos de xustificar documentalmente as condicións e requisitos xa acreditados para o seu anterior nomeamento.</p>
<p>Quen non presente tales documentos no prazo sinalado, salvo causa de forza maior debidamente xustificada, decaerá no seu dereito a ser nomeado.</p>
<p>10. Recursos.-Esta convocatoria, as súas bases e cantos actos administrativos se deriven delas e da actuación do tribunal, poderán ser impugnados polos interesados no prazo e na forma previstos na Lei de réxime xurídico das administracións públicas e do procedemento administrativo común.</p>
<p>ANEXO I</p>
<p>1.-A Constitución española de 1978. Principios xerais.</p>
<p>2.-Os poderes do Estado. A Coroa. O poder lexislativo. O goberno e administración do Estado.</p>
<p>3.-A organización territorial do Estado. O Estado das autonomías e a súa regulación na Constitución. O Estatuto de autonomía de Galicia.</p>
<p>4.-A Administración pública no ordenamento español. O administrado; colaboración e participación dos cidadáns nas funcións administrativas.</p>
<p>5.-O acto administrativo. Requisitos e eficacia. Os recursos administrativos.</p>
<p>6.-O procedemento administrativo común. Principios e fases. A Lei 30/1992 de réxime xurídico das administracións públicas e do procedemento administrativo común.</p>
<p>7.-Formas de actuación administrativa. Policía. Fomento. Servicio público.</p>
<p>8.-O dominio público. O patrimonio privado da administración.</p>
<p>9.-A responsabilidade da administración pública.</p>
<p>10.-Administración local. Tipos de entidades locais.</p>
<p>11.-A provincia no réxime local. Organización provincial; competencias.</p>
<p>12.-O concello. O termo municipal. A poboación.</p>
<p>13.-Organización municipal: os órganos de goberno; competencias.</p>
<p>14.-O funcionamento dos órganos colexiados locais.</p>
<p>15.-Ordenanzas e regulamentos das entidades locais. Clases. Procedementos de elaboración e aprobación.</p>
<p>16.-A función pública local e a súa organización.</p>
<p>17.-A contratación administrativa nas entidades locais. Presupostos do procedemento e preparación do contrato. Sistemas de adxudicación.</p>
<p>18.-Procedemento administrativo local. O rexistro de documentos. Comunicacións e notificacións.</p>
<p>19.-As facendas locais. Recursos dos concellos.</p>
<p>20.-Os orzamentos das entidades locais. Principios e contido. Elaboración.</p>

