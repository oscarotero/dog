---
date: '1995-02-24'
id: B5A6
page: 1
number: 39
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 16 de febreiro de 1995 pola que se resolve a cobertura dun posto
  vacante na Consellería de Economía e Facenda, convocado para a súa provisión,
  polo sistema de libre designación, por Orde do 30 de novembro de 1994 (DOG nº
  236, do 9 de decembro).
range: Orde
url: 'https://www.xunta.gal/dog/Publicados/1995/19950224/AnuncioB5A6_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Economía e Facenda, por Orde do 30 de novembro de 1994 (DOG nº 236, do 9 de decembro de 1994), en uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15.4, e de conformidade co disposto no artigo 27.2 da referida lei, e demais normativa vixente, esta consellería dispón:</p>
<p>Primeiro: Nomea-la funcionaria que se cita no anexo desta orde para o posto que así mesmo se sinala.</p>
<p>Segundo: O cesamento no actual destino efectuarase segundo o previsto no artigo 14 do Decreto 93/1991, do 20 de marzo, no prazo de tres días a partir do seguinte ó da publicación da presente orde no DOG.</p>
<p>A toma de posesión deberá facerse no prazo de tres días a partir do día seguinte ó do cesamento, ó tratarse de posto radicado na mesma localidade.</p>
<p>Terceiro: A xefatura de persoal do centro onde cause alta a funcionaria efectuará, dentro dos prazos sinalados anteriormente, a dilixencia de toma de posesión e seguidamente serán realizados os trámites para a súa alta en nómina.</p>
<p>Da dilixencia efectuada será remitida copia á Dirección Xeral da Función Pública.</p>
<p>Cuarto: Contra esta orde, que esgota a vía administrativa, poderase interpoñer recurso contencioso-administrativo ante o Tribunal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, logo de comunicación a esta consellería da vontade de interpoñelo.</p>
<p>Santiago de Compostela, 16 de febreiro de 1995.</p>
<p>(P.D. O. 13-12-93)</p>
<p>Emilio Álvarez Rey</p>
<p>Secretario xeral e do Patrimonio da Consellería de</p>
<p>Economía e Facenda</p>

