---
date: '1997-06-18'
id: F68A
page: 5
number: 116
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 22 de abril de 1997, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo da empresa Compañía de Tranvías da Coruña, S.A.
range: Resolución
url: 'https://www.xunta.gal/dog/Publicados/1997/19970618/AnuncioF68A_gl.html'
---
<p>Visto o expediente do convenio colectivo da empresa Compañía de Tranvías da Coruña, S.A. que tivo entrada nesta delegación provincial o día 14-4-1997, subscrito en representación da parte económica pola empresa, e da parte social polo comité de empresa o día 11-4-1997, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 22 de abril de 1997.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Convenio colectivo da Compañía de Tranvías</p>
<p>da Coruña, S.A.</p>
<p>Capítulo I</p>
<p>Disposicións xerais</p>
<p>Artigo 1º.-Ámbito de aplicación.</p>
<p>O presente convenio colectivo rexe, regula e actualiza as relacións laborais entre a empresa Compañía de Tranvías da Coruña, S.A. e a totalidade do seu persoal en activo na data de asinamento do convenio.</p>
<p>Artigo 2º.-Ámbito temporal.</p>
<p>O presente convenio entrará en vigor para tódolos efectos o 1 de xaneiro de 1997 e desde esta data producirá plenos efectos, e a súa duración será ata o 31 de decembro de 1999.</p>
<p>Artigo 3º.-Revisión, rescisión ou prórroga.</p>
<p>O aviso previo de denuncia do convenio deberá facerse cunha antelación mínima dun mes, respecto da data do seu vencemento, ou se é o caso, de calquera das súas prórrogas. Unha vez producida a</p>
<p>denuncia, manterá a súa vixencia ata novo acordo en contido normativo.</p>
<p>O convenio quedará prorrogado tacitamente por sucesivos períodos dunha anualidade, no caso de que ningunha das partes formulase denuncia para a súa revisión ou rescisión.</p>
<p>A porcentaxe de aumento salarial sobre táboas é do 7% para o ano 1997.</p>
<p>Os incrementos económicos para o ano 1998 e 1999 serán:</p>
<p>Ano 1998: IPC real máis dous puntos; así, o incremento realizarase no mes de xaneiro tomando como base o IPC previsto para 1998, e para o caso de que o 31 de decembro sufrise variación respecto ó IPC real, procederase á regularización das diferencias orixinadas con efectos do 1 de xaneiro de 1998, servindo como base para os salarios de 1999.</p>
<p>Ano 1999: IPC real máis dous puntos; así, o incremento realizarase no mes de xaneiro tomando como base o IPC previsto para 1999 e para o caso de que o 31 de decembro sufrise variación respecto ó IPC real, procederase á regularización das diferencias orixinadas con efectos do 1 de xaneiro de 1999, servindo como base para os salarios do 2000.</p>
<p>Artigo 4º.-Compensación.</p>
<p>As condicións pactadas son compensables na súa totalidade coas que anteriormente rexeran por pacto ou fosen concedidas pola empresa, ou por imperativo legal regulamentario, xurisprudencia, contrato individual, usos e costumes locais ou por razón de calquera outra cousa.</p>
<p>Respectaranse as condicións persoais que con carácter global excedan do convenio, manténdose estrictamente ad personam.</p>
<p>Artigo 5º.-Unidade do convenio.</p>
<p>As estipulacións contidas neste convenio forman un todo orgánico e indivisible, polo que, necesariamente para efectos de interpretación e aplicación práctica, deberán ser consideradas globalmente en tódalas súas cláusulas ou artigos, debendo a empresa respectar, a tódolos traballadores, as condicións máis beneficiosas que, con anterioridade ó presente convenio, se establecesen ou viñesen desfrutando.</p>
<p>Artigo 6º.-Comisión paritaria.</p>
<p>A comisión será un órgano de interpretación, arbitraxe e vixilancia do cumprimento do pactado no presente convenio. As súas funcións serán:</p>
<p>1. Interpretación auténtica do convenio.</p>
<p>2. Arbitraxe dos problemas ou cuestións que lle sexan sometidas por ambas partes, de común acordo, en asuntos derivados deste convenio.</p>
<p>3. Conciliación facultativa nos problemas colectivos con independencia das atribucións que, por norma legal, poidan corresponder ós organismos competentes.</p>
<p>4. Vixilancia do pactado e o seu cumprimento.</p>
<p>As resolucións ou acordos adoptados por unanimidade pola comisión paritaria terán carácter vinculante.</p>
<p>En caso de dúbida ou discrepancia, a comisión elevaría consulta á autoridade laboral competente.</p>
<p>A comisión comporase dun presidente, que será o do convenio e actuará como mediador con voz, pero non con voto e de oito vocais, catro por cada parte, preferentemente de entre os que actuaron na deliberación do convenio. Ademais, o presidente levantará acta dos acordos e resolucións que se adopten na comisión, que deberán ser asinados por tódolos señores que interveñan.</p>
<p>Poderán ser nomeados asesores por cada representación, aínda que terán dereito a voz, pero non a voto.</p>
<p>A comisión, en primeira convocatoria, non poderá actuar sen a presencia de tódolos vocais, en segunda, o seguinte día hábil, actuará cos que asistan, tendo voto unicamente en número paritario dos vocais presentes, sexan titulares ou suplentes.</p>
<p>A comisión paritaria reunirase por instancia de calquera das partes, póndose de acordo estas co presidente sobre o lugar, día e hora da reunión.</p>
<p>Ámbalas partes conveñen en dar coñecemento á comisión paritaria de cantas dúbidas, discrepancias e conflictos puidesen producirse como consecuencia da interpretación e aplicación do convenio.</p>
<p>Capítulo II</p>
<p>Retribucións económicas</p>
<p>Artigo 7º.-Retribucións.</p>
<p>O salario de todo traballador, de acordo coa lexislación vixente e en especial do Decreto de ordenación do salario, estará composto por:</p>
<p>a) Salario base.</p>
<p>b) Antigüidade.</p>
<p>c) Plus de asistencia.</p>
<p>Artigo 8º.-Antigüidade.</p>
<p>Os traballadores que conforme o disposto na normativa legal desfrutan do plus de antigüidade, seguirano percibindo segundo as porcentaxes actualmente en vigor. O importe da antigüidade calcularase sobre o salario base e manterase sen limitación ningunha ata a idade de 65 anos.</p>
<p>O persoal ingresado a partir do 1 de xaneiro de 1980 devengarán a antigüidade conforme a seguinte táboa:</p>
<p>-2 anos de antigüidade: 5%.</p>
<p>-4 anos de antigüidade: 10%.</p>
<p>-9 anos de antigüidade: 20%.</p>
<p>-14 anos de antigüidade: 30%.</p>
<p>-19 anos de antigüidade: 40%.</p>
<p>-24 anos de antigüidade: 50%.</p>
<p>-29 anos de antigüidade: 60%.</p>
<p>A data inicial do cómputo da antigüidade será a do ingreso do traballador na empresa e devengarase desde o día seguinte de ter cumpridos os anos.</p>
<p>Artigo 9º.-Pagas extraordinarias.</p>
<p>Tódolos traballadores da Compañía de Tranvías da Coruña, S.A. percibirán dúas pagas extraordinarias, que se denominarán de verán e Nadal. As ditas gratificacións percibiranse os días 15 de xullo e 15 de decembro respectivamente ou o día inmediatamente anterior cando aqueles coincidan en domingo ou festivo. A posibilidade de que algún dos días bancarios coincidise en día inhábil substituirase polo día laborable inmediatamente anterior, levando o talón bancario esta data. O dito pagamento documentarase a través do modelo oficial de nómina existente actualmente e a súa contía será de 30 días de salario base incrementándose co plus de antigüidade.</p>
<p>Artigo 10º.-Paga de beneficios.</p>
<p>A participación en beneficios virá determinada polo montante do 10% dos salarios devengados durante o período que comprende o presente convenio, dos conceptos correspondentes a salario base e antigüidade correspondente a cada traballador. Aboarase antes do 16 de marzo.</p>
<p>Artigo 11º.-Quebranto de moeda.</p>
<p>A gratificación por quebranto de moeda queda establecida por este e futuros convenios no triple do prezo dun billete ordinario e revisarase mantendo o expresado criterio, sempre que se produza variación nas tarifas e coa mesma vixencia, percibíndose por día efectivo de traballo.</p>
<p>Artigo 12º.-Entrega de conta.</p>
<p>A gratificación por entrega de conta queda establecida en 456 pesetas diarias, percibíndose por día efectivo de traballo.</p>
<p>Artigo 13º.-Plus conductor-perceptor.</p>
<p>O conductor-perceptor, cando desempeñe simultaneamente as funcións de conductor e cobrador, percibirá, ademais da remuneración correspondente á súa categoría, un complemento salarial por posto de traballo igual ó 20% do seu salario base por cada día en que realice ambas funcións. Igualmente, percibirase nas vacacións anuais.</p>
<p>Artigo 14º.-Plus de compensación.</p>
<p>Establécese un plus para o persoal de administración, inspección e talleres cunha contía que queda establecida en trinta e cinco mil cento doce pesetas anuais (35.112 ptas.), que se aboarán en doce pagas mensuais a razón de 2.926 ptas. cada unha.</p>
<p>Artigo 15º.-Traballos realizados en domingos e festivos.</p>
<p>Os domingos e festivos non recuperables, traballados compensaranse coa concesión dun día laborable para o descanso semanal.</p>
<p>Artigo 16º.-Nocturnidade.</p>
<p>O complemento de nocturnidad comezará a devengarse a partir das 22 horas do día e consistirá nun 25% sobre o salario base ou un 20% sobre o salario base e antigüidade, aplicándose, en cada caso, o resultado máis beneficioso para o traballador.</p>
<p>Artigo 17º.-Horas extraordinarias.</p>
<p>As partes asinantes do presente convenio acordan a conveniencia de reducir ó mínimo indispensable a realización de horas extraordinarias, axustándose estrictamente ós seguintes criterios:</p>
<p>a) Horas extraordinarias habituais: supresión.</p>
<p>b) Horas extraordinarias que veñan esixidas pola necesidade de reparar sinistros ou outros casos extraordinarios e urxentes: realización.</p>
<p>c) Horas extraordinarias por contratos ou períodos punta de producción, ausencias imprevistas, cambios de quenda e outras circunstancias de carácter estructural ou técnico da propia natureza da actividade: mantemento, sempre que non caiba a utilización das distintas modalidades de contratación temporal ou parcial previstas pola lei. A dirección da empresa informará periodicamente ó comité de empresa sobre o número de horas extraordinarias realizadas, especificando as causas, e se é o caso, a distribución por seccións ou tarefas e este levantará informe da situación á Delegación de Traballo. Se nunha sección determinada da empresa houbese necesidade de realizar horas extraordinarias nas condicións anteriormente descritas, a súa realización virá determinada por decisión maioritaria do conxunto dos traballadores que integran a dita sección e, en caso afirmativo, terán que realizalas estes.</p>
<p>En ningún caso o incremento das horas extraordinarias sobre o valor das horas ordinarias do traballo será inferior ó 75%.</p>
<p>Artigo 18º.-Pagamento de salarios.</p>
<p>O pagamento de salarios efectuarase mediante cheque bancario ó portador dous días antes de finaliza-lo mes, consignándose no cheque a data correspondente ó primeiro deles. A posibilidade de que algún dos días bancarios coincidise en día inhábil substituirase polo día laborable inmediatamente anterior. O dito pagamento documentarase a través do modelo oficial de nómina existente actualmente.</p>
<p>No caso de que, por parte dalgún ou algúns traballadores ou persoal xubilado, se solicite efectua-la domiciliación bancaria da nómina, a empresa comprométese a entregar ou depositar en calquera das entidades bancarias nas que manteña aberta conta corrente, a correspondente relación nominal de traballadores interesados, no transcurso dos dous últi</p>
<p>mos días hábiles bancarios de cada mes. Os traballadores que pola súa vontade estean acollidos a este último parágrafo, asumirán os atrasos que por tramitación bancaria puidesen xurdir.</p>
<p>Capítulo III</p>
<p>Melloras sociais</p>
<p>Artigo 19º.-Complemento de indemnización.</p>
<p>Todo o persoal da empresa percibirá con cargo dela, en caso de ILT (Incapacidade laboral transitoria), a diferencia entre o que lle corresponde percibir polo réxime xeral da Seguridade Social e a retribución real correspondente ó salario base e antigüidade.</p>
<p>Os traballadores ingresados na empresa con posterioridade a 1947 terán os mesmos dereitos para efectos de ILT que aqueles ingresados con anterioridade á dita data que os teñen recoñecidos.</p>
<p>A empresa aboará igualmente a cantidade necesaria para completa-lo 100% do salario base e antigüidade dos traballadores da compañía, beneficiarios das prestacións por longa enfermidade ou invalidez pola mutualidade correspondente.</p>
<p>Artigo 20º.-Seguro de morte e invalidez.</p>
<p>Establecerase unha póliza de seguros por morte ou invalidez, para cada un dos traballadores da Compañía de Tranvías e durante a súa permanencia en activo nela, consistente nunha indemnización de 2.000.000 de pesetas en caso de morte natural e morte ou invalidez por accidente. A póliza producirá efectos a partir da data na que se asine o presente convenio. As primas deste seguro serán por conta da empresa, a cal deberá dar copia da póliza ó comité de empresa.</p>
<p>Os beneficiarios serán os seguintes familiares deste:</p>
<p>1. Viúva.</p>
<p>2. Fillos.</p>
<p>3. Ascendentes.</p>
<p>4. Familiares ou persoas que con el convivan habitualmente.</p>
<p>En todo caso o traballador poderá variar e designar en documento aparte os familiares ou persoas beneficiarias.</p>
<p>Artigo 21º.-Fondo de axuda asistencial.</p>
<p>Créase un fondo de axuda asistencial para sufragar gastos necesarios dos traballadores, destinado primordialmente a paliar:</p>
<p>1. Circunstancias sobrevidas de calquera índole, con excepción de las derivadas de sancións impostas pola empresa, que supoñan para o traballador un quebranto económico importante.</p>
<p>2. Atencións de estudios para fillos segundo a orde de preferencia seguinte:</p>
<p>a) Os fillos orfos de traballadores.</p>
<p>b) Os pertencentes a familias numerosas.</p>
<p>c) Os que realicen estudios superiores carecendo de bolsa.</p>
<p>Este fondo será administrado polo comité de empresa, o cal proverá as respectivas adxudicacións e detallaranse publicamente a través do taboleiro de anuncios para coñecemento de todo o persoal. A dotación será de 151.341 ptas. por ano de vixencia do convenio e por unha soa vez por conta da empresa e non se poderá acumular máis de tres anos consecutivos.</p>
<p>Artigo 22º.-Pases de libre circulación.</p>
<p>As esposas ou esposos, se é o caso, fillos, viúvas, xubilados, pensionistas de longa enfermidade e invalidez e os fillos orfos de traballadores que o soliciten, terán dereito a un pase gratuíto para viaxar nos vehículos da empresa. No que respecta ós fillos e orfos gozarán de tal beneficio ata os 26 anos sempre e cando acreditasen a súa necesidade en función de estudios, que estivesen realizando; se algún dos beneficiarios traballase perdería tal beneficio, agás se estivese realizando aprendizaxe, e neste caso respectaráselle ata a idade que sinale a ordenanza laboral para as empresas de transportes por estrada, facendo extensivos estes beneficios para os fillos dos xubilados ou pensionistas de longa enfermidade e invalidez.</p>
<p>Artigo 23º.-Libre acceso ós vehículos.</p>
<p>Tódolos traballadores da Compañía de Tranvías da Coruña, con presentación da tarxeta de identidade da empresa terán libre acceso ós vehículos desta.</p>
<p>Artigo 24º.-Uniformes.</p>
<p>A empresa dotará a todo o persoal da uniformidade conforme se especifica a continuación, debendo vestir con limpeza e propiedade.</p>
<p>Cada dous anos entregaráselle ó persoal de movemento un uniforme completo composto dunha cazadora, dous pantalóns, un xersei e catro camisas.</p>
<p>A todo o persoal de movemento de novo ingreso e por unha soa vez seranlle entregados dous uniformes completos en vez dun.</p>
<p>Dotarase de botas e tres fundas a todo o persoal de talleres. Manteranse nas actuais condicións a entrega de zamarras e gardapós.</p>
<p>Artigo 25º.-Garantías no posto de traballo.</p>
<p>Todo conductor ou conductor-perceptor, se é o caso, que conducindo un vehículo da empresa cometese unha infracción que acarrease a retirada do carné de conducir, terá dereito a desempeñar, sen perda de categoría laboral, o posto que eventualmente, puidese asignarlle a empresa. No caso de que, co seu vehículo propio, cometese unha infracción que acarrease a retirada do carné de conducir por un tempo máximo de dous anos, poderá desempeñar, sen perda de categoría laboral o posto que, eventualmente puidese asignarlle a empresa.</p>
<p>No suposto de que a retirada do carné fose por tempo superior, a empresa unicamente se compromete, por tempo indefinido, a reservarlle o posto de traballo.</p>
<p>Para iso, será necesario o previo informe do comité de empresa, que deberá pronunciarse sobre as circunstancias que en cada caso concorran.</p>
<p>Artigo 26º.-Capacidade diminuída.</p>
<p>Os traballadores da empresa que, despois dun recoñecemento médico realizado polo servicio médico de empresas, ou por un centro médico psicotécnico autorizado, non fosen considerados aptos para o seu posto de traballo habitual e ademais non exista vacante noutro posto de traballo apto para as súas novas condicións, sempre que permanezan de baixa percibirán unha cantidade que, sumada á que reciban doutros conductos oficiais, acade o 100% do salario base e antigüidade correspondente ó posto que ocupaban ata a data mínima de xubilación legal, sendo necesaria a conformidade do traballador.</p>
<p>Artigo 27º.-Festas de Nadal.</p>
<p>A representación empresarial e o comité de empresa conxuntamente comprométense a solicitar do concello a autorización pertinente para adianta-lo día 24 de decembro a retirada do servicio ás 21 horas e o día 31 de decembro ás 21.30 horas e os días 25 de decembro e 1 de xaneiro retrasa-la saída ás 10 horas. Para o persoal de talleres e administración os días 24 e 31 de decembro, a xornada laboral finalizará ás 13 horas.</p>
<p>Artigo 28º.-Indemnizacións por falecemento.</p>
<p>A empresa aboará dúas mensualidades compostas por salario base, antigüidade e plus de asistencia, en caso de falecemento de calquera traballador en activo, que se lles entregarán ós seguintes familiares:</p>
<p>1. Viúva.</p>
<p>2. Fillos.</p>
<p>3. Ascendentes.</p>
<p>4. Familiares ou persoas que con el convivan habitualmente.</p>
<p>A parte destas dúas mensualidades, a empresa aboaralles ós ditos familiares o salario, antigüidades e plus do mes completo en que faleza sen ter en conta o día en que tal feito ocorra. A cantidade de aboar por loito será de 60.000 pesetas.</p>
<p>Capítulo IV</p>
<p>Xornada laboral</p>
<p>Artigo 29º.-Xornada laboral.</p>
<p>A xornada terá unha duración máxima ordinaria de traballo de 40 horas semanais, equivalente a 1.826 horas efectivas anuais e será continuada, excepto en circunstancias especias en que o servicio o requira. Ambas partes acordan en relación cos conductores-perceptores mante-lo mesmo sistema</p>
<p>de traballo e descanso vixente, polo que cada semana se darán dous días de descanso.</p>
<p>A xornada laboral do persoal de administración e talleres finalizará para tódolos efectos ás 14 horas do sábado, exceptuando os sábados comprendidos entre os meses de xuño e setembro, ambos inclusive, nos que non se traballará.</p>
<p>Capítulo V</p>
<p>Licencias e vacacións</p>
<p>Artigo 30º.-Licencias, vacacións e permisos non retribuídos.</p>
<p>O traballador, logo do aviso e xustificación, poderá ausentarse do traballo con remuneración por algún dos motivos e polo tempo seguinte:</p>
<p>a) Dezaseis días naturais en caso de matrimonio do traballador.</p>
<p>b) Tres días en caso de nacemento de fillos, falecemento ou enfermidade grave da esposa ou de fillos, fillos políticos, pais, irmáns, avós, netos, padrastros e cuñados de ámbolos dous cónxuxes.</p>
<p>Cando por tal motivo o traballador teña que realizar un desprazamento fóra da provincia, o prazo será de cinco días.</p>
<p>c) Dous días por traslado do domicilio habitual.</p>
<p>d) Polo tempo indispensable para o cumprimento dun deber inescusable de carácter público e persoal. Cando conste nunha norma legal ou convencional un período determinado, haberá que aterse ó que esta dispoña en canto á duración da ausencia e á súa compensación económica.</p>
<p>e) Dous días de permiso retribuído, que se poderán ampliar a un máis sen retribución, no caso de falecemento de tíos de ámbolos dous cónxuxes.</p>
<p>f) No caso de falecemento de familiares non mencionados no apartado b) e e), ou no suposto de casamento de fillos ou bautizos e primeiras comuñóns, a empresa facilitaralle ó traballador o tempo necesario para tal fin sen que o dito tempo sexa retribuído.</p>
<p>Independentemente do anterior, recoñéceselle a todo o persoal ó servicio da empresa o dereito a gozar dun permiso anual sen retribución, de duración non superior a sete días para asuntos propios. A utilización deste permiso precisará a xustificación previa da causa que o motiva e a súa concesión, que será automática, só se condiciona a que o mesmo sexa solicitado cunha semana de antelación. Só poderá utilizarse unha vez ó ano e o seu caso non será acumulable ó ano seguinte. O traballador durante estes días estará en situación de alta á Seguridade Social. Será oído o parecer do comité de empresa.</p>
<p>Artigo 31º.-Vacacións.</p>
<p>As vacacións serán de trinta días naturais retribuídas a razón do salario base, antigüidade, plus de conductor-perceptor, se é o caso, e plus de asistencia.</p>
<p>Artigo 32º.-Excedencias.</p>
<p>Os traballadores cunha antigüidade na empresa dun ano, como mínimo, teñen dereito a que se lles recoñeza a posibilidade de situarse en excedencia voluntaria, por un prazo non menor a dous anos e non maior de cinco.</p>
<p>O reingreso deberá ser solicitado cun mes de antelación á terminación da excedencia e producirase de forma automática, sempre e cando a lexislación vixente en cada momento permita a contratación temporal por períodos equivalentes ó da excedencia.</p>
<p>No caso contrario, haberá que aterse ó disposto no Estatuto dos traballadores.</p>
<p>Capítulo VI</p>
<p>Seguridade e hixiene</p>
<p>Artigo 33º.-Comité de seguridade e saúde.</p>
<p>Convén a creación inmediata dun comité de seguridade e saúde no traballo, que terá unhas funcións e atribucións que son as seguintes:</p>
<p>a) Promover na empresa a observancia das disposicións vixentes en materia de seguridade e saúde.</p>
<p>b) Estudiar e propo-las medidas oportunas para a prevención de riscos profesionais protección da vida, integridade física, saúde e benestar dos traballadores.</p>
<p>c) Ser informados pola dirección da empresa das medidas concretas que se previsen en materia de seguridade e saúde, tendo facultade de propor adecuacións, modificacións ou adicións pertinentes ó plan de seguridade por iniciativa do comité.</p>
<p>d) O comité de seguridade e saúde poderá insta-la paralización das actividades ante o inminente risco de accidente.</p>
<p>e) O comité de seguridade e saúde estará composto polo empresario ou quen o represente, un técnico cualificado nestas materias (designado pola empresa e o comité de empresa, conxuntamente) e tres representantes das categorías profesionais máis representativas.</p>
<p>O comité de seguridade reunirase unha vez ó mes, en horas de traballo. As reunións extraordinarias faranse por razóns de urxencia.</p>
<p>Este comité de seguridade e saúde dará conta das súas funcións polo menos unha vez ó mes, ó comité de empresa.</p>
<p>O comité de seguridade e saúde terá dereito a solicitar do empresario as estatísticas sobre o índice de absentismo e as súas causas, os accidentes de traballo e as súas causas, enfermidades profesionais e as súas consecuencias e os índices de sinistrabilidade.</p>
<p>Capítulo VII</p>
<p>Dos sindicatos e do comité de empresa</p>
<p>Artigo 34º.-Do comité de empresa.</p>
<p>a) Dereito á negociación colectiva.</p>
<p>b) Dereito á información trimestral, polo menos sobre a evolución contable da sociedade.</p>
<p>c) Dereito a coñecer con antelación suficiente os plans de formación profesional da empresa, procesos de absorción e fusión ou modificación do estatus xurídico da empresa e das modificacións da actividade da empresa.</p>
<p>d) Ser informados previamente á presentación na Delegación de Traballo e organismos competentes sobre a reestructuración de cadros de persoal, peche da empresa ou suspensións temporais de contrato, reducción de xornada, traslado das instalacións da empresa e, en xeral, sobre todo proxecto ou acción empresarial, que poida afectar substancialmente os intereses dos traballadores.</p>
<p>Igualmente, deberá ser informado previamente sobre a implantación ou revisión de sistemas de organización do traballo ou calquera das súas posibles consecuencias.</p>
<p>e) Coñece-los modelos de contrato de traballo escrito que se utilizan na empresa, así como os documentos relativos á terminación da relación laboral.</p>
<p>f) Dereito a exercer unha función de vixilancia sobre:</p>
<p>O cumprimento das normas vixentes en materia laboral e Seguridade Social.</p>
<p>As condicións de seguridade e hixiene nas que se desenvolve o traballo na empresa.</p>
<p>g) Dereito a participar na xestión das obras sociais da empresa a beneficio dos traballadores ou os seus familiares.</p>
<p>h) Dereito a que lle sexa comunicada con carácter previo toda decisión en supostos de sancións graves ou despedimentos.</p>
<p>i) Dereito a convocar asembleas de tódolos traballadores sen máis trámite que a previa notificación ó empresario.</p>
<p>j) O comité terá dereito a doce horas anuais retribuídas dentro da xornada laboral, durante o tempo que se considere necesario se é fóra da xornada.</p>
<p>Estas asembleas convocaranse no local da empresa.</p>
<p>Por realizarse o traballo a quendas e non poder efectuarse unha única asemblea, as diversas reunións parciais que vaian celebrarse consideraranse como unha soa.</p>
<p>k) As horas serán acumulables entre os diferentes membros do comité de empresa.</p>
<p>O comité gozará dunha reserva de trinta e dúas horas mensuais retribuídas con tódolos seus emolumentos, igual que calquera outro día efectivo de traballo, para o exercicio das funcións sindicais que lle correspondan.</p>
<p>Artigo 35º.-Atribucións das seccións sindicais.</p>
<p>a) Difundir publicacións e avisos de carácter sindical ou laboral nos locais da empresa, sen per</p>
<p>turba-lo normal desenvolvemento do proceso productivo.</p>
<p>b) Fixar todo tipo de comunicacións e anuncios de carácter sindical ou laboral nos taboleiros que para tal efecto deberán ser establecidos pola empresa dentro dela e en lugares que garantan un adecuado acceso a eles por tódolos traballadores.</p>
<p>c) En materia de reunións, axustarán a súa conducta á normativa legal vixente.</p>
<p>d) Poderán dispor do local destinado ó comité de empresa, sempre e cando sexan autorizados para o efecto por este último.</p>
<p>e) Propor candidatos ás eleccións para cubri-los postos do comité de empresa.</p>
<p>f) Elixir un responsable sindical que os represente ante a empresa e que sexa ante esta o voceiro da sección sindical.</p>
<p>g) Utilizar asesores sindicais, economistas, avogados, etc. nos temas colectivos.</p>
<p>h) Obriga por parte da empresa de desconta-la cota sindical da nómina dos traballadores que a través da sección sindical o soliciten.</p>
<p>i) Terán dereito a un número de oito días de permiso sen retribución ó ano para o exercicio das súas actividades sindicais por parte dos seus membros, con previa notificación á empresa e dez horas de traballo ó mes retribuídas para o exercicio do labor sindical, dentro ou fóra da empresa.</p>
<p>Cláusula adicional. Con respecto ós novos ingresos de traballadores en igualdade de condicións, daráselles preferencia ós fillos de empregados ou pensionistas da empresa.</p>
<p>Táboas salariais</p>
<table><tbody><tr><td></td></tr>
<tr><td>Categorías</td><td>Salario</td></tr>
<tr><td></td></tr>
</tbody></table>
<table><tbody><tr><td>Xefe de servicio</td><td>138.965</td></tr>
<tr><td>Xefe de sección</td><td>110.897</td></tr>
<tr><td>Xefe de negociado</td><td>106.251</td></tr>
<tr><td>Oficial 1ª administrativo</td><td>100.831</td></tr>
<tr><td>Oficial 2ª administrativo</td><td>98.644</td></tr>
<tr><td>Auxiliar administrativo</td><td>97.080</td></tr>
<tr><td>Xefe de taller</td><td>116.887</td></tr>
<tr><td>Contramestre</td><td>102.720</td></tr>
<tr><td>Encargado de almacén</td><td>102.790</td></tr>
<tr><td>Inspector</td><td>3.328</td></tr>
<tr><td>Conductor-perceptor</td><td>3.302</td></tr>
<tr><td>Conductor</td><td>3.282</td></tr>
<tr><td>Cobrador</td><td>3.207</td></tr>
<tr><td>Xefe de equipo</td><td>3.343</td></tr>
<tr><td>Oficial 1ª taller</td><td>3.302</td></tr>
<tr><td>Oficial 2ª taller</td><td>3.273</td></tr>
<tr><td>Oficial 3ª taller</td><td>3.227</td></tr>
<tr><td>Mozo taller</td><td>3.191</td></tr>
<tr><td>Plus de compensación</td><td>2.926</td></tr>
<tr><td>Plus de asistencia</td><td>212</td></tr>
<tr><td>Quebranto de moeda</td><td>300</td></tr>
<tr><td>Entrega de conta</td><td>456</td></tr>
<tr><td>Plus de cobramento</td><td>660</td></tr></tbody></table>
<p>Táboa de remuneración anual en función</p>
<p>das horas anuais de traballo</p>
<table><tbody><tr><td></td></tr>
<tr><td>Categorías</td><td>Remuneración</td><td>Horas</td></tr>
<tr><td></td></tr>
</tbody></table>
<table><tbody><tr><td>Xefe de servicio</td><td>2.234.745</td><td>1.826</td></tr>
<tr><td>Xefe de sección</td><td>1.802.497</td><td>1.826</td></tr>
<tr><td>Xefe de negociado</td><td>1.730.949</td><td>1.826</td></tr>
<tr><td>Oficial 1ª administrativo</td><td>1.647.481</td><td>1.826</td></tr>
<tr><td>Oficial 2ª administrativo</td><td>1.613.801</td><td>1.826</td></tr>
<tr><td>Auxiliar administrativo</td><td>1.589.716</td><td>1.826</td></tr>
<tr><td>Xefe de taller</td><td>1.894.743</td><td>1.826</td></tr>
<tr><td>Contramestre</td><td>1.676.572</td><td>1.826</td></tr>
<tr><td>Encargado de almacén</td><td>1.677.650</td><td>1.826</td></tr>
<tr><td>Inspector</td><td>1.645.012</td><td>1.826</td></tr>
<tr><td>Conductor-perceptor</td><td>1.936.145</td><td>1.826</td></tr>
<tr><td>Conductor</td><td>1.629.019</td><td>1.826</td></tr>
<tr><td>Cobrador</td><td>1.593.956</td><td>1.826</td></tr>
<tr><td>Xefe de equipo</td><td>1.657.536</td><td>1.826</td></tr>
<tr><td>Oficial 1ª taller</td><td>1.638.369</td><td>1.826</td></tr>
<tr><td>Oficial 2ª taller</td><td>1.624.811</td><td>1.826</td></tr>
<tr><td>Oficial 3ª taller</td><td>1.603.306</td><td>1.826</td></tr>
<tr><td>Mozo taller</td><td>1.586.476</td><td>1.826</td></tr></tbody></table>
<p>3844</p>

