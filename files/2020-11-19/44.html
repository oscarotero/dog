---
date: '2020-11-19'
id: C141-121120-0001
page: 45814
number: 234
agency: Portos de Galicia
section: VI. Anuncios. a) Administración autonómica.
title: >-
  CÉDULA do 11 de novembro de 2020 pola que se fai pública a resolución do
  procedemento de incautación da embarcación Malaspina, con matrícula
  3ª-VI-4-5684, varada en estado de abandono no porto de Cariño.
range: Cédula
url: >-
  https://www.xunta.gal/dog/Publicados/2020/20201119/AnuncioC141-121120-0001_gl.html
---
<p>De conformidade co disposto nos artigos 44, 45 e 46 da Lei 39/2015, do 1 de outubro, do procedemento administrativo común das administracións públicas, para que lles sirva de notificación a posibles herdeiros ou herdeiras do propietario e, de ser o caso, a persoas físicas e/ou xurídicas que acrediten dereitos e/ou intereses lexítimos, faise público, mediante a publicación no <em>Boletín Oficial del Estado</em>, esta resolución que declara a incautación, a favor de Portos de Galicia, da embarcación de nome Malaspina, con matrícula 3ª-VI-4-5684, varada en estado de abandono no porto de Cariño (A Coruña).</p>
    <p>O inicio do procedemento de incautación, notificado á Mariña Mercante, intentouse notificar ao propietario da embarcación, Ignacio Najib Vázquez González, nos dous enderezos que constan no expediente, e foron devoltas polo servizo de Correos coa mención ao falecemento desta persoa. Non obstante, o acordo de iniciación publicouse no <em>Boletín Oficial del Estado</em> e no <em>Diario Oficial de Galicia</em>, sen que ningún herdeiro ou herdeira do propietario ou calquera persoa física ou xurídica con dereitos e/ou intereses lexítimos sobre a embarcación formulase ningunha alegación.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>Esta resolución emítese con base no establecido na regra décimo quinta de aplicación á tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 49 do Regulamento de servizo e policía dos portos, aprobado pola Orde ministerial do 12 de xuño de 1976, vista a proposta de resolución emitida polo instrutor, por encontrarse a embarcación de referencia varada no porto de Cariño en estado de completo abandono desde hai cinco (5) anos sen aboarse as taxas que foron liquidadas.</p>
    <p>De acordo coa normativa que se cita, e a través dos medios previstos na Lei 5/2011, do 30 de setembro, do patrimonio da Comunidade Autónoma de Galicia, Portos de Galicia poderá vender a embarcación ou trasladala a vertedoiro autorizado no caso de se considerar que carece de valor.</p>
    <p>Esta resolución emítea a presidenta de Portos de Galicia en virtude das competencias conferidas polo artigo 12.3, alíneas a) e l), da Lei 6/2017, do 12 de decembro, de portos de Galicia.</p>
    <p>Contra esta resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses, contado desde o día seguinte ao da publicación deste anuncio, ante o Xulgado do Contencioso-Administrativo de Santiago de Compostela que corresponda.</p>
    <p>Para o seu exame, o expediente encóntrase nas dependencias dos servizos centrais de Portos de Galicia en Área Central, na praza de Europa, 5-A, 6º, Santiago de Compostela.</p>
    <p>Santiago de Compostela, 11 de novembro de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

