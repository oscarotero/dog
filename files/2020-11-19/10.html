---
date: '2020-11-19'
id: U500-101120-0001
page: 45751
number: 234
agency: Universidade de Vigo
section: IV. Oposicións e concursos.
title: >-
  RESOLUCIÓN do 10 de novembro de 2020 pola que se convoca a provisión, mediante
  libre designación, dun posto do cadro de persoal funcionario de administración
  e servizos desta universidade.
range: Resolución
url: >-
  https://www.xunta.gal/dog/Publicados/2020/20201119/AnuncioU500-101120-0001_gl.html
---
<p>Estando vacante o posto da relación de postos de traballo do persoal funcionario de administración e servizos da Universidade de Vigo indicado máis abaixo, para o que se establece como procedemento de provisión o de libre designación, e consonte o disposto na Lei 2/2015, do 29 de abril, do emprego público de Galicia, e o Decreto 93/1991, do 20 de marzo, polo que se aproba o regulamento de provisión de postos de traballo, promoción profesional e promoción interna.</p>
    <p>En uso das atribucións conferidas pola Lei orgánica 6/2001, do 21 de decembro, de universidades, e polos estatutos da Universidade de Vigo, esta reitoría</p>
    <h2> RESOLVEU:</h2>
    <p>Primeiro. Convocar a provisión polo sistema de libre designación do seguinte posto de traballo:</p>
    <table>
     <tbody>
      <tr>
       <td>Posto de traballo</td>
       <td>Grupo</td>
       <td>Complemento de destino</td>
       <td>Dotación</td>
       <td>Localidade</td>
       <td>Quenda</td>
      </tr>
      <tr>
       <td>Secretaría-Secretaría do Equipo de Goberno</td>
       <td>C1/C2</td>
       <td>20</td>
       <td>1</td>
       <td>Vigo</td>
       <td>Mañá</td>
      </tr>
     </tbody>
    </table>
    <p>Segundo. Poderá optar á súa provisión o persoal funcionario de carreira de administración destinado na Universidade de Vigo, calquera que sexa a súa situación administrativa, agás o suspenso en firme e sempre que na data de remate do prazo de presentación de solicitudes pertenza a algún corpo ou escala integrado nos subgrupos de clasificación indicados.</p>
    <p>O posto de traballo poderá ser declarado deserto, aínda que as persoas candidatas reúnan os requisitos exixidos.</p>
    <p>Terceiro. As persoas interesadas deben presentar a súa solicitude axustada ao modelo que figura como anexo, dirixíndoa ao reitor da Universidade de Vigo dentro do prazo de quince días hábiles, contados a partir do seguinte ao da publicación desta resolución no <em>Diario Oficial de Galicia</em>. As solicitudes de participación poderán presentarse na sede electrónica da Universidade de Vigo (https://sede.uvigo.gal), nos rexistros xerais ou auxiliares desta universidade, ou segundo o previsto no artigo 16 da Lei 39/2015, do 1 de outubro, do procedemento administrativo común das administracións públicas. </p>
    <p>Cuarto. A solicitude deberá ir acompañada dun curriculum vitae comprensivo dos datos persoais, anos de servizo, postos desempeñados na administración, títulos académicos, estudos e cursos realizados, idiomas e calquera outro mérito que se considere oportuno achegar. Os méritos alegados deberán acreditarse documentalmente.</p>
    <p>Quinto. O prazo para tomar posesión do destino definitivo obtido nesta convocatoria será de tres días hábiles, se non implica cambio de residencia, ou de sete días hábiles se o comporta.</p>
    <p>O prazo de toma de posesión comezará a contarse a partir do día seguinte ao do cesamento, que se fixará na resolución que poña fin a este proceso selectivo.</p>
    <p>Sexto. Todos os restantes actos que integren este procedemento publicaranse, cando corresponda, no taboleiro electrónico da Universidade de Vigo e no seguinte enderezo: https://www.uvigo.gal/universidade/administracion-persoal/pas/traballar-uvigo.</p>
    <p>Sétimo. De acordo co disposto no artigo 13 do Regulamento UE 2016/679, do Parlamento Europeo e do Consello, do 27 de abril, relativo á protección das persoas físicas no que respecta ao tratamento de datos persoais e á libre circulación destes datos, e co disposto no artigo 11 da Lei orgánica 3/2018, do 5 de decembro, de protección de datos persoais e garantía dos dereitos dixitais, os datos facilitados na solicitude serán tratados baixo a responsabilidade da Universidade de Vigo, coa finalidade de xestionar a tramitación deste procedemento selectivo e amparados pola Lei 2/2015, do 29 de abril, do emprego público de Galicia, a Lei orgánica 6/2001, do 21 de decembro, de universidades, e os estatutos da Universidade de Vigo.</p>
    <p>Coa súa participación nesta convocatoria as persoas interesadas autorizan a Universidade de Vigo para a publicación dos seus datos, de acordo cos principios de publicidade e transparencia, cando así se derive da natureza desta convocatoria. Non obstante e co fin de previr riscos para a publicidade de datos persoais de vítimas de violencia de xénero, a persoa afectada comunicará esta circunstancia coa maior celeridade á Unidade de Igualdade da Universidade de Vigo (986 81 34 19 e igualdade@uvigo.es).</p>
    <p>Estes datos trataranse durante o tempo imprescindible para cumprir coa citada finalidade e conservaranse durante o prazo necesario para determinar as posibles responsabilidades que se puideran derivar da dita finalidade e do tratamento dos datos. </p>
    <p>As persoas participantes están obrigadas a facilitar estes datos en virtude do especificado nos parágrafos anteriores e, en caso de non facelo, excluiráselles do proceso selectivo.</p>
    <p>As persoas participantes teñen dereito a solicitar ao responsable do tratamento, en calquera momento, o acceso, a rectificación ou supresión dos seus datos persoais e a limitación do seu tratamento, así como a oporse ao devandito tratamento e a solicitar, agás casos de interese público e/ou exercicio de poderes públicos, a portabilidade dos seus datos.</p>
    <p>Estes dereitos poderán exercerse mediante solicitude dirixida ao reitor da Universidade de Vigo no Rexistro da Universidade de Vigo ou en calquera dos rexistros indicados no artigo 16 da LPCAP e remitida á Secretaría Xeral da Universidade de Vigo, Campus universitario Lagoas-Marcosende, 36310 Vigo (Pontevedra). Máis información: https://www.uvigo.gal/proteccion-datos.</p>
    <p>Igualmente, pode dirixir a dita solicitude directamente á delegada de protección de datos do responsable: Ana Garriga Domínguez, Facultade de Dereito, Campus Universitario As Lagoas, s/n, 32004 Ourense (España), 988 36 88 34, dpd@uvigo.gal.</p>
    <p>Tamén pode presentar unha reclamación ante a Axencia Española de Protección de Datos (AEPD).</p>
    <p>Contra esta resolución, que esgota a vía administrativa, poderase interpoñer un recurso perante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán optar por interpoñer contra esta resolución un recurso de reposición, no prazo dun mes contado a partir do día seguinte ao da súa publicación, perante o mesmo órgano que a ditou. Neste caso non se poderá interpoñer un recurso contencioso-administrativo ata que sexa resolto expresamente ou se producise a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas. </p>
    <p>Vigo, 10 de novembro de 2020</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

