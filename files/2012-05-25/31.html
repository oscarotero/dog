---
date: '2012-05-25'
id: CA04-240412-0008
page: 19928
number: 99
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de abril de 2012, da Xefatura Territorial  da Coruña, pola
  que se somete a información pública a solicitude de autorización
  administrativa, a declaración de utilidade pública, en concreto, e a
  necesidade de urxente ocupación que implica, a aprobación do proxecto de
  execución, do proxecto sectorial de incidencia supramunicipal e do estudo de
  impacto ambiental referidos ao proxecto do parque eólico de Salgueiras no
  concello de Ponteceso na provincia da Coruña (expediente IN661A 2010/14).
range: Resolución
url: >-
  https://www.xunta.gal/dog/Publicados/2012/20120525/AnuncioCA04-240412-0008_gl.html
---
<p>En cumprimento do disposto na Lei 54/1997, do 27 de novembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; no Decreto 442/1990, do 13 de setembro, de avaliación de impacto ambiental para Galicia; no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos, modificado pola Lei 6/2010, do 24 de marzo; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; na Lei 10/1995, do 23 de novembro, de ordenación do territorio de Galicia; e na Lei 8/2009, do 22 de decembro, pola que se regula o aproveitamento eólico en Galicia, sométese a información pública a solicitude presentada por Norvento, S.L. para as instalacións que se describen a seguir:</p>
    <p>Localización do emprazamento (área de afección):</p>
    <p>Solicitante: Norvento, S.L.</p>
    <p>Domicilio social: rúa Ribadeo, 2 entresollado. 27002 Lugo.</p>
    <p>Denominación do proxecto: parque eólico de Salgueiras.</p>
    <p>Municipios afectados: Ponteceso.</p>
    <p>Potencia que se vai instalar: 18 mW.</p>
    <p>Orzamento total: 16.046.657,09 €.</p>
    <p>Localización do emprazamento (área de afección):</p>
    <table>
     <tbody>
      <tr>
       <td colspan="6">Poligonal do parque eólico de Salgueiras</td>
      </tr>
      <tr>
       <td></td>
       <td>UTMx</td>
       <td>UTMy</td>
       <td></td>
       <td>UTMx</td>
       <td>UTMy</td>
      </tr>
      <tr>
       <td>1</td>
       <td>506.500</td>
       <td>4.788.150</td>
       <td>5</td>
       <td>504.800</td>
       <td>4.790.500</td>
      </tr>
      <tr>
       <td>2</td>
       <td>505.000</td>
       <td>4.788.150</td>
       <td>6</td>
       <td>505.750</td>
       <td>4.791.200</td>
      </tr>
      <tr>
       <td>3</td>
       <td>505.100</td>
       <td>4.788.500</td>
       <td>7</td>
       <td>506.625</td>
       <td>4.791.850</td>
      </tr>
      <tr>
       <td>4</td>
       <td>504.600</td>
       <td>4.788.500</td>
       <td>8</td>
       <td>508.788</td>
       <td>4.791.850</td>
      </tr>
     </tbody>
    </table>
    <table>
     <tbody>
      <tr>
       <td>Aero</td>
       <td>UTMx</td>
       <td>UTMy</td>
      </tr>
      <tr>
       <td>SL01</td>
       <td>505.780</td>
       <td>4.788.948</td>
      </tr>
      <tr>
       <td>SL02</td>
       <td>505.871</td>
       <td>4.788.664</td>
      </tr>
      <tr>
       <td>SL03</td>
       <td>505.659</td>
       <td>4.789.199</td>
      </tr>
      <tr>
       <td>SL04</td>
       <td>505.400</td>
       <td>4.789.310</td>
      </tr>
      <tr>
       <td>SL05</td>
       <td>506.236</td>
       <td>4.788.519</td>
      </tr>
      <tr>
       <td>SL06</td>
       <td>506.354</td>
       <td>4.790.220</td>
      </tr>
     </tbody>
    </table>
    <table>
     <tbody>
      <tr>
       <td>Torre</td>
       <td>UTMx</td>
       <td>UTMy</td>
      </tr>
      <tr>
       <td>TM_SL01</td>
       <td>505.194</td>
       <td>4.789.203</td>
      </tr>
      <tr>
       <td>TM_SL02</td>
       <td>506.564</td>
       <td>4.790.133</td>
      </tr>
     </tbody>
    </table>
    <p>Características técnicas das instalacións:</p>
    <p>• 6 aeroxeradores Vestas V-112 de 3.000 kW de potencia nominal unitaria e 119 metros de fuste. </p>
    <p>• 6 centros de transformación de 3.450 kVA de potencia nominal unitaria e relación de transformación 0,65/20 kV, Dyn5, instalados unitariamente no interior da góndola de cada aeroxerador coa súa correspondente aparellaxe de manobra e protección.</p>
    <p>• 2 torres meteorolóxicas autoportantes de 119 m de altura, equipadas con anemómetros, cataventos, medidores de temperatura e de presión e logger rexistrador.</p>
    <p>• Liñas eléctricas soterradas de 20 kV de tensión nominal en canalización entubada, normalmente baixo vía ou ben en terreo libre, para a evacuación de enerxía xerada e interconectando os centros de transformación 0,65/20 kV e a subestación transformadora 20/66 kV.</p>
    <p>• Subestación transformadora híbrida de intemperie, equipada con transformador de 13,5/18 (ONAN/ONAF) mVA e relación de transformación 20/66 kV, celas de media tensión 20 kV, transformador de servizos auxiliares de 100 kVA e relación 20/0,42 kV, aparellaxe de medida, protección, telemando y control.</p>
    <p>Obxecto da información pública:</p>
    <p>– A autorización administrativa, a aprobación do proxecto de execución e a declaración de utilidade pública das instalacións. Esta declaración de utilidade pública levará implícita, de acordo co artigo 54 da Lei 54/2007, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>– O estudo de impacto ambiental.</p>
    <p>– O proxecto sectorial de incidencia supramunicipal.</p>
    <p>Relación de propietarios, bens e dereitos afectados:</p>
    <p>A relación concreta e individualizada dos propietarios, bens e dereitos afectados figura no anexo que se insire con esta resolución. </p>
    <p>O que se fai público para coñecemento xeral e dos propietarios dos predios e demais titulares afectados que non chegaron a un acordo coa entidade solicitante, e que figuran na relación do anexo desta resolución, así como das persoas que, sendo titulares de dereitos reais ou intereses económicos sobre os bens afectados que fosen omitidos, para que poidan examinar o expediente, na Xefatura Territorial da Consellería de Economía e Industria da Coruña, sita no edificio administrativo Monelos, rúa Vicente Ferrer, n.º 2, 2.º andar. 15071 A Coruña, e presentar as súas alegacións no prazo de trinta días, que comezará a contar a partir do día seguinte ao da última publicación ou da notificación individual.</p>
    <p>Para idénticos efectos e no prazo de 30 días, que comezará a contar a partir do día seguinte ao da última publicación deste anuncio, o estudo de impacto ambiental correspondente ás instalacións do parque eólico de Salgueiras poderase examinar nesta Xefatura Territorial de Economía e Industria da Coruña, así como no concello de Ponteceso e na Xefatura Territorial da Consellería de Medio Ambiente, Territorio e Infraestruturas. Así mesmo, poderase examinar o proxecto de execución e o proxecto sectorial de incidencia supramunicipal no Concello de Ponteceso e nas dependencias desta Xefatura Territorial da Consellería de Economía e Industria da Coruña.</p>
    <p>Unha vez finalizado o prazo, o expediente, xunto coas alegacións recibidas, achegarase á Dirección Xeral de Industria, Enerxía e Minas da Consellería de Economía e Industria. </p>
    <p>Esta publicación faise igualmente para os efectos do previsto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en relación cos interesados que sexan descoñecidos, ou cando se ignore o lugar ou o medio da notificación ou ben se, intentada a notificación, non se puidese realizar. As dilixencias relativas ao expediente entenderanse co Ministerio Fiscal nos supostos previstos no artigo 5 da Lei do 16 de decembro de 1954, de expropiación forzosa.</p>
    <p>A Coruña, 19 de abril de 2012.</p>
    <footer><p>Susana Vázquez Romero <br>Xefa territorial da Coruña</p></footer>

