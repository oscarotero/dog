---
date: '2014-06-03'
id: G0165-190514-0008
page: 25122
number: 104
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 19 de maio de 2014 pola que se acorda o cumprimento da sentenza
  ditada polo Tribunal Superior de Xustiza de Galicia no recurso
  contencioso-administrativo P.O. 4647/2008, interposto pola Asociación Nacional
  de Fabricantes de Conservas de Pescados y Mariscos (Anfaco), contra a Orde do
  29 de agosto de 2008 pola que se aproba o Regulamento da denominación de orixe
  Mexillón de Galicia-Mejillón de Galicia e do seu consello regulador.
range: Resolución
url: >-
  https://www.xunta.gal/dog/Publicados/2014/20140603/AnuncioG0165-190514-0008_gl.html
---
<p>No recurso contencioso-administrativo número 4647/2008, interposto pola Asociación Nacional de Fabricantes de Conservas de Pescados y Mariscos (Anfaco) contra a Orde do 29 de agosto de 2008 pola que se aproba o Regulamento da denominación de orixe Mexillón de Galicia-Mejillón de Galicia e do seu consello regulador, ditou sentenza o Tribunal Superior de Xustiza de Galicia, con data do 25 de abril de 2010, e a súa parte dispositiva é do seguinte teor literal:</p>
    <p>«Decisión: estimamos o recurso contencioso-administrativo interposto polo procurador Francisco Javier Bejerano Fernández-Obenza, en nome e representación da Asociación Nacional de Fabricantes de Conserva y Marisco (Anfaco), en relación coa Orde da Consellería de Pesca e Asuntos Marítimos do 29 de agosto de 2008 pola que se aproba o Regulamento da denominación de orixe Mexillón de Galicia-Mejillón de Galicia e do seu consello regulador, e declaramos que a disposición xeral contra a que se recorre non é conforme dereito e anulámola; sen imposición das custas».</p>
    <p>De conformidade co establecido nos artigos 118 da Constitución española, 17.2 da Lei orgánica 6/1985, do 1 de xullo, do poder xudicial, e 103 e seguintes da Lei 29/1998, do 13 de xullo, reguladora da xurisdición contencioso-administrativa, ao ser a dita sentenza firme, disponse o seu cumprimento nos seus propios termos e a súa publicación no Diario Oficial de Galicia.</p>
    <p>Santiago de Compostela, 19 de maio de 2014</p>
    <footer><p>Rosa Mª Quintana Carballo<br>Conselleira do Medio Rural e do Mar</p></footer>

