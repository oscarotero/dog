---
date: '2014-06-03'
id: C141-200514-0004
page: 25147
number: 104
agency: Portos de Galicia
section: VI. Anuncios. a) Administración autonómica.
title: >-
  CÉDULA do 16 de maio de 2014 pola que se notifica resolución de expediente de
  caducidade da concesión administrativa outorgada por resolución do 7 de
  outubro de 1994 a Hermanos Places, S.A., con destino á ampliación de industria
  de conservas de peixe e marisco no porto de Cabo de Cruz.
range: Cédula
url: >-
  https://www.xunta.gal/dog/Publicados/2014/20140603/AnuncioC141-200514-0004_gl.html
---
<p>Logo da tramitación do procedemento no cal se outorga audiencia ao concesionario, ao non constar a formulación de oposición, e tras a emisión de proposta polo instrutor designado para o efecto, con data do 25 de abril do 2013, o presidente de Portos de Galicia, de acordo coas competencias conferidas polo artigo cuarto da Orde do 30 de marzo do 2012, da Consellería do Medio Rural e do Mar, resolve declarar a caducidade da concesión administrativa de referencia, o que determina a extinción anticipada da concesión, e a reversión e recuperación pola Administración das superficies ocupadas e das instalacións que se indican na resolución, excluída a parte dedicada a vivenda que se sitúa fora da zona de servizo do porto, así como a incautación da totalidade das garantías que,de ser o caso, se constituísen para responder da explotación, e/ou construción da concesión.</p>
    <p>Intentada a notificación da resolución no domicilio que consta no expediente, sito no porto, s/n, 15.939, de Cabo de Cruz, Boiro, provincia da Coruña, a través do servizo de Correos, e ao non ser posible a súa práctica, de conformidade co disposto no artigo 59.4º da citada Lei 30/1992, notifícase, mediante a publicación no <em>Diario Oficial de Galicia</em> e exposición no taboleiro de edictos do Concello de Boiro, á mercantil Hermanos Places, S.A., esta resolución que decreta a caducidade da concesión administrativa de referencia.</p>
    <p>A concesión administrativa caduca polo incumprimento das condicións xerais 12ª e 17ª da concesión, a causa da inexistencia de actividade na concesión e de deber a totalidade das taxas emitidas desde o ano 2005, o que constitúe causa imperativa de caducidade por aplicación do establecido na condición xeral 18ª do título.</p>
    <p>Para o seu exame, o expediente completo atopase nas dependencias dos servizos centrais de Portos de Galicia en Área Central; praza de Europa, 5-A, 6º, 15707 Santiago de Compostela.</p>
    <p>Esta resolución esgota a vía administrativa e contra ela poderase interpor recurso contencioso-administrativo nun prazo de dous meses contados desde o día seguinte ao da súa recepción perante o xulgado do contencioso-administrativo de Santiago de Compostela que corresponda, ou recurso potestativo de reposición perante a Presidencia de Portos de Galicia, no prazo dun mes contado desde a mesma data.</p>
    <p>Para que conste e sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula.</p>
    <p>Santiago de Compostela, 16 de maio de 2014</p>
    <footer><p>José Juan Durán Hermida<br>Presidente de Portos de Galicia</p></footer>

