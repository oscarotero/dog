---
date: '2014-06-03'
id: G0164-280514-0001
page: 24954
number: 104
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 26 de maio de 2014, da Secretaría Xeral de Política Lingüística,
  pola que se conceden as axudas aos proxectos de fomento do uso do galego dos
  centros de titularidade pública de Galicia que imparten ensinanzas regradas de
  niveis non universitarios, para o curso escolar 2013/14 (ED101C).
range: Resolución
url: >-
  https://www.xunta.gal/dog/Publicados/2014/20140603/AnuncioG0164-280514-0001_gl.html
---
<p>Pola Orde do 2 de xaneiro de 2014, da Consellería de Cultura, Educación e Ordenación Universitaria, anúnciase a convocatoria para a presentación de proxectos de fomento do uso do galego dos centros de titularidade pública de Galicia que imparten ensinanzas regradas de niveis non universitarios para o curso escolar 2013/14 (ED101C) (DOG núm. 7, do 13 de xaneiro). </p>
    <p>Concluído o prazo de presentación de solicitudes, e realizados os trámites previstos na referida orde, a Comisión Central de Cualificación constituída ao abeiro da base oitava da convocatoria elevou a súa proposta definitiva de resolución.</p>
    <p>O secretario xeral de Política Lingüística é competente para resolver o expediente, segundo o disposto na disposición adicional da Orde do 25 de xaneiro de 2012, de delegación de competencias nos órganos superiores e periféricos da Consellería de Cultura, Educación e Ordenación Universitaria (DOG núm. 27, do 8 de febreiro), en relación co procedemento de resolución das axudas establecido na base 13 da convocatoria.</p>
    <p>De acordo con todo o indicado, con base na proposta elevada pola Comisión Central de Cualificación,</p>
    <h2>RESOLVO:</h2>
    <p>Aceptar a proposta presentada pola comisión en todo o seu contido, e conceder as axudas nos termos que figuran como anexo a esta resolución, no cal se inclúe, por provincias, a relación de centros admitidos, con indicación da puntuación concedida e o financiamento definitivo asignado a cada proxecto, así como a relación de centros excluídos, con indicación das causas que determinaron a súa exclusión.</p>
    <p>Santiago de Compostela, 26 de maio de 2014</p>
    <footer><p>Valentín García Gómez<br>Secretario xeral de Política Lingüística</p></footer>

