---
date: '2016-05-20'
id: G0168-280416-0002
page: 19573
number: 95
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (861/2015).
range: Edicto
url: >-
  https://www.xunta.gal/dog/Publicados/2016/20160520/AnuncioG0168-280416-0002_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 4 de Reforzo da Coruña, fago saber que no procedemento despedimento/cesamentos en xeral 861/2015 deste xulgado do social, seguido por instancia de Miriam Álvarez Buján contra Laga Bisutería, S.L., Fogasa, sobre despedimento, se ditou a seguinte resolución do teor literal seguinte:</p>
    <p>«Xulgado do Social número 4 </p>
    <p>A Coruña</p>
    <p>Reforzo</p>
    <p>Sentenza: 171/2016</p>
    <p>Xuíz: Javier López Cotelo</p>
    <p>Procedemento: despedimento 861/2015 </p>
    <p>Demandante: Miriam Álvarez Buján</p>
    <p>Letrado: Sr. Carbajal de la Torre</p>
    <p>Demandada: Laga Bisutería, S.L.</p>
    <p>Sentenza 171/2016</p>
    <p>A Coruña, 18 de abril de 2016</p>
    <p>Decido:</p>
    <p>1º. Estimo a demanda sobre despedimento formulada por Miriam Álvarez Buján fronte a Laga Bisutería, S.L. e, en consecuencia, declaro a improcedencia do despedimento e condeno a demandada a que readmita inmediatamente a traballadora nas mesmas condicións que rexían antes de se producir o despedimento, ou ben, á elección da empresa, a que extinga a relación laboral con aboamento da indemnización detallada no número segundo desta decisión. Todo isto con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>Esta opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o dito prazo, sen que se optase, entenderase que procede a readmisión.</p>
    <p>2º. A indemnización que deberá aboar a empresa demandada, segundo o disposto no número anterior, é a seguinte: </p>
    <p>– En concepto de indemnización, e de optar a empresa por ela: a cantidade de 3.583,17 euros.</p>
    <p>– En concepto de salarios de trámite, para o caso de optar pola readmisión, os deixados de percibir desde a data do despedimento e ata a notificación da presente sentenza, calculados a razón de 44,93 €/día.</p>
    <p>3º. Condeno a demandada a aboarlle á demandante a suma de 673,95 euros en concepto de prazo de aviso previo non concedido.</p>
    <p>4º. O Fogasa deberá pasar pola presente resolución nos termos do artigo 23.6 inciso primeiro da LRXS cos límites previstos no artigo 33 do ET.</p>
    <p>Inscríbase a presente resolución no libro de sentenzas deixando testemuño dela no presente procedemento.</p>
    <p>Notifíqueselles esta sentenza ás partes e advírtaselles de que contra ela se poderá interpoñer recurso de suplicación perante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino, Javier López Cotelo, xuíz social de reforzo.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe».</p>
    <p>Para que sirva de notificación en legal forma a Laga Bisutería, S.L. en ignorado paradoiro, expido o presente edicto para a súa inserción no DOG.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 18 de abril de 2016</p>
    <footer><p>A letrada da Administración de xustiza</p></footer>

