---
date: '2016-05-20'
id: C3K1-120516-0005
page: 19618
number: 95
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 29 de abril de 2016, da Xefatura Territorial da Coruña, pola que se
  notifica o acordo de inicio do expediente sancionador 2016076TA-CO, por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2016/20160520/AnuncioC3K1-120516-0005_gl.html
---
<p>Con data do 13 de abril de 2016, a Xefatura Territorial da Coruña da Consellería de Sanidade ditou o acordo de inicio do expediente sancionador 2016076TA-CO incoado a Interbaile.</p>
    <p>Unha vez intentada a notificación deste acordo segundo o disposto no artigo 59.2 da Lei 30/1992, do 26 de novembro, de réxime xurídico das administracións públicas e do procedemento administrativo común, e ao non ser posible a súa práctica, por medio desta cédula e ao abeiro do disposto no número 5 do dito artigo, notifícaselle a Interbaile o contido do dito acordo de inicio que figura como anexo para que poida ter coñecemento del.</p>
    <p>Así mesmo, fáiselle saber o dereito que a asiste ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante a xefatura territorial no prazo de quince (15) días hábiles, contados desde o seguinte ao da publicación desta cédula, lembrándolle o seu dereito a consultar o expediente depositado nas dependencias da xefatura, sita na rúa Durán Loriga, 3 da Coruña, e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro. </p>
    <p>Advírteselle que, no caso de non efectuar alegacións sobre o contido do dito acordo no citado prazo, o acordo de inicio se considerará proposta de resolución cando conteña un pronunciamento preciso sobre a responsabilidade imputada, cos efectos previstos nos artigos 18 e 19 do dito Real decreto 1398/1993.</p>
    <p>Esta cédula expídese para que conste e lle sirva de notificación á interesada, en cumprimento do disposto co artigo 59.5 da Lei 30/1992, do 26 de novembro, modificado pola Lei 15/2014, do 16 de setembro (BOE núm. 226, do 17 de setembro). </p>
    <p>A Coruña, 29 de abril de 2016 </p>
    <footer><p>A xefa territorial da Coruña<br>P.A. (Artigo 19.3, Decreto 41/2013, do 21 de febreiro)<br>Marta Gil Pérez<br>Xefa do Servizo de Xestión da Coruña</p></footer>
    <h2>ANEXO</h2>
    <p>Nº de expediente: 2016076TA-CO.</p>
    <p>Interesada: Interbaile (Buday).</p>
    <p>DNI/NIF/CIF: B70389945.</p>
    <p>Último enderezo coñecido: rúa Galicia, 8, baixo, 15841 Santa Comba.</p>
    <p>Feito imputado: infracción da lexislación aplicable en materia sanitaria.</p>
    <p>Normativa infrinxida:</p>
    <p>Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Tipificación provisional: grave.</p>
    <p>Sanción proposta: 601 €.</p>

