---
date: '2014-02-19'
id: G0003-070214-0004
page: 6941
number: 34
agency: Servizo Galego de Saúde
section: IV. Oposicións e concursos.
title: >-
  ANUNCIO do 28 de xaneiro de 2014, da Xerencia de Xestión Integrada de Santiago
  de Compostela, polo que se dá publicidade á resolución da mesma data pola que
  se convocan para a súa provisión polo sistema de libre designación dous postos
  de xefe de servizo de persoal de xestión e servizos xerais.
range: Anuncio
url: >-
  https://www.xunta.gal/dog/Publicados/2014/20140219/AnuncioG0003-070214-0004_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde da Consellería de Sanidade do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, e a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, o xerente de Xestión Integrada de Santiago de Compostela,</p>
    <h2>RESOLVE:</h2>
    <p>Primeiro. Anunciar a convocatoria para a cobertura, polo sistema de libre designación, dos postos de traballo que se indican no anexo.</p>
    <p>Segundo. As retribucións dos postos ofertados serán as que correspondan de acordo coa normativa vixente sobre confección de nóminas do persoal ao servizo da Administración autonómica.</p>
    <p>Terceiro. As solicitudes para participar na presente convocatoria dirixiranse á Xerencia de Xestión Integrada de Santiago de Compostela e poderán presentarse no Rexistro Xeral da Xerencia de Xestión Integrada de Santiago de Compostela, sita no Hospital Clínico, en Travesía da Choupana, s/n, 15706 Santiago de Compostela, ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días naturais, contados a partir do seguinte ao da publicación deste anuncio no Diario Oficial de Galicia.</p>
    <p>Cuarto. As bases íntegras da convocatoria estarán expostas nos taboleiros de anuncios do Punto de Atención ao Traballador (PAT) da Dirección de Recursos Humanos e na intranet da Xerencia de Xestión Integrada de Santiago de Compostela, así como na páxina web do Servizo Galego de Saúde (www.sergas.es).</p>
    <p>Santiago de Compostela, 28 de xaneiro de 2014</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>1. Denominación do posto: xefe do Servizo de Control de Xestión-Recursos Humanos.</p>
    <p>2. Número de prazas: unha.</p>
    <p>3. Requisitos: posuír a condición de persoal estatutario fixo de xestión e servizos e en situación de servizo activo nalgunha das categorías dos grupos A ou B.</p>
    <p>4. Procedemento de provisión: libre designación.</p>
    <p>5. Institución: Xerencia de Xestión Integrada de Santiago de Compostela.</p>
    <p>1. Denominación do posto: xefe do Servizo de Hostalaría.</p>
    <p>2. Número de prazas: unha.</p>
    <p>3. Requisitos: posuír a condición de persoal estatutario fixo de xestión e servizos e en situación de servizo activo nalgunha das categorías dos grupo A ou B.</p>
    <p>4. Procedemento de provisión: libre designación.</p>
    <p>5. Institución: Xerencia de Xestión Integrada de Santiago de Compostela.</p>

