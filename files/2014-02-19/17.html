---
date: '2014-02-19'
id: G2208-300114-0001
page: 6947
number: 34
agency: Xulgado de Primeira Instancia e Instrución número 1 de Betanzos
section: V. Administración de xustiza.
title: EDICTO (166/2012).
range: Edicto
url: >-
  https://www.xunta.gal/dog/Publicados/2014/20140219/AnuncioG2208-300114-0001_gl.html
---
<p>Nos autos de xuízo verbal número 166/2012, seguidos por instancia do procurador Roberto Aba Veiga, en nome e representación de María Isabel Carro Carro, contra Manuel Valiño Seoane e José Gómez Seoane, ditouse o 25.10.2012 sentenza e auto aclaratorio o 9 de xaneiro de 2013, que contén o encabezamento e parte dispositiva que literalmente din:</p>
    <p>Sentenza: 126/2012.</p>
    <p>Procedemento: xuízo verbal nº 166/2012.</p>
    <p>«En nome da súa maxestade o rei</p>
    <p>Nuria Fachal Noguer, maxistrada xuíza do Xulgado de Primeira Instancia e Instrución número 1 de Betanzos e o seu partido xudicial ditou a seguinte</p>
    <p>Sentenza nº 126/2012.</p>
    <p>En Betanzos o 25 de outubro de 2012.</p>
    <p>Vistos por Nuria Fachal Noguer, maxistrada xuíza do Xulgado de Primeira Instancia e Instrución número 1 de Betanzos, os autos do xuízo verbal 166/2012, sobre acción declarativa de dominio, no cal son partes a demandante María Isabel Carro Carro, asistida polo letrado Sr. Miramontes Santiso e representada polo procurador Sr. Aba Veiga, e demandados Manuel Valiño Seoane e José Gómez Seoane, en situación de rebeldía procesual».</p>
    <p>«Resolución</p>
    <p>Estimando integramente a demanda interposta por María Isabel Carro Carro, asistida polo letrado Sr. Miramontes Santiso e representada polo procurador Sr. Aba Veiga, contra os demandados Manuel Valiño Seoane e José Gómez Seoane, en situación de rebeldía procesual, debo declarar e declaro que María Isabel Carro Carro é propietaria dos predios des-critos no feito segundo da demanda, cos lindes actualizados que constan no feito quinto, e identificadas como parcelas nº 685 e 868 do plano xeneral correspondente a reorganización da propiedade da zona de Santa Cruz de Mondoi e San Pedro de Porzomillos, inscritas no Rexistro da Propiedade de Betanzos no tomo 1.198, libro 141 de Oza, folio 92, predio rexistral nº 16.125, inscrición primeira, a nome de Manuel Valiño Seoane, e no Rexistro da Propiedade de Betanzos, no tomo 1.198, libro 141 de Oza, folio 93, predio rexistral nº 16.126, inscrición primeira, a nome de José Gómez Seoane.</p>
    <p>Así mesmo, procede declarar a cancelación previa de cantas inscricións contraditoras puidesen existir sobre os devanditos predios no Rexistro da Propiedade de Betanzos e ordenar a inscrición de propiedade a favor da demandante.</p>
    <p>Todo iso sen expresa imposición de custas a ningunha das partes.</p>
    <p>Notifíquese esta resolución ás partes.</p>
    <p>Esta resolución non é firme. Contra ela cabe recurso de apelación que deberá interpoñerse neste xulgado no prazo de vinte días contados desde o seguinte ao da súa notificación.</p>
    <p>Así o acorda, manda e asina Nuria Fachal Noguer, maxistrada xuíza deste Xulgado de Primeira Instancia e Instrución. Dou fe».</p>
    <p>«Auto</p>
    <p>Xuíza/maxistrada xuíza: Nuria Fachal Noguer.</p>
    <p>En Betanzos o nove de xaneiro de dous mil trece.</p>
    <p>Parte dispositiva</p>
    <p>Acordo estimar a petición formulada polo procurador da parte demandante de aclarar a sentenza do 25 de outubro de 2012, ditada no presente procedemento, no sentido que se indica:</p>
    <p>Fundamento xurídico segundo e resolución da sentenza, onde di parcela 868 do plano xeral, debe dicir parcela 686.</p>
    <p>Líbrese certificación desta resolución, que quedará unida a estas actuacións, e lévese o seu orixinal ao libro de resolucións definitivas».</p>

