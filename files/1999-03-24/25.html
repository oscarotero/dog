---
date: '1999-03-24'
id: FA42
page: 3
number: 57
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de marzo de 1999, da Delegación Provincial da Coruña, pola
  que se anuncia o levantamento das actas previas á ocupación de bens e dereitos
  afectados pola instalación eléctrica que se cita. (Expediente 139/1997).
range: Resolución
url: 'https://www.xunta.gal/dog/Publicados/1999/19990324/AnuncioFA42_gl.html'
---
<p>Declarados de urxente ocupación os bens e dereitos afectados polas instalacións da liña eléctrica aérea a 66 kV conductor LA-180 sobre apoios metálicos de celosía de 14.478 m de lonxitude, con orixe na subestación do parque eólico Corme e final con entrada subterránea de 70 m na subestación de Cabana de Bergantiños de Unión Eléctrica-Fenosa, S.A., discorrendo polos termos municipais de Ponteceso e Cabana de Bergantiños (expediente nº 139/1997), por resolución desta delegación provincial do 3 de marzo de 1999, para efectos de expropiación forzosa e imposición de servidumes de paso, a favor da entidade beneficiaria Desarrollos Eólicos, S.A., con enderezo na Avda. de Buhaira, nº 2, 41018 Sevilla.</p>
<p>En cumprimento dos artigos 52 da Lei de expropiación forzosa, do 16 de decembro de 1954, e 56 do seu Regulamento do 26 de abril de 1957, fáiselles saber ós interesados propostos como titulares dos predios que se conteñen na relación publicada no DOG e no BOP do 10-3-1999, que o representante e o perito da Administración se constituirán nas datas e horas que a continuación se indican, nos predios de cada termo municipal, para a toma de datos e levantar a continuación nas oficinas das casas dos concellos as actas previas á ocupación, nas que se describirán os bens e dereitos afectados por expropiación ou servidumes.</p>
<p>Concello de Ponteceso</p>
<p>Día 12 de abril de 1999:</p>
<p>A partir das 11.30 horas, predios núms. 194, 196, 209 e 240.</p>
<p>A partir das 12 horas, predios núms. 254, 263, 265, 269 e 314.</p>
<p>Día 13 de abril de 1999:</p>
<p>A partir das 11.30 horas, predios núms. 329, 330, 332, 336 e 338.</p>
<p>A partir das 12 horas, predios núms. 341, 361, 382, 383 e 398.</p>
<p>Día 14 de abril de 1999:</p>
<p>A partir das 11.30 horas, predios núms. 405, 407, 412, 414 e 417.</p>
<p>A partir das 12 horas, predios núms. 420, 424, 447, 448 e 451.</p>
<p>Concello de Cabana de Bergantiños</p>
<p>Día 15 de abril de 1999:</p>
<p>A partir das 11.30 horas, predios núms. 33, 117 e 121.</p>
<p>A partir das 12 horas, predios núms. 125, 131 e 164.</p>
<p>Advírteselles ós interesados, ós que se lles practicará notificación para o efecto, que deben concorrer ó acto por si ou persoas que os representen, e se así o consideran, cos seus peritos e un notario pola súa conta, podendo facer manifestacións nel e achegar datos que sexan útiles e formular alegacións por escrito ata o citado levantamento, para os únicos efectos de corrixir posibles erros dos bens afectados.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así, dirixir ó Ministerio Fiscal as dilixencias que se produzan destes, de conformidade con artigo 5 da citada Lei de expropiación forzosa.</p>
<p>A Coruña, 15 de marzo de 1999.</p>
<p>Jesús Espada Martínez</p>
<p>Delegado provincial da Coruña</p>

