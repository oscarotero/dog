---
date: '1999-03-24'
id: FAA6
page: 3
number: 57
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 2 de marzo de 1999 pola que se fai pública a convocatoria de seis
  prazas de persoal laboral fixo para a Sociedade de Imaxe e Promoción Turística
  de Galicia, S.A.
range: Anuncio
url: 'https://www.xunta.gal/dog/Publicados/1999/19990324/AnuncioFAA6_gl.html'
---
<p>A Sociedade de Imaxe e Promoción Turística de Galicia, S.A. anuncia a convocatoria para a contratación laboral fixa das seguintes prazas:</p>
<p>A. Centro Superior de Hostalería de Galicia.</p>
<p>A.1 Posto: profesor responsable do departamento de Márketing (REF. MK-299).</p>
<p>1) Funcións principais: responsabilizarse do deseño das materias de márketing (incluíndo elaboración de material, impartición de clases e avaliación de alumnos). Encargarse das áreas comercial, márketing e relacións públicas no funcionamento do CSHG, e supervisar e coordina-lo traballo do persoal ó seu cargo.</p>
<p>2) Prazas: 1 (xornada completa).</p>
<p>3) Requisitos:</p>
<p>-Titulación universitaria e formación específica en márketing.</p>
<p>-Experiencia profesional na área de 18 meses, dos que un mínimo de 6 serán en postos de responsabilidade.</p>
<p>-Experiencia docente de 6 meses.</p>
<p>-Coñecementos de inglés.</p>
<p>4) Valorarase:</p>
<p>-Currículo.</p>
<p>-Coñecementos da área.</p>
<p>-Aptitude docente.</p>
<p>-Ofimática.</p>
<p>-Capacidade de integración e coordinación de equipos de traballo.</p>
<p>5) Probas que se van realizar:</p>
<p>-Exame de coñecementos da área (eliminatorio) sobre: análise e investigación de mercados, márketing estratéxico e ferramentas do márketing Mix. O temario correspondente a esta proba recóllese no anexo I.</p>
<p>-Impartición de clase.</p>
<p>-Planificación docente.</p>
<p>-Proba práctica de Microsoft Word 97 e Microsoft Excel 97.</p>
<p>-Inglés: oral e escrito.</p>
<p>-Entrevista persoal.</p>
<p>-Cuestionario de personalidade.</p>
<p>A.2 Posto: profesor de idiomas (REF. ING-399).</p>
<p>1) Funcións principais: baixo a supervisión do responsable do departamento, colaborar no deseño das materias de idiomas (incluíndo elaboración do material, impartición de clases e avaliación de alumnos).</p>
<p>2) Prazas: 1 (xornada completa).</p>
<p>3) Requisitos:</p>
<p>-Titulación universitaria.</p>
<p>-Experiencia docente de 12 meses.</p>
<p>-Estadía, en país onde o idioma inglés sexa oficial, de 12 meses.</p>
<p>-Dominio oral e escrito do idioma inglés.</p>
<p>4) Valorarase:</p>
<p>-Currículo.</p>
<p>-Coñecementos de francés e alemán.</p>
<p>-Aptitude docente.</p>
<p>-Ofimática.</p>
<p>-Capacidade de integración en equipos de traballo.</p>
<p>5) Probas que se van realizar:</p>
<p>-Exame oral e escrito de inglés (eliminatorio).</p>
<p>-Exame oral e escrito de francés e alemán.</p>
<p>-Impartición de clase.</p>
<p>-Planificación docente.</p>
<p>-Proba práctica de Microsoft Word 97.</p>
<p>-Entrevista persoal.</p>
<p>-Cuestionario de personalidade.</p>
<p>A.3 Posto: profesor de prácticas de servicios (REF. SERV-499).</p>
<p>1) Funcións principais: sempre baixo a supervisión do responsable do departamento, colaborar no deseño das materias relacionadas coa formación en servicios (incluíndo elaboración do material, impartición de clases e avaliación de alumnos), así como coordina-la formación coa xestión dos puntos de venda do CSHG.</p>
<p>2) Prazas: 1 (xornada completa).</p>
<p>3) Requisitos:</p>
<p>-Titulación oficial ou específica na área.</p>
<p>-Experiencia docente.</p>
<p>-Experiencia profesional na área de 18 meses, dos que un mínimo de 6 serán como 2º maître (ou posto superior).</p>
<p>-Coñecementos de inglés ou francés.</p>
<p>4) Valorarase:</p>
<p>-Currículo.</p>
<p>-Coñecementos da área.</p>
<p>-Aptitude docente.</p>
<p>-Ofimática.</p>
<p>-Capacidade de integración en equipos de traballo.</p>
<p>5) Probas que se van realizar:</p>
<p>-Exame de coñecementos da área (eliminatorio) sobre: servicios en diferentes tipos de establecementos (restaurante, bar, cafetería, hotel ...), protocolo no servicio, xestión na restauración e atención ó cliente. O temario correspondente recóllese no anexo I.</p>
<p>-Impartición de clase.</p>
<p>-Planificación docente.</p>
<p>-Proba práctica de Microsoft Word 97.</p>
<p>-Proba escrita e oral de inglés ou francés.</p>
<p>-Entrevista persoal.</p>
<p>-Cuestionario de personalidade.</p>
<p>A.4 Documentación que se vai presentar:</p>
<p>-Solicitude por posto ó que se opta, indicando a referencia, dirixida ó director do CSGH (A Barcia. Estrada Santiago de Compostela-Noia, Km. 3. Apartado 578. 15896 Santiago de Compostela).</p>
<p>-Currículo.</p>
<p>-Acreditación orixinal dos méritos reflectidos no C.V. Os títulos obtidos no estranxeiro deberán estar validados en España.</p>
<p>-Certificación académica que indique as cualificacións obtidas na titulación requirida e o número de convocatorias por materia.</p>
<p>A.5 Prazo de presentación de solicitudes:</p>
<p>-O prazo de presentación de solicitudes será de 10 días hábiles contados a partir do seguinte ó da publicación deste anuncio no Diario Oficial de Galicia.</p>
<p>A.6 Selección:</p>
<p>-Expirado o prazo de presentación de solicitudes, o comité de selección designado para cada unha das prazas publicará as listas previas de admitidos e excluídos a cada proceso.</p>
<p>B. Promoción turística.</p>
<p>B.1 Posto: xefe da Oficina Turismo de Santiago de Compostela (REF. XOT-SAN).</p>
<p>1) Funcións principais: responsabilizarse da organización do traballo da oficina, do control de existencias do material de información turística e apoia-lo labor de promoción levada a cabo desde Turgalicia.</p>
<p>2) Prazas: 1 (xornada completa).</p>
<p>3) Requisitos:</p>
<p>-Diplomado universitario.</p>
<p>-Coñecementos de informática a nivel usuario.</p>
<p>-Dominio, oral e escrito, dos idiomas inglés, francés e galego.</p>
<p>-Profundo coñecemento dos recursos turísticos de Galicia, así como da lexislación turística vixente.</p>
<p>4) Valorarase:</p>
<p>-Currículo.</p>
<p>-Coñecementos doutro idioma.</p>
<p>-Capacidade de integración e coordinación de equipos de traballo.</p>
<p>5) Probas que se van realizar:</p>
<p>-Exame, oral e escrito, dos idiomas inglés, francés e galego.</p>
<p>-Proba de Word 97, Excel 97 e Access 97.</p>
<p>-Exame de coñecementos dos recursos turísticos e de lexislación. O temario correspondente recóllese no anexo II.</p>
<p>-Entrevista persoal.</p>
<p>B.2 Posto: auxiliar da Oficina de Turismo de Santiago de Compostela(REF. AOT - SAN).</p>
<p>1) Funcións principais: atención ó visitante facilitándolle toda a información turística que se lle solicite, así como labores propios administrativos.</p>
<p>2) Prazas: 1 (xornada completa).</p>
<p>3) Requisitos:</p>
<p>-FPII ou equivalente.</p>
<p>-Coñecementos de informática a nivel usuario.</p>
<p>-Dominio, oral e escrito, dos idiomas inglés e galego.</p>
<p>-Profundo coñecemento dos recursos turísticos de Galicia, e de Santiago de Compostela en particular.</p>
<p>4) Valorarase:</p>
<p>-Currículo.</p>
<p>-Coñecementos doutro idioma.</p>
<p>-Capacidade de integración en equipos de traballo.</p>
<p>5) Probas a realizar:</p>
<p>-Exame, oral e escrito, dos idiomas inglés e galego.</p>
<p>-Proba de Word 97, Excel 97 e Access 97.</p>
<p>-Exame de coñecementos dos recursos turísticos. O temario correspondente recóllese no anexo II.</p>
<p>-Entrevista persoal.</p>
<p>B.3 Posto: adxunto área de novos productos (REF. ANP - TUR).</p>
<p>1) Funcións principais: labores administrativos e de apoio na área de referencia.</p>
<p>2) Prazas: 1 (xornada completa).</p>
<p>3) Requisitos:</p>
<p>-FPII ou equivalente.</p>
<p>-Coñecementos de informática a nivel usuario.</p>
<p>-Dominio, falado e escrito, dos idiomas inglés e galego.</p>
<p>-Profundo coñecemento dos recursos turísticos de Galicia.</p>
<p>-Ter realizado cursos específicos do sector turístico.</p>
<p>4) Valorarase:</p>
<p>-Currículo.</p>
<p>-Capacidade de integración en equipos de traballo.</p>
<p>5) Probas que se van realizar:</p>
<p>-Exame, oral e escrito, dos idiomas inglés e galego.</p>
<p>-Proba de Word 97, Excel 97 e Access 97.</p>
<p>-Exame de coñecementos dos recursos turísticos. O temario correspondente recóllese no anexo II.</p>
<p>-Entrevista persoal.</p>
<p>B.4 Documentación que hai que presentar:</p>
<p>-Currículo.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a titulación esixida, así como a formación e/ou experiencia que desexe achegar para ser valorada.</p>
<p>B.5 Lugar e prazo de presentación:</p>
<p>-As solicitudes faranse chegar a Turgalicia área económica e de persoal. Estrada de Santiago de Compostela-Noia, km 3, A Barcia. 15896 Santiago de Compostela, indicando no sobre a referencia do posto ó que se opta.</p>
<p>-O prazo de presentación de solicitudes será de 15 días naturais contados a partir do seguinte ó da publicación deste anuncio no Diario Oficial de Galicia.</p>
<p>B.6 Selección:</p>
<p>-Expirado o prazo de presentación de solicitudes, o comité de selección designado para cada unha das prazas ofertadas, publicará as listas previas de admitidos e excluídos ó proceso de selección.</p>
<p>Santiago de Compostela, 2 de marzo de 1999.</p>
<p>Heriberto Verdés Vilaseca</p>
<p>Director xerente de Turgalicia, S.A.</p>
<p>ANEXO I</p>
<p>Profesor responsable do departamento</p>
<p>de márketing</p>
<p>Proba de coñecementos</p>
<p>O contido da proba de coñecementos versará sobre os seguintes puntos, con especial orientación ós sectores de hostalería e educación.</p>
<p>1. Definición de márketing. Problemática do márketing de servicios.</p>
<p>2. Análise da situación: o mercado, a competencia, o consumidor. Investigación comercial.</p>
<p>3. Producto: análise de gama e ciclo de vida.</p>
<p>4. Prezo: factores determinantes, estratexia xeral de prezos, secuencia de fixación.</p>
<p>5. Distribución: sistemas de distribución, canles propias do sector hostaleiro, a franquicia.</p>
<p>6. Comunicación: venda persoal, promoción, publicidade, márketing directo e relacións públicas.</p>
<p>7. Márketing e planificación estratéxica: estratexias de diferenciación e posicionamento, estratexias competitivas e implementación de estratexias.</p>
<p>8. Lanzamento de novos productos.</p>
<p>Profesor prácticas de servicios</p>
<p>Proba de coñecementos</p>
<p>1. Mise en plaçe.</p>
<p>2. Hixiene no servicio e manipulación de alimentos.</p>
<p>3. Servicio de cafés, infusións e prancha.</p>
<p>4. Coctelería.</p>
<p>5. Servicios en barra.</p>
<p>6. Servicios en mesa.</p>
<p>7. Servicios de almorzo.</p>
<p>8. Servicios de xantar e cea.</p>
<p>9. Organización, planificación e servicio de banquetes.</p>
<p>10. Enoloxía e servicio de bebidas.</p>
<p>11. Coñecementos culinarios (carnes, peixes, gornicións, ensaladas e salsas).</p>
<p>12. Protocolo na restauración.</p>
<p>13. Atención ó cliente.</p>
<p>14. Xestión en restauración.</p>
<p>ANEXO II</p>
<p>Xefe da oficina de turismo</p>
<p>Recursos turísticos de Galicia e lexislación.</p>
<p>1. A Galicia prerromana. O megalitismo. A idade de bronce. A cultura castrexa. A influencia céltica.</p>
<p>2. Arte medieval: o prerrománico en Galicia. O esplendor románico. O gótico.</p>
<p>3. A arquitectura e escultura renacentistas e barrocas en Galicia. Exemplo das súas manifestacións máis importantes.</p>
<p>4. Arquitectura modernista en Galicia. A Xeración Nós e o Seminario de Estudios Galegos. O momento de vangarda da arte galega.</p>
<p>5. Arquitectura popular galega. Materiais, elementos constructivos e tipoloxías da casa vivenda. Hórreos, cruceiros, petos de ánimas, fontes e muíños.</p>
<p>6. Artesanía de oficios populares.</p>
<p>7. O folclore: música e traxes típicos. Romarías e festas populares. Feiras. Crenzas.</p>
<p>8. A gastronomía. Os viños. Principais aspectos da cociña e da viticultura de Galicia. Festas gastronómicas.</p>
<p>9. Historia de Galicia. Principais feitos históricos.</p>
<p>10. Áreas naturais no litoral: rías, illas e praias, zonas húmidas e areais, acantilados.</p>
<p>11. Áreas naturais de interior: as montañas, os vales fluviais, os bosques a as lagoas.</p>
<p>12. Costa norte e Rías Altas. Especial significación da Costa da Morte.</p>
<p>13. As Rías Baixas.</p>
<p>14. A Galicia interior.</p>
<p>15. O Camiño Francés e outros tramos galegos do Camiño de Santiago.</p>
<p>16. A Ribeira Sacra.</p>
<p>17. Visita á cidade de Santiago de Compostela.</p>
<p>18. Diversificación e novas ofertas: termalismo, golf, turismo náutico, turismo rural, congresos, convencións, turismo activo e de natureza.</p>
<p>19. As catedrais. Os mosteiros.</p>
<p>20. Lei de ordenación e promoción do turismo en Galicia. Lexislación en materia de defensa do consumidor e do usuario.</p>
<p>21. Aspectos fundamentais da normativa reguladora dos aloxamentos turísticos, dos establecementos de restauración e das axencias de viaxes.</p>
<p>Adxunto á área de novos productos</p>
<p>Recursos turísticos de Galicia.</p>
<p>1. Espacios naturais. Situación e características xerais. Flora e fauna.</p>
<p>2. Xeografía costeira de Galicia. Principais accidentes xeográficos. Flora e fauna.</p>
<p>3. Xeografía interior de Galicia. Principais accidentes xeográficos. Flora e fauna.</p>
<p>4. Arquitectura relixiosa en Galicia. Estilos arquitectónicos.</p>
<p>5. Arquitectura civil e popular. Usos e estilos.</p>
<p>6. Museos e bibliotecas. Situación e breve descrición (contido e continente).</p>
<p>7. Historia de Galicia. Principais fitos históricos.</p>
<p>8. Infraestructura turística. Turismo rural, interior e costa.</p>
<p>9. Infraestructura turística. Turismo de negocios e termal.</p>
<p>10. Rutas turísticas. Amplo coñecemento do Camiño de Santiago.</p>
<p>Auxiliar da oficina de turismo</p>
<p>Recursos turísticos de Galicia e lexislación.</p>
<p>1. Espacios naturais. Situación e características xerais.</p>
<p>2. Xeografía costeira de Galicia. Principais accidentes xeográficos.</p>
<p>3. Xeografía interior de Galicia. Principais accidentes xeográficos.</p>
<p>4. Arquitectura relixiosa en Galicia. As catedrais. Os mosteiros.</p>
<p>5. Arquitectura civil e popular. Usos e estilos.</p>
<p>6. Historia de Galicia. Principais feitos históricos.</p>
<p>7. Infraestructura turística. Turismo rural, interior e costa.</p>
<p>8. Infraestructura turística. Turismo de negocios e termal.</p>
<p>9. Rutas turísticas. Cidades e vilas históricas de Galicia. O Camiño Francés e outros tramos galegos do Camiño de Santiago.</p>
<p>10. Visita á cidade de Santiago de Compostela.</p>

