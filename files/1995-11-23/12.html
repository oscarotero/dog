---
date: '1995-11-23'
id: 7F9E
page: 8
number: 225
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 24 de outubro de 1995 pola que se autoriza o carácter retribuído da
  subministración de medicamentos plasmaderivados polo Centro de Transfusión de
  Galicia.
range: Orde
url: 'https://www.xunta.gal/dog/Publicados/1995/19951123/Anuncio7F9E_gl.html'
---
<p>No Decreto 462/1990, do 20 de setembro, polo que se regula a hemodoazón-hemoterapia e os bancos de sangue en Galicia, establécense, no seu artigo 2.3 d) e e), como funcións dos centros de transfusión de Galicia o abastecemento de sangue e derivados a tódolos hospitais e centros públicos e privados de Galicia así como o fraccionamento do sangue para a producción de hemoderivados básicos. Así mesmo, sinala que posteriormente, de acordo coas necesidades, potenciarase a obtención de novos derivados para cumprir, como obxectivo final, o propio abastecemento no tratamento das coagulopatías.</p>
<p>Esta mesma finalidade recóllese nos estatutos da Fundación Centro de Transfusión de Galicia, no seu artigo 7.d) e e).</p>
<p>Dentro das funcións de tutela e garantía, de acordo co artigo 21.2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle ó protectorado concederlles autorización ás fundacións para a realización de actividades ou prestación de servicios retribuídos ós seus beneficiarios, sempre que tales actividades ou servicios sexan de interese xeral para a comunidade e as cantidades que a fundación perciba por eles non exceda do custo real do servicio ou actividade prestados.</p>
<p>Neste sentido, o Padroado da Fundación Centro de Transfusión de Galicia, na reunión celebrada o 30 de xuño de 1995, acordou por unanimidade a aprobación dos prezos de medicamentos plasmaderivados.</p>
<p>Por todo o anterior, a Consellería de Sanidade e Servicios Sociais, vista a memoria xustificativa presentada pola Fundación Centro de Transfusión de Galicia, en exercicio das atribucións previstas no artigo 21 do Decreto 248/1992, do 18 de xuño,</p>
<p>ACORDA:</p>
<p>Primeiro.</p>
<p>Autoriza-lo carácter retribuído de subministración de medicamentos plasmaderivados pola Fundación Centro de Transfusión de Galicia de acordo cos importes, que terán o carácter de máximos, que se determinan no anexo.</p>
<p>Segundo.</p>
<p>Dispoñe-la publicación desta orde no Diario Oficial de Galicia.</p>
<p>Santiago de Compostela, 24 de outubro de 1995.</p>
<p>José M. Romay Beccaría</p>
<p>Conselleiro de Sanidade e Servicios Sociais</p>
<p>ANEXO</p>
<p>Relación de prezos dos medicamentos plasmaderivados.</p>
<p>Producto PVL*</p>
<p>Fanhdi 250 U.I 14.011</p>
<p>Fanhdi 500 U.I 27.618</p>
<p>Fanhdi 1000 U.I54.680</p>
<p>Flebogamma I.V., líquida pasteurizada, 0, 5 g2.450</p>
<p>Flebogamma I.V., líquida pasteurizada, 2,5 g11.280</p>
<p>Flebogamma I.V., líquida pasteurizada, 5 g22.200</p>
<p>Flebogamma I.V., líquida pasteurizada, 10 g43.000</p>
<p>Albumina humana al 20%, 10 ml991</p>
<p>Albumina humana al 20%, 50 ml4.252,1</p>
<p>Albumina humana al 20%, 100 ml8.380,9</p>
<p>Antitrombina III, 500 U.I. inxect.20.181</p>
<p>Antitrombina III, 1000 U.I. inxect.40.047</p>
<p>* Este prezo verase incrementado co IVE vixente</p>
<p>7541</p>

