---
date: '1995-11-23'
id: 7F7E
page: 8
number: 225
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 novembro de 1995 pola que se autoriza a inclusión da escola de
  música municipal da Pobra de Trives no rexistro de escolas de música e danza.
range: Orde
url: 'https://www.xunta.gal/dog/Publicados/1995/19951123/Anuncio7F7E_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse en escolas específicas estudios de música ou de danza. Así mesmo, a Orde do 11 de marzo de 1993 (DOG do 22 de abril de 1993) regula as condicións de creación e funcionamento destas escolas na Comunidade Autónoma de Galicia.</p>
<p>Pola súa parte o Decreto 232/1994, do 14 de xullo, no seu artigo 1º, establece que lle corresponden á Consellería de Educación e Ordenación Universitaria as competencias de planificación, regulación e administración do ensino en toda a súa extensión.</p>
<p>Presentada unha solicitude de inclusión no rexistro de escolas de música e danza, polo concello da Pobra de Trives, dunha escola de música, os servicios competentes da Consellería de Educación e Ordenación Universitaria comprobaron a efectividade do cumprimento dos requisitos esixidos na Orde do 11 de marzo de 1993. Na súa virtude,</p>
<p>DISPOÑO:</p>
<p>Primeiro.-A escola, da que se mencionan os datos a continuación, queda incluída no rexistro de escolas de música e danza.</p>
<p>Denominación específica: escola de música municipal da Pobra de Trives.</p>
<p>Titular: Concello da Pobra de Trives.</p>
<p>Domicilio: r/ Castelao s/n.</p>
<p>Localidade: A Pobra de Trives.</p>
<p>Provincia: Ourense.</p>
<p>Segundo.-A escola de música citada queda sometida ó réxime de escolas de música e danza, segundo se establece na Orde do 11 de marzo de 1993 (DOG do 22 de abril), e á inspección académica correspondente.</p>
<p>Disposicións derradeiras</p>
<p>Primeira.-Facúltase ó director xeral de Ordenación Educativa e Centros para dicta-las disposicións necesarias no desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de novembro de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>9507551</p>

