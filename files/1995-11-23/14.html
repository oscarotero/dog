---
date: '1995-11-23'
id: 7FA6
page: 8
number: 225
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 13 de novembro de 1995 pola que se crea o polígono de viveiros
  denominado Portonovo «D» do distrito marítimo de Portonovo e se declaran como
  de reserva exclusiva as cuadrículas que o integran.
range: Orde
url: 'https://www.xunta.gal/dog/Publicados/1995/19951123/Anuncio7FA6_gl.html'
---
<p>Tendo en conta as graves repercusións que a proliferación de dinoflaxelados tóxicos está a causar nos últimos anos sobre a producción da maior parte dos viveiros dos polígonos desta Comunidade Autónoma é polo que por Orde do 22 de marzo de 1994 se declararon de reserva exclusiva determinadas cuadrículas de diversos polígonos de viveiros fluctuantes.</p>
<p>Considerando a evolución dos últimos episodios de mareas vermellas, as peticións do sector en demanda de zonas de reparqueo para autodepuración e vistos os estudios realizados por técnicos da Dirección Xeral de Marisqueo e Acuicultura, dedúcese a conveniencia de crear polígonos de viveiros fluctuantes destinados ó reparqueo de moluscos bivalvos. Os ditos polígonos deberanse situar en zonas que presenten niveis baixos de toxicidade por fenómenos de floración fitoplanctónica, co fin de evitar na medida do posible a incidencia negativa que os episodios de mareas vermellas supoñen para a producción e comercialización de moluscos bivalvos na Comunidad Autónoma galega.</p>
<p>Por todo isto, esta consellería, facendo uso das facultades que lle concede o apartado d) do artigo 6, e o artigo 63, da Lei 6/1993, do 11 de maio, de pesca de Galicia,</p>
<p>DISPÓN:</p>
<p>Primeiro.</p>
<p>Declárase de interese para a acuicultura a superficie de 70.400 m ocupados polo polígono de viveiros denominado Portonovo «D» coa situación e circunstancias que se indican no anexo desta orde.</p>
<p>Segundo.</p>
<p>A totalidade das cuadrículas que constitúen o citado polígono Portonovo «D» defínense como de reserva exclusiva polo que o seu destino e condicións de outorgamento serán as sinaladas na Orde do 22 de marzo de 1994 (DOG nº 80).</p>
<p>Disposicións derradeiras.</p>
<p>Primeira.</p>
<p>Facúltase o director xeral de Marisqueo e Acuicultura para dicta-las resolucións que fosen precisas para o desenvolvemento desta orde.</p>
<p>Segunda.</p>
<p>A presente orde entra en vigor o día seguinte ó da súa publicación no Diario Oficial de Galicia.</p>
<p>ANEXO</p>
<p>Denominación do polígono: Portonovo «D»</p>
<p>Situación xeográfica: entre Combarro e a illa de Tambo.</p>
<p>Coordenadas, vértices:</p>
<p>Vértice «A»: 42º 25' 18,75''08º 42' 19,40''</p>
<p>Vértice «B»: 42º 25' 20,04''08º 42' 12,64''</p>
<p>Vértice «C»: 42º 25' 04,94''08º 42' 14,39''</p>
<p>Vértice «D»: 42º 25' 06,32''08º 42' 07,63''</p>
<p>Estas coordenadas foron obtidas da carta nº 4162, publicada polo Instituto Hidrográfico da Mariña (Cádiz) referida ó Porto de Marín.</p>
<p>Superficie total ocupada: 70.400 m</p>
<p>Capacidade: 12 cuadrículas</p>
<p>Destino previsto: reparqueo de moluscos</p>
<p>Santiago de Compostela, 13 de novembro de 1995.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>9507609</p>

