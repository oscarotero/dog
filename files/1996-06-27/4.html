---
date: '1996-06-27'
id: '7E06'
page: 6
number: 126
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 21 xuño de 1996 sobre delegacións de competencias en órganos da
  Consellería de Educación e Ordenación Universitaria.
range: Orde
url: 'https://www.xunta.gal/dog/Publicados/1996/19960627/Anuncio7E06_gl.html'
---
<p>A Lei 30/1992, do 26 de novembro, de réxime xurídico das administracións públicas e do procedemento administrativo común, no seu artigo 13 establece a posibilidade de que as administracións</p>
<p>públicas acorden a delegación do exercicio das súas competencias nos seus órganos administrativos cando as circunstancias de índole técnica, económica, social, xurídica ou territorial así a fagan conveniente.</p>
<p>A variedade e volume da actividade administrativa derivada das competencias que ten atribuídas a Consellería de Educación e Ordenación Universitaria aconsella -para acadar unha maior racionalidade e eficacia administrativa- levar a cabo a delegación dalgunhas das funcións do seu titular en órganos deste departamento. Desconcentración que resultará beneficiosa tanto para a actuación desta Administración educativa coma para os administrados, de acordo cos principios recollidos no artigo 103.1 da Constitución española, que informan a actividade das administracións públicas.</p>
<p>Por todo iso, facendo uso das facultades conferidas polo artigo 43.3º da Lei 1/1983, do 22 de febreiro, reguladora da Xunta e do seu presidente, segundo a modificación introducida pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.-Delegación na secretaría xeral.</p>
<p>Delégase no secretario xeral o exercicio das competencias seguintes:</p>
<p>1. A tramitación e resolución daqueles expedientes e asuntos de índole administrativa que estean atribuídos ó titular da consellería, sempre e cando non correspondan a outros órganos do departamento en virtude da súa estructura orgánica ou lle estean expresamente delegados, nin teñan o carácter de indelegables.</p>
<p>2. A resolución en vía administrativa dos recursos e reclamacións interpostos contra os actos e acordos dos órganos desta consellería que non estean atribuídos ou delegados noutras autoridades do departamento.</p>
<p>3. A autorización e disposición dos gastos propios dos servicios da consellería, dentro dos límites fixados regulamentariamente, así como a facultade de solicitar da consellería de Economía e Facenda a ordenación dos pagamentos correspondentes.</p>
<p>4. As funcións que como órgano de contratación teña atribuídas o titular da consellería.</p>
<p>5. A inspección de tódolos servicios da consellería.</p>
<p>6. As competencias propias do exercicio do protectorado das fundacións adscritas a esta consellería.</p>
<p>7. A incoación e resolución dos expedientes disciplinarios de todo o persoal da consellería, de conformidade coas disposicións vixentes.</p>
<p>8. A autorización ó persoal destinado nos servicios centrais deste departamento para asistir a cursos e actividades de formación e de perfeccionamento, así como nos demais supostos de comisión de ser</p>
<p>vicios con dereito a indemnización ou compensación a que se refire o Decreto 299/1990, do 24 de maio, sobre indemnizacións por razón do servicio ó persoal con destino na Administración autonómica de Galicia.</p>
<p>9. Dispoñer canto concirne ó réxime interno da consellería cando non sexa competencia indelegable do conselleiro ou competa a outra dirección xeral.</p>
<p>Artigo 2º.-Delegación na Dirección Xeral de Persoal.</p>
<p>Delégase no director xeral de Persoal o exercicio das competencias seguintes:</p>
<p>1. Exerce-la xefatura de persoal do departamento.</p>
<p>2. Autoriza-la asistencia ó persoal con destino nos servicios centrais desta consellería a cursos e actividades de formación e de perfeccionamento, así como nos demais supostos de comisión de servicio previstos no Decreto 299/1990, do 24 de maio, que non den dereito -en calquera dos casos- a indemnización ou compensación.</p>
<p>3. A concesión de comisión de servicios que non superen os tres meses nin supoñan cambio de localidade.</p>
<p>4. A contratación de persoal laboral temporal.</p>
<p>5. A adscrición provisional do persoal a postos de traballo desta consellería.</p>
<p>6. En relación cos funcionarios pertencentes a corpos ou escalas adscritos a esta consellería:</p>
<p>a) O nomeamento de persoal interino.</p>
<p>b) Resolve-las situacións administrativas destos funcionarios.</p>
<p>c) Autoriza-las permutas de destino destos funcionarios.</p>
<p>Artigo 3º.-Delegación nas delegacións provinciais.</p>
<p>Delégase nos delegados provinciais de Educación e Ordenación Universitaria a autorización ó persoal con destino no seu ámbito territorial para asistir a cursos e actividades de formación e de perfeccionamento e nos demais supostos de comisión de servicios con dereito a indemnización ou compensación a que se refire o Decreto 299/1990, do 24 de maio, sobre indemnizacións por razón do servicio ó persoal destinado na Administración autonómica de Galicia, así como cando non dean dereito a tales indemnizacións ou compensacións.</p>
<p>Artigo 4º.-Exclusión.</p>
<p>Das delegacións outorgadas nos artigos que preceden exceptúanse as competencias sinaladas no artigo 13.2º da devandita Lei 30/1992.</p>
<p>Artigo 5º.-Efectos das delegacións.</p>
<p>As resolucións administrativas adoptadas no uso das delegacións reflectidas na presente orde farán</p>
<p>constar expresamente esta circunstancia e consideraranse dictadas pola autoridade delegante.</p>
<p>Artigo 6º.-Avocación.</p>
<p>As delegacións de atribucións conferidas nesta orde non serán obstáculo para que o conselleiro poida avocar para si o coñecemento dun asunto, de conformidade co establecido no artigo 14 da referida Lei 30/1992.</p>
<p>Disposición derrogatoria</p>
<p>Única.-Queda sen efecto a Orde do 8 de setembro de 1994 (DOG do 21 de setembro), sobre delegación de competencias en órganos da consellería de Educación e Ordenación Universitaria.</p>
<p>Disposición derradeira</p>
<p>Única.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 24 de xuño de 1996</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>4968</p>

