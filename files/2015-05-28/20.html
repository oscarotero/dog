---
date: '2015-05-28'
id: G0168-070515-0001
page: 20933
number: 99
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1092/2014).
range: Edicto
url: >-
  https://www.xunta.gal/dog/Publicados/2015/20150528/AnuncioG0168-070515-0001_gl.html
---
<p>Marta Yanguas del Valle, secretaria xudicial do Xulgado do Social número 4 de reforzo da Coruña, fago saber que no procedemento despedimento/cesamentos en xeral 1092/2014 deste xulgado do social, seguido por instancia de María Luisa Mato González contra o Fondo de Garantía Salarial, Normas Baker, S.L. sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>Sentenza número 179/2015.</p>
    <p>A Coruña, 28 de abril de 2015.</p>
    <p>Decisión:</p>
    <p>1º. Tense por desistida á parte demandante da súa acción de resolución do seu contrato de traballo.</p>
    <p>2º. Estimo a demanda formulada pola demandante en materia de reclamación de cantidade e, en consecuencia, procede condenar a Normas Baker, S.L. a pagar á demandante a suma de 4.260,59 euros en concepto de salarios percibidos e non satisfeitos.</p>
    <p>Inscríbase a presente resolución no libro de sentenzas deixando testemuño desta no presente procedemento.</p>
    <p>Notifíquese esta sentenza ás partes advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivo.</p>
    <p>Advírtase igualmente ao recorrente que non fose traballador ou beneficiario do réxime público da Seguridade Social, ou habente-causas seus, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe.</p>
    <p>E para que conste e sirva de notificación a Normas Baker, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 28 de abril de 2015</p>
    <footer><p>A secretaria xudicial</p></footer>

