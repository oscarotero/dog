---
date: '2000-02-16'
id: '40E2'
page: 1
number: 32
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 21 de xaneiro de 2000, da Dirección Xeral de Calidade e
  Avaliación Ambiental, pola que se somete a información pública o estudio de
  efectos ambientais do proxecto de concesión de explotación a Rañadoiro, 2651,
  situado nos concellos de Pontevedra e Soutomaior (provincia de Pontevedra) e
  promovido por Granitos de Salceda, S.L.
range: Resolución
url: 'https://www.xunta.gal/dog/Publicados/2000/20000216/Anuncio40E2_gl.html'
---
<p>En cumprimento do disposto no artigo 2, punto 4º, do Decreto 327/1991, do 4 de outubro, de avaliación dos efectos ambientais para Galicia (DOG nº 199, do 15 de outubro), e durante o prazo de vinte días, o órgano ambiental someterá o estudio de efectos ambientais ó trámite de información pública mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de efectos ambientais do proxecto de concesión de explotación a Rañadoiro, en Pontevedra e Soutomaior , provincia de Pontevedra e promovido por Granitos de Salceda, S.L.</p>
<p>2. Para os devanditos efectos informativos, porase á disposisición dos administrados exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Delegación Provincial da Consellería de Medio Ambiente da provincia de Pontevedra.</p>
<p>* Concellos de Pontevedra e Soutomaior.</p>
<p>3. As alegacións formularanse durante o prazo de vinte días, contando a partir do seguinte día á publicación desta resolución no Diario Oficial de Galicia.</p>
<p>Santiago de Compostela, 21 de xaneiro de 2000.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

