---
date: '1995-11-08'
id: 59DE
page: 8
number: 214
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 31 de outubro de 1995 da Dirección Xeral de Recursos Humanos,
  pola que se publican as listas definitivas de aspirantes admitidos e excluídos
  para participar no concurso-oposición para o ingreso nas categorías de
  auxiliar de enfermería, grupo auxiliar da función administrativa, celador e
  pinche de persoal estatutario do Servicio Galego de Saúde convocado por
  Resolución do 18 de maio de 1995.
range: Resolución
url: 'https://www.xunta.gal/dog/Publicados/1995/19951108/Anuncio59DE_gl.html'
---
<p>Por resolución deste centro directivo do 20 de setembro de 1995 (DOG nº 185, do 26 de setembro), decláranse con carácter provisional os aspirantes admitidos e excluídos para participar no concurso-oposición para o ingreso nas categorías de auxiliar de enfermería, grupo auxiliar da función administrativa, celador e pinche de persoal estatutario do Servicio Galego de Saúde convocado por Resolución do 18 de maio de 1995.</p>
<p>Rematado o prazo previsto na dita resolución para enmendar, se fose o caso, o defecto que motivou a exclusión dos aspirantes, procede agora, de conformidade co disposto nos apartados 4 e 6 da base cuarta da convocatoria, dictar resolución na que se publican</p>
<p>as listas definitivas de aspirantes admitidos e excluídos para cada unha das categorías convocadas e se sinalan os lugares onde elas poden ser examinadas e incorporando ás ditas listas definitivas a sede asignada a cada aspirante pola Administración para a realización do primeiro exercicio da fase de oposición.</p>
<p>Por todo isto, esta dirección xeral,</p>
<p>ACORDA:</p>
<p>Primeiro.-Publica-las listas definitivas de aspirantes admitidos e excluídos para participar no concurso-oposición para o ingreso nas categorías de auxiliar de enfermería, grupo auxiliar da función administrativa, celador e pinche de persoal estatutario do Servicio Galego de Saúde, convocado por Resolución do 18 de maio de 1995.</p>
<p>Segundo.-De conformidade co disposto no apartado 4 da base cuarta da convocatoria a estimación ou, se é o caso, a desestimación das peticións de emenda dos listados provisionais de admitidos e excluídos entenderánse implícitas na presente resolución.</p>
<p>Terceiro.-Igualmente, de conformidade co disposto no apartado 6 da dita base cuarta, no listado definitivo de aspirantes admitidos inclúese a sede asignada pola Administración para a realización do primeiro execicio da fase de oposición naquelas categorías nas que, en atención ó número de aspirantes e á dispoñibilidade de lugares para a súa realización resulta necesario establece-la oportuna distribución territorial.</p>
<p>Cuarto.-Contra a dita asignación de sede non caberá reclamación ningunha de conformidade co establecido na convocatoria.</p>
<p>Quinto.-Os listados coa relación definitiva de aspirantes admitidos e excluídos e as sedes asignadas para a realización do primeiro exercicio da fase de oposición poderán examinarse nos seguintes lugares:</p>
<p>a) Na Secretaría Xeral da Consellería de Sanidade e Servicios Sociais.</p>
<p>b) Na Dirección Xeral de Recursos Humanos do Servicio Galego de Saúde.</p>
<p>c) Na oficina de información ó cidadán da Consellería da Presidencia e Administración Pública.</p>
<p>d) Nas delegacións provinciais da Consellería de Sanidade e Servicios Sociais.</p>
<p>e) Nas direccións provinciais do Servicio Galego de Saúde.</p>
<p>f) Nos servicios de persoal dos centros ou complexos hospitalarios da rede pública do Servicio Galego de Saúde.</p>
<p>g) Nos servicios de persoal das administracións das xerencias de Atención Primaria do Servicio Galego de Saúde.</p>
<p>h) Na Casa de Galicia en Madrid sita na rúa Casado de Alisal, número 8.</p>
<p>Sexto.-Dende o día da publicación da presente resolución no Diario Oficial de Galicia ata o día 28 de</p>
<p>novembro de 1995 e co obxecto de que os interesados soliciten as aclaracións que sexan necesarias en relación co contido da presente resolución, existirá un teléfono de información número 902-239653 entre as 16 e as 19 horas de luns a venres.</p>
<p>Sétimo.-A presente resolución poderá ser impugnada polos interesados nos termos previstos no apartado 2 da base décima da resolución do 18 de maio de 1995.</p>
<p>Santiago de Compostela, 31 de outubro de 1995.</p>
<p>Carlos Negreira Souto</p>
<p>Director xeral de Recursos Humanos</p>
<p>95-692</p>

