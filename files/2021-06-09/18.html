---
date: '2021-06-09'
id: G2192-190521-0001
page: 28629
number: 108
agency: Xulgado de Primeira Instancia número 9 de Vigo
section: V. Administración de xustiza.
title: EDICTO (405/2019).
range: Edicto
url: >-
  https://www.xunta.gal/dog/Publicados/2021/20210609/AnuncioG2192-190521-0001_gl.html
---
<p>Eu, Rosario Cantalejo García, letrada da Administración de xustiza do Xulgado de Primeira Instancia número 9 de Vigo, fago saber que no presente procedemento ordinario 405/2019, seguido por instancia de Abanca Corporación Bancaria, S.A. fronte a Gonzalo Eiroa Rolle, se ditou sentenza, do 21.12.2020, cuxo teor literal é o seguinte:</p>
    <p>Sentenza 241/2020.</p>
    <p>Sentenza:</p>
    <p>Vigo, 21 de decembro de 2020.</p>
    <p>Vistos por min, Flora Lomo del Olmo, os presentes autos de xuízo ordinario nº 405/2019, seguidos por instancia de Abanca Corporación Bancaria, S.A., representada pola procuradora María Jesús Toucedo Guisande, e coa asistencia letrada de Miriam Castiñeiras Sánchez, fronte a Gonzalo Eiroa Rolle, en rebeldía procesual,</p>
    <p>(Seguen antecedentes de feito e fundamentos de dereito).</p>
    <p>Resolvo:</p>
    <p>Que estimando en parte a demanda promovida pola procuradora María Jesús Toucedo Guisande, en nome e representación da entidade Abanca Corporación Bancaria, S.A., fronte a Gonzalo Eiroa Rolle, declárase vencido o contrato de préstamo a que se refire o seu expositivo primeiro, e condénase a este a lle aboar a cantidade de 165.013,84 euros máis os xuros legais correspondentes desde a data da súa interposición, con imposición das custas causadas.</p>
    <p>Modo de impugnación: recurso de apelación, que se interpoñerá ante o tribunal que ditase a resolución que se impugne dentro do prazo de vinte días contados desde o día seguinte ao da notificación daquela.</p>
    <p>O devandito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>E ao estar o devandito demandado, Gonzalo Eiroa Rolle, en paradoiro descoñecido, expídese o presente edicto co fin de que lle sirva de notificación en forma.</p>
    <p>Vigo, 17 de marzo de 2021</p>
    <footer><p>A letrada da Administración de xustiza</p></footer>

