---
date: '2021-06-09'
id: C3Q2-240521-0001
page: 28689
number: 108
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 26 de maio de 2021 de consignación, por expropiación forzosa, do
  prezo xusto dos bens e dereitos afectados para a execución do proxecto
  modificado da estación de tratamento de auga potable (ETAP) da Plisan, zona de
  captación.
range: Anuncio
url: >-
  https://www.xunta.gal/dog/Publicados/2021/20210609/AnuncioC3Q2-240521-0001_gl.html
---
<p>De conformidade co disposto no artigo 52 da Lei do 16 de decembro de 1954, de expropiación forzosa, o Consello da Xunta de Galicia, na sesión do 30 de xaneiro de 2020, acordou a declaración de urxente ocupación, para os efectos de expropiación forzosa, dos bens e dereitos para a execución das obras do proxecto denominado modificado da estación de tratamento de auga potable (ETAP) da plataforma loxística industrial Salvaterra de Miño-As Neves (Plisan), zona de captación, así como en calquera das modificacións que sexan necesarias realizar para a súa execución.</p>
    <p>O día 1 de xullo de 2020, levantáronse as actas de ocupación de todos os predios do expediente, logo do ofrecemento do pagamento do importe do depósito previo e indemnización por rápida ocupación e consignándoos, de ser o caso.</p>
    <p>Ao abeiro das previsións establecidas no artigo 24 da Lei de expropiación forzosa, foi acordada, libremente e por mutuo acordo, a adquisición coas persoas propietarias dos predios número 5, 6, 8 e 10 do expediente expropiatorio.</p>
    <p>Os restantes expedientes (predios núm. 1, 2, 3, 4, 7 e 9) seguen a figurar como descoñecidos ou non acreditaron a súa titularidade durante todo o procedemento. Por tal motivo, foron remitidos xunto coa folla de prezo xusto realizada pola Administración ao Xurado de Expropiación de Galicia (en diante, XEG), co obxecto de que se fixara o prezo xusto definitivo en vía administrativa.</p>
    <p>O Pleno do XEG, na súa sesión celebrada o 25 de febreiro de 2021, acordou aceptar en todos os casos a valoración realizada pola Administración expropiante en cada un dos expedientes remitidos.</p>
    <p>Dado que nos predios co número de orde 1, 2, 3, 4, 7 e 9 deste expediente expropiatario non se acreditou en ningún momento a súa titularidade ante esta administración, procedeuse á consignación dos importes. A consignación realizouse na Caixa Xeral de Depósitos da Xunta de Galicia, Consellería de Facenda, Departamento Territorial de Pontevedra, o día 20 de maio de 2021. O importe consignado por cada predio é o correspondente ao prezo xusto acordado polo XEG, no que se desconta o importe de depósito previo (tamén consignado), máis a indemnización que recolle o artigo 52.8 da Lei de expropiación.</p>
    <p>En consecuencia, ao abeiro do establecido no artigo 44 da Lei 39/2015, do 1 de outubro, do procedemento administrativo común, acórdase:</p>
    <p>Realizar un anuncio de consignación, por expropiación forzosa, do prezo xusto dos predios núm. 1, 2, 3, 4, 7 e 9 do expediente expropiatorio para a execución das obras do proxecto denominado modificado da estación de tratamento de auga potable (ETAP) da plataforma loxística industrial Salvaterra de Miño-As Neves (Plisan), zona de captación (anexo).</p>
    <p>Para proceder ao seu levantamento, as persoas que acrediten ser titulares deberán dirixirse previamente á Área Provincial do IGVS en Pontevedra, sita na rúa Alcalde Hevia, 7, Pontevedra.</p>
    <p>Este anuncio publicarase no Diario Oficial de Galicia e no taboleiro de edictos único do Boletín Oficial del Estado, o que lles servirá de notificación aos interesados descoñecidos, dos cales se ignore o lugar de notificación ou aos que, intentada a notificación, non se puidese efectuar, de conformidade co artigo 44 da Lei 39/2015, do 1 de outubro, do procedemento administrativo común das administracións públicas.</p>
    <p>Ademais, notificaráselles individualmente aos titulares dos predios que figuran no listado anexo e ao Ministerio Fiscal, para os efectos do establecido no artigo 5 da Lei de expropiación forzosa.</p>
    <p>Santiago de Compostela, 26 de maio de 2021</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>
    <h2>ANEXO</h2>
    <h3>Consignación do prezo xusto do expediente expropiatorio para executar<br>o proxecto denominado modificado ETAP da Plisan, zona de captación</h3>
    <table>
     <thead>
      <tr>
       <td>Núm. orde</td>
       <td>Referencia&lt;br&gt;catastral</td>
       <td>Polígono</td>
       <td>Parcela</td>
       <td>Titular</td>
       <td colspan="2">Consignación</td>
      </tr>
      <tr>
       <td>Día</td>
       <td>Número</td>
      </tr>
     </thead>
     <tbody>
      <tr>
       <td>1</td>
       <td>36034A16100110</td>
       <td>161</td>
       <td>110</td>
       <td>Descoñecido</td>
       <td>20.5.2021</td>
       <td>2021/36/191</td>
      </tr>
      <tr>
       <td>2</td>
       <td>36034A16101647</td>
       <td>161</td>
       <td>1647</td>
       <td>Descoñecido</td>
       <td>20.5.2021</td>
       <td>2021/36/192</td>
      </tr>
      <tr>
       <td>3</td>
       <td>36034A16101646</td>
       <td>161</td>
       <td>1646</td>
       <td>Descoñecido</td>
       <td>20.5.2021</td>
       <td>2021/36/193</td>
      </tr>
      <tr>
       <td>4</td>
       <td>36034A16100106</td>
       <td>161</td>
       <td>106</td>
       <td>Alonso Antes, José</td>
       <td>20.5.2021</td>
       <td>2021/36/194</td>
      </tr>
      <tr>
       <td>7</td>
       <td>36034A16100108</td>
       <td>161</td>
       <td>108</td>
       <td>Santos Lira, María</td>
       <td>20.5.2021</td>
       <td>2021/36/195</td>
      </tr>
      <tr>
       <td>9</td>
       <td>36034A16101645</td>
       <td>161</td>
       <td>1645</td>
       <td>González Rocha, Argimiro (hros. de)</td>
       <td>20.5.2021</td>
       <td>2021/36/196</td>
      </tr>
     </tbody>
    </table>

