---
date: '2020-03-27'
id: G2018-180320-0001
page: 17436
number: 61
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 12 de marzo de 2020 pola que se modifica a composición do
  tribunal cualificador das probas selectivas para cubrir catro prazas da
  categoría profesional de técnico/a de investigación, área bioloxía-saúde
  (animalarios), pola quenda de acceso libre.
range: Resolución
url: >-
  https://www.xunta.gal/dog/Publicados/2020/20200327/AnuncioG2018-180320-0001_gl.html
---
<p>Mediante a Resolución reitoral do 1 de outubro de 2019, publicada no <em>Diario Oficial de Galicia</em> do 15 de outubro de 2019, convocáronse probas selectivas para cubrir con persoal laboral fixo catro prazas vacantes na categoría profesional de técnico/a de investigación, área bioloxía-saúde (animalarios), pola quenda de acceso libre.</p>
    <p>Mediante a Resolución reitoral do 11 de novembro de 2019, publicada no <em>Diario Oficial de Galicia</em> do 21 de novembro de 2019, noméase o tribunal cualificador das ditas probas selectivas.</p>
    <p>No punto 5.4 das bases da convocatoria disponse que a autoridade convocante publicará no <em>Diario Oficial de Galicia</em> resolución pola que se nomeen os novos membros que teñan que substituír os que perderon a súa condición por algunha das causas previstas no artigo 23 da Lei 40/2015, do 1 de outubro. </p>
    <p>De conformidade coa mencionada base, como consecuencia da concorrencia de causa de abstención nun dos seus membros, o reitor </p>
    <h2>RESOLVE:</h2>
    <p>Primeiro. Aceptar a renuncia presentada por Manuel Pérez Calvelo como vogal suplente do tribunal cualificador.</p>
    <p>Segundo. Nomear a Rosendo Millán Lence, persoal laboral fixo do grupo III da USC, como vogal suplente en substitución de Manuel Pérez Calvelo.</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpor recurso potestativo de reposición no prazo dun mes perante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 12 de marzo de 2020</p>
    <footer><p>Antonio López Díaz<br>Reitor da Universidade de Santiago de Compostela</p></footer>

