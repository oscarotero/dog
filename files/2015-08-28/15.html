---
date: '2015-08-28'
id: O143-200815-0002
page: 35145
number: 164
agency: Augas de Galicia
section: III. Outras disposicións.
title: >-
  RESOLUCIÓN do 20 de agosto de 2015 pola que se fai público o cofinanciamento
  por parte da Unión Europea a través do Fondo Europeo de Desenvolvemento
  Rexional (Feder), no marco do programa operativo Feder Galicia 2007-2013, da
  encomenda de xestión da obra de limpeza e acondicionamento dos encoros do
  Cabaneiro e das Maciñeiras, Cariño (A Coruña).
range: Resolución
url: >-
  https://www.xunta.gal/dog/Publicados/2015/20150828/AnuncioO143-200815-0002_gl.html
---
<footer><p><img src="/dog/Publicados/2015/20150828/AnuncioO143-200815-0002_gl-web-images/FEDER_fmt.jpeg" alt="missing image file"></p></footer>
    <p>De conformidade coa normativa da Unión Europea reguladora dos fondos europeos, procédese a dar publicidade ao cofinanciamento europeo, para os efectos do cumprimento da obriga de información e publicidade establecida na regulación europea sobre os fondos e, en xeral, do disposto na demais normativa que resulte de aplicación na materia, e ao abeiro do previsto na Lei 9/2010, do 4 de novembro, de augas de Galicia, e no Decreto 32/2012, do 12 de xaneiro, polo que se aproba o estatuto da entidade pública Augas de Galicia, da encomenda de xestión seguinte:</p>
    <p>1. Entidade encomendante.</p>
    <p>Organismo: Augas de Galicia.</p>
    <p>Actuación: obras.</p>
    <p>Tipo de tramitación: encomenda de xestión á Empresa de Transformación Agraria, S.A. como medio propio instrumental e servizo técnico do poder adxudicador.</p>
    <p>2. Encomenda de xestión.</p>
    <p>Título: limpeza e acondicionamento dos encoros do Cabaneiro e das Maciñeiras, Cariño (A Coruña).</p>
    <p>Clave do expediente: OH.115.1040.</p>
    <p>Descrición do obxecto: as obras, en termos xerais, inclúen a desbroza e retirada da vexetación tanto nas marxes dos encoros do Cabaneiro e das Maciñeiras coma dos propios encoros, a limpeza e retirada de sedimentos dos encoros, o baleiramento do seus vasos, a canalización temporal do leito do río no fondo do vaso e todo o necesario para manter e garantir a subministración de auga potable ao municipio de Cariño.</p>
    <p>Orzamento: importe neto: 89.692,10 euros. Importe total: 108.527,44 euros.</p>
    <p>Cofinanciamento da Unión Europea: esta actuación será cofinanciada pola Unión Europea a través do Fondo Europeo de Desenvolvemento Rexional (Feder) nun 80 %, no marco do programa operativo Feder Galicia 2007-2013; eixe prioritario de intervención 3: ambiente, contorno natural, recursos hídricos e prevención de riscos; tema prioritario ou medida 45: xestión e distribución de auga potable; actuación 3.45.2: renovación, mellora, optimización e desenvolvemento de novas infraestruturas de abastecemento tales como presas, pequenos encoros, captacións, depósitos reguladores, estación de tratamento de augas potables, redes de distribución e sistema de automatización e control. Unha maneira de facer Europa.</p>
    <p>Data de formalización: 5 de agosto de 2015.</p>
    <p>Prazo de execución: tres (3) meses.</p>
    <p>Santiago de Compostela, 20 de agosto de 2015</p>
    <footer><p>Gonzalo Mosqueira Martínez<br>Director de Augas de Galicia</p></footer>

