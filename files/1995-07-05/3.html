---
date: '1995-07-05'
id: 22A2
page: 5
number: 128
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 21 de xuño de 1995 de desenvolvemento do Decreto 170/1995, do 3 de
  xuño, de axudas ás familias numerosas para adquisición de vivenda familiar.
range: Orde
url: 'https://www.xunta.gal/dog/Publicados/1995/19950705/Anuncio22A2_gl.html'
---
<p>A disposición derradeira primeira do Decreto 170/1995, do 3 de xuño, que regula a concesión de axudas ás familias numerosas para adquisición de vivenda familiar, faculta o conselleiro de Política Territorial, Obras Públicas e Vivenda para dictar, no marco das súas competencias, as disposicións necesarias para o seu desenvolvemento. Na súa virtude,</p>
<p>DISPOÑO:</p>
<p>Artigo 1º.-Baremo de puntuación.</p>
<p>Para os efectos do disposto no artigo 4º do Decreto 170/1995, do 3 de xuño, establécese o seguinte baremo de puntuación:</p>
<p>1. Nº de fillosPuntos</p>
<p>32</p>
<p>44</p>
<p>56</p>
<p>68</p>
<p>710</p>
<p>812</p>
<p>914</p>
<p>10 ou máis16</p>
<p>2. Ingresos familiares ponderados</p>
<p>en nº de veces o salario mínimo</p>
<p>interprofesionalPuntos</p>
<p>De 4,5 ata 5,51</p>
<p>De 3,5 ata 4,52</p>
<p>De 2,5 ata 3,54</p>
<p>De 1,5 ata 2,56</p>
<p>De 0 ata 1,58</p>
<p>Por ingresos familiares enténdese a contía da base ou das bases impoñibles dos membros integrantes da familia segundo a declaración do IRPF correspondente ó derradeiro exercicio económico no que xa vencera o prazo de presentación de declaracións en período voluntario.</p>
<p>Por ingresos familiares ponderados enténdese o resultado de lles aplicar ós ingresos familiares o correspondente coeficiente de ponderación, segundo a seguinte fórmula:</p>
<p>Ingresos familiares ponderados = ingresos familiares x coeficiente de ponderación.</p>
<p>Aplicaranse os seguintes coeficientes de ponderación en función do número de fillos no momento da presentación da solicitude:</p>
<p>1. Número de fillos Coeficiente de ponderación</p>
<p>30,90</p>
<p>40,85</p>
<p>50,80</p>
<p>60,75</p>
<p>70,70</p>
<p>80,65</p>
<p>9 ou máis0,60</p>
<p>3. Cada membro da familia</p>
<p>numerosa en situación dePuntos</p>
<p>* Incapacidade permanente parcial1</p>
<p>* Incapacidade permanente total2</p>
<p>* Incapacidade permanente absoluta3</p>
<p>* Gran invalidez 4</p>
<p>4. Familia monoparental2 puntos</p>
<p>Artigo 2º.-Contía das subvencións.</p>
<p>Para os efectos do establecido no artigo 4 do Decreto 170/1995, do 3 de xuño, as contías das subvencións a fondo perdido serán as seguintes:</p>
<p>-Para as solicitudes que obteñan resolución aprobatoria cun mínimo de dous puntos, a subvención será de 800.000 ptas (oitocentas mil pesetas).</p>
<p>-Para as que obteñan resolución aprobatoria con máis de dous puntos, cada punto máis implicará unha subvención adicional de 100.000 ptas (cen mil pesetas).</p>
<p>Artigo 3º.-Solicitudes.</p>
<p>Para efectos do disposto no artigo 5 do Decreto 170/1995 do 3 de xuño:</p>
<p>1. O modelo de solicitude é o que figura no anexo da presente disposición.</p>
<p>2. Xunto coas solicitudes presentarase a seguinte documentación:</p>
<p>-DNI/NIF do solicitante.</p>
<p>-Título de familia numerosa expedido pola Consellería de Familia, Muller e Xuventude.</p>
<p>-Acreditación do nivel de minusvalidez, de se-lo caso.</p>
<p>-Acreditación, se é o caso, da condición de familia monoparental.</p>
<p>-Documento público ou certificación rexistral nos que conste a identificación, características e titularidade da vivenda obxecto das axudas.</p>
<p>-Xustificación do número de m útiles, por cada membro da familia numerosa, de que dispoña a vivenda obxecto das axudas.</p>
<p>-Declaración xurada de que ningún membro da familia é propietario de ningunha outra vivenda na Comunidade Autónoma, nin titular dun dereito real</p>
<p>de uso ou desfrute sobre ela, ou, de se-lo caso, xustificación de que a vivenda ten unha superficie insuficiente ou unha configuración, distribución, emprazamento, ou accesos inadecuados segundo o disposto no artigo 3 do Decreto 170/1995.</p>
<p>-Acreditación da composición familiar mediante copia da declaración da renda das persoas físicas correspondente ó derradeiro exercicio económico no que xa vencera o prazo de presentación de declaracións en período voluntario.</p>
<p>-Certificado da delegación de Facenda da contía da base ou bases impoñibles do IRPF correspondente ó derradeiro exercicio económico no que xa vencera o prazo de presentación de declaracións en período voluntario.</p>
<p>3. O prazo de presentación das solicitudes será de dous meses a partir da entrada en vigor da presente orde.</p>
<p>Artigo 4º.-Aplicación orzamentaria.</p>
<p>Estas axudas financiaranse con cargo á aplicación orzamentaria 06.50.331A.786 dos orzamentos xerais da Comunidade Autónoma para 1995.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 21 de xuño de 1995.</p>
<p>José Cuíña Crespo</p>
<p>Conselleiro de Política Territorial, Obras Públicas y Vivienda</p>
<p>DOCUMENTOS QUE DEBEN ACOMPAÑA-LA SOLICITUDE:</p>
<p>-DNI/NIF do solicitante.</p>
<p>-Título de familia numerosa expedido pola Consellería de Familia, Muller e Xuventude.</p>
<p>-Acreditación do nivel de minusvalidez, de se-lo caso.</p>
<p>-Acreditación, se é o caso, da condición de familia monoparental.</p>
<p>-Documento público ou certificación rexistral nos que conste a identificación, características e titularidade da vivenda obxecto das axudas.</p>
<p>-Xustificación do número de m útiles, por cada membro da familia numerosa, de que dispoña a vivenda obxecto das axudas.</p>
<p>-Declaración xurada de que ningún membro da familia é propietario de ningunha outra vivenda na Comunidade Autónoma, nin titular dun dereito real de uso ou desfrute sobre ela, ou, de se-lo caso, xustificación de que a vivenda ten unha superficie insuficiente ou unha configuración, distribución, emprazamento, ou acceso inadecuados segundo o disposto no artigo 3 do Decreto 170/1995.</p>
<p>-Acreditación da composición familiar mediante copia da declaración da renda das persoas físicas correspondente ó derradeiro exercicio económico no que xa vencera o prazo de presentación de declaracións en período voluntario.</p>
<p>-Certificado da delegación de Facenda da contía da base ou bases impoñibles do IRPF correspondente ó derradeiro exercicio económico no que xa vencera o prazo de presentación de declaracións en período voluntario.</p>
<p>4703</p>

