---
date: '2017-08-11'
id: L113-210717-0001
page: 39042
number: 153
agency: Concello de Brión
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan parcial do
  sector de solo urbanizable Monte Balado.
range: Anuncio
url: >-
  https://www.xunta.gal/dog/Publicados/2017/20170811/AnuncioL113-210717-0001_gl.html
---
<p>O Pleno da Corporación, na sesión ordinaria que tivo lugar o día 21 de xuño de 2017, adoptou, entre outros, o seguinte acordo:</p>
    <p>Aprobar definitivamente o documento denominado modificado do Plan parcial do sector de solo urbanizable Monte Balado, redactado pola arquitecta municipal e polo asesor xurídico urbanístico do Concello, do 2 de febreiro de 2017, que foi aprobado inicialmente pola Xunta de Goberno Local como órgano competente do Concello, por delegación da Alcaldía do 10.7.2015, en sesión do 8 de febreiro de 2017.</p>
    <p>En cumprimento do que dispoñen os artigos 87 e 88 da Lei do solo de Galicia, este acordo publicarase no Diario Oficial de Galicia e remitirase a modificación á consellería para a súa inscrición no Rexistro de Planeamento Urbanístico de Galicia. Unha vez producida a inscrición, publicarase a normativa aprobada no Boletín Oficial da provincia para a súa entrada en vigor.</p>
    <p>Contra o acordo da aprobación definitiva da citada modificación poderase interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Brión, 14 de xullo de 2017</p>
    <footer><p>José Luis García García<br>Alcalde</p></footer>

