---
date: '1996-01-04'
id: 221E
page: 152
number: 3
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de decembro de 1995 pola que se convocan varias actividades
  de formación para o persoal ó servicio da Administración autonómica de
  Galicia.
range: Resolución
url: 'https://www.xunta.gal/dog/Publicados/1996/19960104/Anuncio221E_gl.html'
---
<p>Conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, anúnciase a convocatoria dos cursos que figuran no anexo I, que deberán desenvolverse conforme ás seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos deberá presentar, cuberta en tódolos epígrafes que lles corresponda, a instancia e currículum segundo o modelo que se sinala para cada curso no anexo I.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática do curso e á imposibilidade de participar en ningún outro curso neste ano.</p>
<p>3. O prazo de presentación de instancias será o que se sinala para cada curso no anexo I.</p>
<p>4. A correspondente documentación dirixirase á EGAP, rúa de Madrid, nº 2-4 (polígono das Fontiñas), 15703 Santiago de Compostela, e presentarase no rexistro da EGAP, das delegacións provinciais da Consellería da Presidencia e Administración Pública ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada curso. Nos cursos que se celebran en distintas localidades terá</p>
<p>preferencia o persoal dos servicios respectivos.</p>
<p>2. A lista dos seleccionados publicarase no taboleiro de anuncios da EGAP.</p>
<p>Terceira.-Certificacións de participación.</p>
<p>1. É obrigatoria a asistencia a tódalas sesións dos cursos. Toda inasistencia á clase deberá ser xustificada debidamente polo interesado, sen supera-lo 15% das horas lectivas programadas para o curso. Unha inasistencia superior ó 20%, aínda que sexa xustificada, impedirá a expedición do certificado.</p>
<p>2. Ós asistentes que superen as probas que determine a EGAP outorgaráselles unha certificación de aproveitamento.</p>
<p>3. Para coñecemento e constancia no seu expediente, o interesado deberá facilitarlles unha copia ós servicios de persoal do seu centro directivo.</p>
<p>Cuarta.-Modificacións.</p>
<p>1. A EGAP poderá modifica-lo desenvolvemento e mailos contidos dos cursos anunciados para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 18 de decembro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>
<p>ANEXO I</p>
<p>CURSOS DE INFORMACIÓN E ATENCIÓN Ó CIDADÁN PARA O GRUPO E DA XUNTA DE GALICIA</p>
<p>1. Obxectivos.</p>
<p>Os cursos teñen por finalidade a mellora das relacións das administracións cos cidadáns e pretenden conseguir novas pautas de comportamento dos funcionarios públicos.</p>
<p>2. Destinatarios.</p>
<p>Persoal de administración do grupo E da Xunta de Galicia, Parlamento de Galicia, Valedor do Pobo e Consello de Contas, que teña relación co contido do curso e non teña recibido formación nesta materia; circunstancias que deberán acreditarse mediante certificación do xefe do centro directivo correspondente.</p>
<p>3. Criterios de selección.</p>
<p>Os criterios selectivos que se terán en conta son os que se fan públicos no apartado A) do anexo á Resolución do 27-6-1994 (DOG nº 149, do 3-8-1994).</p>
<p>4. Desenvolvemento:</p>
<p>4.1. Duración: 24 horas.</p>
<p>4.2. Horarios: de 17, a 21, horas.</p>
<p>4.3. Prazas: 25.</p>
<p>4.4. Lugares, datas e fin do prazo de presentación de instancias.</p>
<p>LugaresDatasFin do prazo</p>
<p>Verín 18, 20, 21, 25, 26 e 27 de marzo26-2-96</p>
<p>Vigo8, 9, 10, 15, 16 e 17 de abril26-2-96</p>
<p>Celeiro22, 23, 24, 29 e 30 de abril; 1 de maio18-3-96</p>
<p>Santiago de C.3, 4, 5, 10, 11 e 12 de xuño29-4-96</p>
<p>Lugo17, 18, 19, 24, 25 e 26 de xuño29-4-96</p>
<p>Ourense23, 24, 25 e 30 de setembro; 1 e 2 de outubro3-6-96</p>
<p>Pontevedra7, 8, 9, 14, 15 e 16 de outubro3-6-96</p>
<p>A Coruña28, 29 e 30 de outubro; 4, 5 e 6 de novembro3-6-96</p>
<p>Ferrol9, 10, 11, 16, 17 e 18 de decembro3-6-96</p>
<p>5. Contido básico.</p>
<p>A relación interpersoal. Descrición e análise do proceso de comunicación. Tipos de comunicación. Obstáculos á comunicación e forma de superalos. A comunicación telefónica. O dereito á información e atención ó cidadán. O sistema de información administrativa e atención ó cidadán na Xunta de Galicia.</p>
<p>6. Solicitudes.</p>
<p>O persoal que desexe participar nestes cursos deberá presentar, cuberta en tódolos epígrafes que lles corresponda, a instancia e o currículum segundo o modelo do anexo IV.</p>
<p>CURSOS DE INFORMACIÓN E ATENCIÓN Ó CIDADÁN PARA OS GRUPOS C E D DA XUNTA DE GALICIA</p>
<p>1. Obxectivos.</p>
<p>Os cursos teñen por finalidade a mellora das relacións das administracións cos cidadáns e pretende conseguir novas pautas de comportamento dos funcionarios públicos nas súas comunicacións cos cidadáns.</p>
<p>2. Destinatarios.</p>
<p>Persoal de administración dos grupos C e D da Xunta de Galicia, Parlamento de Galicia, Valedor do Pobo e Consello de Contas que teña relación co contido do curso e non teña recibido formación nesta materia; circunstancias que deberán acreditarse mediante certificación do xefe do centro directivo correspondente.</p>
<p>3. Criterios de selección.</p>
<p>Os criterios selectivos que se terán en conta son os que se fan públicos no apartado A) do anexo á Resolución do 27-6-1994 (DOG nº 149, do 3-8-1994).</p>
<p>4. Desenvolvemento:</p>
<p>4.1. Duración: 24 horas.</p>
<p>4.2. Horarios: as 17 ás 21 horas.</p>
<p>4.3. Prazas: 25.</p>
<p>4.4. Lugares, datas e fin do prazo de presentación de instancias.</p>
<p>LugaresDatasFin do prazo</p>
<p>Celeiro12, 13, 14, 19, 20 e 21 de febreiro22-1-96</p>
<p>Ourense4, 5, 6, 11, 12 e 13 de marzo12-2-96</p>
<p>Santiago de C.22, 23, 24, 29 e 30 de abril; 2 de maio11-3-96</p>
<p>Pontevedra6, 7, 8, 13, 14 e 15 de maio1-4-96</p>
<p>LugaresDatasFin do prazo</p>
<p>A Coruña3, 4, 5, 10, 11 e 12 de xuño29-4-96</p>
<p>Vigo17, 18, 19, 24, 25 e 26 de xuño6-5-96</p>
<p>Verín30 de setembro; 1, 2, 7, 8 e 9 de outubro3-6-96</p>
<p>Lugo14, 15, 16, 21, 22 e 23 de outubro3-6-96</p>
<p>Ferrol18, 19, 20, 25, 26 e 27 de novembro3-6-96</p>
<p>5. Contido básico.</p>
<p>A relación interpersoal. Relacións co público. Resolución de situacións. A información e atención ó cidadán na Xunta de Galicia.</p>
<p>6. Solicitudes.</p>
<p>O persoal que desexe participar nestes cursos deberá presentar, cuberta en tódolos epígrafes que lle corresponda, a instancia e o currículum segundo o modelo do anexo IV.</p>
<p>CURSOS PARA A OBTENCIÓN DO DIPLOMA DE DIRECTIVO DA XUNTA DE GALICIA</p>
<p>A Lei 4/1991, do 8 de marzo, de reforma da Lei 4/1988, do 26 de marzo, da función pública de Galicia, crea no artigo 27.2º (último parágrafo), o diploma de directivo como requisito necesario para o desempeño de determinados postos de traballo.</p>
<p>O Decreto 294/1993, do 10 de setembro (DOG nº 208, do 26-10-92), modificado polo Decreto 1/1995, do 12 de xaneiro (DOG nº 9, do 13-1-95), regulouse o diploma de directivo da Xunta de Galicia.</p>
<p>De acordo coa Orde do 2 de xuño de 1986, sobre tramitación anticipada de expedientes de gasto, modificada por Orde do 18 de outubro de 1991, e segundo o que se especifica no seu artigo 3, indícase que o gasto que se proxecta queda condicionado á existencia de crédito adecuado e suficiente.</p>
<p>En execución do previsto nesta normativa convócanse cinco cursos para a obtención do diploma de directivo que deberán desenvolverse conforme as seguintes bases:</p>
<p>Primeira.-Solicitantes.</p>
<p>Poderán solicitar este curso os funcionarios que reúnan as condicións e requisitos esixidos nos artigos 2 e 4 (último parágrafo) do decreto antes mencionado.</p>
<p>Segunda.-Criterios de selección dos participantes.</p>
<p>A selección dos participantes será realizada por unha comisión, aplicando un baremo que se complementará coa realización dunha entrevista.</p>
<p>No baremo valoraranse, con 5 puntos como máximo, os seguintes méritos adquiridos ata a data de publicación no DOG desta resolución:</p>
<p>a) Experiencia en posto directivo nas administracións públicas. Por director xeral: 1 punto por ano completo; de subdirector xeneral: 0,5 puntos</p>
<p>por ano completo; de xefe de servicio: 0,25 puntos por ano completo. A puntuación máxima non superará os 2,5 puntos. Esta experiencia deberá ser certificada, segundo modelo oficial, polo responsable dos servicios de persoal de que dependa o solicitante. As datas de referencia, para efecto do cómputo do tempo, serán as que figuran na dilixencia de toma e cesamento de posesión.</p>
<p>b) Experiencia en posto directivo en empresas privadas. Como responsable máximo: 1 punto por ano completo; como responsable sectorial; 0,5 puntos por ano completo. A acreditación farase presentando copia compulsada do contrato ou documento público adecuado. A puntuación máxima será de 1,25 puntos.</p>
<p>c) Cursos específicos para directivos. Por cursos de menos de 50 horas: 0,07 puntos; por cursos de 51 a 100 horas; 0,08 puntos; por cursos de 101 a 150 horas: 0,09 puntos; por cursos de máis de 150 horas: 0,10 puntos. A puntuación máxima será de 0,60 puntos.</p>
<p>d) Título de doutor. Pola posesión do título de doutor: 0,10 puntos. A puntuación máxima será de 0,10 puntos.</p>
<p>e) Publicación de monografías ou artigos sobre temas de xestión pública. Por cada monografía: 0,10 puntos; por cada artigo: 0,05 puntos. A puntuación máxima será de 0,35 puntos. Só se valorarán as monografías ou artigos aparecidos en publicacións con ISBN ou ISSN.</p>
<p>f) Coñecementos de idiomas.</p>
<p>-Galego: Título de licenciado en filoloxía galega: 0,10. Certificado de aptitude de perfeccionamento ou superior: 0,07 puntos; certificado de aptitude de iniciación; 0,03 puntos. A puntuación máxima será de 0,10 puntos. Se se valora o certificado de perfeccionamento non se valora o de iniciación.</p>
<p>-Idiomas comunitarios: Título de licenciado no idioma respectivo; 0,10 puntos; certificado de aptitude de nivel medio: 0,07 puntos; certificado de aptitude de iniciación: 0,03 puntos. A puntuación máxima será de 0,10 puntos. Se se valora o nivel medio non se valora o nivel de iniciación.</p>
<p>Unha vez baremadas as solicitudes, a comisión determinará a puntuación mínima que debe obterse para ser convocado á realización da entrevista.</p>
<p>A entrevista valorará as condicións intelectuais, as calidades humanas e profesionais e a capacidade de liderato e motivación. A entrevista valorarase ata un máximo de 5 puntos.</p>
<p>A relación de participantes coas puntuacións obtidas no baremo e na entrevista publicarase no taboleiro de anuncios da EGAP, sen prexuízo de comunicárllelo directamente ós seleccionados para que poidan obte-lo permiso de asistencia.</p>
<p>Terceira.-Cobertura de prazas vacantes.</p>
<p>Se unha persoa seleccionada para un curso causa baixa antes do comezo deste ou no transcurso das</p>
<p>20 primeiras horas lectivas, deberá comunicalo á EGAP para a súa substitución pola que corresponda segundo a orde de preferencia no proceso selectivo. Se durante o desenvolvemento do curso algún alumno vai destinado a outra Administración pública, poderá optar por continuar no curso aboando nese momento o custo total da súa praza ou causar baixa inmediatamente renunciando así á posible obtención do diploma de directivo.</p>
<p>Cuarta.-Características dos cursos.</p>
<p>-Duración: 150 horas.</p>
<p>-Lugar: EGAP. Polígono das Fontiñas, s/n. Santiago.</p>
<p>-Datas:</p>
<p>IX curso: de marzo a maio;</p>
<p>X curso: de abril a xuño;</p>
<p>XI curso: de maio a outubro;</p>
<p>XII curso: de setembro a novembro;</p>
<p>XIII curso: de outubro a decembro.</p>
<p>-Horarios: xeralmente xoves e venres, en sesións de mañá e tarde.</p>
<p>-Prazas: 30 por curso.</p>
<p>-Contido básico:</p>
<p>Estará constituído polo desenvolvemento teórico-práctico das seguintes materias básicas: a función directiva na Administración pública. Seminario de habilidades directivas. A xestión de recursos humanos na Administración pública. A xestión económica na Administración pública. Organización e procedemento administrativo. Dirección por obxectivos e control de xestión. Xestión de cambio e modernización administrativa.</p>
<p>As clases completaranse con conferencias a cargo de especialistas cualificados.</p>
<p>Quinta.- Asistencia.</p>
<p>É obrigatoria a asistencia e puntualidade a tódalas actividades dos cursos. A ausencia xustificada deberá ser autorizada polo director ou responsable do curso. A falta de asistencia inxustificada a 20 ou máis horas lectivas por curso determinará a calificación de «non apto». A falta de asistencia, aínda que estea xustificada, a máis do 20% das horas lectivas, determinará tamén a cualificación de «non apto» no curso.</p>
<p>Sexta.-Probas e certificados de aptitude.</p>
<p>Valorarase a participación e dedicación dos alumnos ó longo do curso e o traballo final. A EGAP fixará as probas parciais e finais que estime pertinentes para avalia-los coñecementos adquiridos polos alumnos ó longo do curso e a memoria ou traballo de prácticas. A suma das cualificacións obtidas ó longo e final do curso (10 puntos) e a</p>
<p>valoración da memoria ou traballo práctico (10 puntos) constituirán a puntuación final, que servirá para elevar-la proposta de aptitude para a obtención do diploma de directivo. A puntuación final será de 0 a 20 puntos; é necesario un mínimo de 10 puntos para ser considerado «apto». Poderá constituírse un comité de avaliación formado por un equipo de profesores presidido polo director do curso.</p>
<p>Os declarados «non apto» perderán a preferencia que lles poida corresponder nos procesos selectivos que se realicen nos próximos tres anos fronte ós aspirantes que se presenten por primeira vez.</p>
<p>Sétima.-Expedición do diploma de directivo.</p>
<p>Finalizado o curso, o director deste elevará a proposta dos aptos ó director da EGAP, que dictará a resolución definitiva e expedirá o diploma de directivo.</p>
<p>Oitava.-Modificacións.</p>
<p>A EGAP poderá modifica-los contidos, duración, datas e horarios mencionados para adaptalos ás necesidades da Administración e ás continxencias que xurdan no desenvolvemento de cada curso.</p>
<p>Novena.-Instancias e prazo de presentación.</p>
<p>As instancias presentaranse segundo os modelos que figuran como anexos II e III a esta convocatoria. Xunto coa instancia, os solicitantes deberán presentar unha breve memoria escrita á máquina ou ordenador, a dobre espacio, en DIN A4 sobre as funcións e «roles» dos directivos na Administración pública. Presentarán tamén coa instancia o anexo III no que se resumen tódolos méritos e, ademais, tódolos documentos (orixinais ou copias compulsadas) que acreditan suficientemente a súa validez, excepto os que certifican os responsables de persoal. A EGAP poderá pedi-la documentación complementaria ou aclaratoria da xa presentada no momento de solicita-lo curso.</p>
<p>A falsidade ou ocultación de datos é motivo de exclusión automática.</p>
<p>As instancias presentaranse na EGAP ou enviaranse por calquera dos medios permitidos pola normativa reguladora do procedemento administrativo.</p>
<p>O prazo de presentación de instancias será de vinte días hábiles contados a partir do seguinte ó da publicación desta resolución no Diario Oficial de Galicia.</p>
ANEXO III
<p>MÉRITOS QUE SE FAN CONSTAR NA SELECCIÓN PARA O CURSO DE OBTENCIÓN DO DIPLOMA DE DIRECTIVO
</p><p>1. Experiencia en postos directivos nas administracións públicas (a).
</p><p>Don/Dona
</p><p>(Nome e apelidos do/s funcionario/s responsable/s dos servicios de persoal)
</p><p>Cargo
</p><p>Organismos
</p><p>CERTIFICA:
</p><p>1. que don/dona
</p><p>ocupou nas administracións públicas, ata a data da publicación desta resolución no DOG, os seguintes postos,
</p><p>coa duración que se indica:
</p><table>
<tbody><tr><td>Director/a xeral ou
equivalente</td><td>Denominación</td><td>Anos completos</td></tr>
<tr><td></td><td></td><td></td></tr>
</tbody></table>
<table><tbody><tr><td></td><td></td><td></td></tr>
<tr><td></td><td></td><td></td></tr></tbody></table>
<p>Subdirector/a xeral ou</p>
<p>equivalenteDenominaciónAnos completos</p>
<p>Xefe/a de servicio ou</p>
<p>equivalenteDenominaciónAnos completos</p>
<p>, ........ de ............... de 1994.</p>
<p>Sinatura e selo</p>
<p>2. Outros méritos (b, c, d, e, f).</p>
<p>Don/Dona</p>
<p>(o/a aspirante)</p>
<p>declara pola súa honra que son certos e acredita documentalmente (documentos orixinais ou compulsados) tódolos datos que se fan constar para a valoración dos seguintes méritos):</p>
<p>2.1. Experiencia en posto directivo en empresas privadas (b).</p>
<p>Responsable máximoDenominaciónAnos completos</p>
<p>Responsable sectorialDenominaciónAnos completos</p>
<p>2.2. Cursos específicos para directivos (c).</p>
<p>DenominaciónOrganismo que o convocouNº horas lectivas</p>
<p>2.3. Título de doutor (d).</p>
<p>Título de doutor en</p>
<p>2.4. Publicación de monografías ou artigos sobre temas de xestión pública (e).</p>
<p>Monografía sobre:Publicada en</p>
<p>Artigo sobre:Publicado en</p>
<p>2.5. Coñecemento de idiomas (f).</p>
<p>IdiomaClase de título ou certificación</p>
<p>8526</p>

