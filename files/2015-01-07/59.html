---
date: '2015-01-07'
id: G1003-161214-1
page: 680
number: 3
agency: Academia de Ciencias Veterinarias de Galicia
section: VI. Anuncios. c) Outros anuncios.
title: >-
  ANUNCIO do 4 de decembro de 2014 polo que se publica a Resolución do 14 de
  decembro de 2012 pola que se convoca a provisión de catro prazas de
  académicos/as numerarios/as e seis prazas de académicos/as correspondentes.
range: Anuncio
url: >-
  https://www.xunta.gal/dog/Publicados/2015/20150107/AnuncioG1003-161214-1_gl.html
---
<p>A Academia de Ciencias Veterinarias de Galicia anuncia a presente convocatoria para a provisión de:</p>
    <p>– Catro prazas de académico/a numerario/a asignadas ás seccións de: Zootecnia, Veterinaria de Saúde Pública (dúas) e Veterinaria Legal.</p>
    <p>– Seis prazas de académico/a correspondente nacional, asignadas ás distintas seccións da Academia.</p>
    <p>Poderá optar a ser elixido/a para as ditas prazas quen reúna os seguintes requisitos:</p>
    <p>1º. Ser español/a, con residencia preferente en Galicia.</p>
    <p>2º. Estar en posesión do grao de licenciado/a e preferentemente de doutor/a en veterinaria.</p>
    <p>As solicitudes para académicos/as numerarios/as deberán estar avaladas por tres académicos/as de número, e nela figurará expresamente a sección a que opta o/a candidato/a.</p>
    <p>Os aspirantes a académicos/as correspondentes deberán contar cunha antigüidade mínima de exercicio da profesión de dez anos e con relevante vinculación con algunha das seccións.</p>
    <p>As solicitudes faranse mediante instancia dirixida ao presidente da Academia de Ciencias Veterinarias de Galicia, irán acompañadas dun currículum vitae do solicitante, e enviaranse por correo certificado ao apartado de correos nº 2161. 15780, de Santiago de Compostela (A Coruña), no prazo dun mes contado desde o día seguinte ao da publicación desta convocatoria no <em>Diario Oficial de Galicia</em>. A realización da solicitude deberá comunicarse por correo electrónico ao seguinte enderezo: racvg@racvg.com</p>
    <p>A selección, nomeamento e toma de posesión dos académicos realizarase segundo o establecido nos estatutos da Academia de Ciencias Veterinarias de Galicia.</p>
    <p>Santiago de Compostela, 4 de decembro de 2014</p>
    <footer><p>José Luis Factor Rodríguez<br>Presidente da Academia de Ciencias Veterinarias de Galicia</p></footer>

