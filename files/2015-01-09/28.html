---
date: '2015-01-09'
id: CA04-171214-0008
page: 1028
number: 5
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de decembro de 2014, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Ares (expediente IN407A 2013/152-1).
range: Resolución
url: >-
  https://www.xunta.gal/dog/Publicados/2015/20150109/AnuncioCA04-171214-0008_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Expediente: IN407A 2013/152-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: LMTS, CTC, rúa Celso Emilio Ferreiro, nº 2.</p>
    <p>Situación: concello de Ares.</p>
    <p>Características técnicas:</p>
    <p>Liña de media tensión soterrada ao CT rúa Celso Emilio Ferreiro nº 2, a 15/20 kV, cunha lonxitude de 0,138 km, coa orixe e final en empalmes proxectados na LMTS. VDC-711, tramo entre o CT estr. de Mugardos (expte. 22/06) e o CT Celso Emilio Ferreiro (expte. 330/05), en condutor RHZ1-20L-12/20 kV 3(1×240 Al), una vez que entre e saia do centro de transformación prefabricado rúa Celso Emilio Ferreiro nº 2 proxectado.</p>
    <p>Centro de transformación prefabricado, cunha potencia de 400 kVA e una relación de transformación de 15.000/400-230 V.</p>
    <p>Cumpridos os trámites ordenados na Lei 54/1997, do 27 de novembro (BOE núm. 285), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 15 de decembro de 2014 </p>
    <footer><p>Isidoro Martínez Arca<br>Xefe territorial da Coruña</p></footer>

