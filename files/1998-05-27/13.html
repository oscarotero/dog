---
date: '1998-05-27'
id: C996
page: 5
number: 100
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 15 de maio de 1998, da División de Recursos Humanos, pola que se
  fan públicos os acordos dos tribunais que xulgan o proceso selectivo para o
  ingreso nas clases de inspectores médicos, inspectores farmacéuticos e
  subinspectores sanitarios do Servicio Galego de Saúde, relativos á puntuación
  do primeiro exercicio e á celebración do segundo exercicio da fase de
  oposición.
range: Resolución
url: 'https://www.xunta.gal/dog/Publicados/1998/19980527/AnuncioC996_gl.html'
---
<p>O apartado 3 da base sexta B) da Resolución do 23 de xullo de 1997 (DOG nº 146, do 31 de xullo) pola que se convoca concurso-oposición para o ingreso nas clases de inspectores médicos, inspectores farmacéuticos e subinspectores sanitarios do Servicio Galego de Saúde, dispón que os diversos exercicios da fase de oposición se realizarán no lugar ou lugares e á hora que se fixe nun acordo que o respectivo tribunal publique no Diario Oficial de Galicia.</p>
<p>Así mesmo, de conformidade co apartado 7 da base sexta B) da dita convocatoria, de oficio ou con base nas reclamacións presentadas, os tribunais poderán anular algunha ou algunhas preguntas dun exercicio, substituíndoas polas correspondentes preguntas de reserva.</p>
<p>Adoptado acordo polos respectivos tribunais sobre anulación, se é o caso, de preguntas do primeiro exercicio da fase de oposición e a publicación das puntuacións outorgadas nel ós aspirantes, así como sobre o lugar, data e hora de realización do segundo exercicio da fase de oposición, de conformidade co disposto nos apartados 3, 5 e 7 da base sexta B) da citada convocatoria, procede agora darlle publicidade no Diario Oficial de Galicia, ademais de expoñe-los listados correspondentes nos taboleiros de anuncios dos servicios centrais da Consellería de Sanidade e Servicios Sociais, nos da División de Recursos Humanos do Servicio Galego de Saúde, nos das delegacións provinciais da Consellería de Sanidade e Servicios Sociais e nos das direccións provinciais do Servicio Galego de Saúde, facultándose para isto expresamente a este centro directivo, polo que,</p>
<p>RESOLVE:</p>
<p>Primeiro.-Publica-las puntuacións obtidas polos aspirantes presentados ó primeiro exercicio da fase de oposición das clases de inspectores médicos, inspectores farmacéuticos e subinspectores sanitarios do Servicio Galego de Saúde, de conformidade co previsto no apartado 5 da base sexta B) da convocatoria.</p>
<p>Segundo.-Anula-las seguintes preguntas deste primeiro exercicio:</p>
<p>-Clases de inspectores médicos e inspectores farmacéuticos: preguntas nº 31 e 41, que serán substituídas polas preguntas reserva nº 151 e 152.</p>
<p>-Clase de subinspectores sanitarios: preguntas nº 57 e 65, que serán substituídas polas preguntas nº 121 e 122.</p>
<p>Terceiro.-Convoca-los aspirantes presentados ó primeiro exercicio das clases de inspectores médicos, inspectores farmacéuticos e subinspectores sanitarios para a realización do segundo exercicio da fase de oposición o vindeiro día 2 de xuño de 1998, ás 16.30 horas, na Facultade de Medicina e Cirurxía da Universidade de Santiago de Compostela, sita na rúa San Francisco s/n.</p>
<p>Cuarto.-O chamamento será único e serán excluídos do concurso-oposición os aspirantes que non comparezan, debendo ir provistos necesariamente do documento nacional de identidade, permiso de conducir ou pasaporte e bolígrafo.</p>
<p>Quinto.-Contra esta resolución poderá presentarse reclamación, perante o tribunal, no prazo de cinco días naturais contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 15 de maio de 1998.</p>
<p>Valeriano Martínez García</p>
<p>Director xeral da División de Recursos Humanos</p>
<p>4179</p>

