---
date: '1998-05-27'
id: C992
page: 5
number: 100
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 14 de maio de 1998, da División de Recursos Humanos, pola que se
  declara rematado o proceso selectivo para o ingreso nas categorías incluídas
  na oferta pública de emprego para o ano 1995 do persoal laboral do complexo
  hospitalario Santa Mª Madre-Dr. Cabaleiro Goás de Ourense, convocado por
  Resolución do 8 de abril de 1996.
range: Resolución
url: 'https://www.xunta.gal/dog/Publicados/1998/19980527/AnuncioC992_gl.html'
---
<p>De conformidade co previsto no apartado 23 da base sexta da Resolución do 8 de abril de 1996</p>
<p>(DOG nº 74, do 16 de abril) os tribunais encargados de xulga-lo concurso-oposición para o ingreso en determinadas categorías de persoal laboral do Complexo Hospitalario Santa Mª Madre-Dr. Cabaleiro Goás de Ourense elevarán á autoridade convocante o acordo que conteña a relación de aspirantes, pola orde de puntuación alcanzado, que superaron o dito concurso-oposición, indicando a puntuación obtida en cada unha das fases e a puntuación total que será a suma de ambas, comprendendo a dita relación, de forma separada, os aspirantes polo sistema de acceso libre e, se é o caso, polo de promoción interna e pola quenda reservada a minusválidos, co fin de publicarse no Diario Oficial de Galicia e declaralo concluso.</p>
<p>Adoptado acordo ó respecto polos respectivos tribunais sobre a relación definitiva de aspirantes que superaron o proceso selectivo citado, procede agora darlle publicidade no Diario Oficial de Galicia, facultándose expresamente para isto a este centro directivo, polo que,</p>
<p>RESOLVE:</p>
<p>Primeiro.-Publica-las relacións de aspirantes que superaron o concurso-oposición convocado por resolución do 8 de abril de 1996 para o ingreso nas categorías de TEL, TER, auxiliar de enfermería, auxiliar administrativo, telefonista, celador e operario, que se inclúen como anexos á presente resolución.</p>
<p>Segundo.-Desestimar expresamente as reclamacións contra a baremación da fase de concurso presentadas por Belén Alvariño Pita, Evangelina Maneiro Vidal, Mª Dolores Pico Fonte e Purificación Rolán Núñez, na categoría de auxiliar de enfermería, e por Mª Elena Álvarez Ulla e Mª Dolores López Hermida, na categoría de operario.</p>
<p>Así mesmo, por erro aritmético, anúlase a puntuación outorgada na fase de concurso a Asunción Rodeiro Pico na categoría de auxiliar de enfermería, confirmándose unha puntuación total de 147,70 puntos.</p>
<p>Terceiro.-Os aspirantes seleccionados disporán dun prazo de vinte días naturais contados desde o día seguinte ó da publicación desta resolución para presenta-la seguinte documentación:</p>
<p>a) Fotocopia compulsada do DNI.</p>
<p>b) Fotocopia compulsada do título esixido para o ingreso na correspondente categoría, segundo o disposto na base segunda A) 5, anexo I, da dita Resolución do 8 de abril de 1996.</p>
<p>c) Declaración xurada ou promesa de que non foi separado mediante expediente disciplinario de ningunha Administración pública, nin estar inhabilitado para o exercicio de funcións públicas.</p>
<p>d) Certificado médico en modelo oficial, acreditativo de non estar afectado por limitacións físicas ou psíquicas que o imposibiliten para o desempeño das funcións correspondentes á praza que vai desempeñar. Para os aspirantes que accedesen pola quenda de discapacitados deberán achegar a certificación acreditativa da correspondente minusvalidez.</p>
<p>e) Declaración xurada ou promesa de que non incorre en incompatibilidade consonte a lexislación vixente.</p>
<p>Cuarto.-De conformidade co establecido no apartado 2 da base oitava, os aspirantes aprobados que tivesen a condición de persoal fixo, por calquera vínculo, ó servicio das administracións públicas ou dos servicios de saúde, estarán exentos de acredita-las condicións e requisitos xa xustificados para obte-lo seu anterior nomeamento, debendo presentar certificación do organismo de que dependan acreditando a súa condición e demais circunstancias que consten no seu expediente persoal. En todo caso, achegarán os documentos a que fan referencia os apartados c) e d) do apartado anterior.</p>
<p>Quinto.-A documentación dirixirase ó director-xerente do complexo hospitalario Santa Mª Madre-Dr. Cabaleiro Goás de Ourense e poderá presentarse en calquera dos seguintes lugares:</p>
<p>a) No rexistro xeral da Consellería de Sanidade e Servicios Sociais sito en San Caetano, bloque 2, 2º , en Santiago de Compostela.</p>
<p>b) Nas delegacións provinciais da Consellería de Sanidade e Servicios Sociais.</p>
<p>c) Nas direccións provinciais do Servicio Galego de Saúde.</p>
<p>d) No propio complexo hospitalario Santa Mª Madre-Dr. Cabaleiro Goás de Ourense.</p>
<p>Tamén poderá presentarse a dita documentación a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sexto.-Os aspirantes que dentro do prazo fixado, e salvo casos de forza maior libremente apreciada pola autoridade convocante, non presentasen a documentación, non poderán subscribi-lo correspondente contrato e quedarán anuladas tódalas súas actuacións, sen prexuízo da responsabilidade en que puidesen incorrer por falsidade.</p>
<p>Sétimo.-Contra a presente resolución poderá interpoñerse recurso ordinario ante este centro directivo no prazo dun mes, contado desde o mesmo día da súa publicación no Diario Oficial de Galicia.</p>
<p>Santiago de Compostela, 14 de maio de 1998.</p>
<p>Valeriano Martínez García</p>
<p>Director xeral da División de Recursos Humanos</p>
<p>4706</p>

