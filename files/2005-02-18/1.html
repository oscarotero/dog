---
date: '2005-02-18'
page: 2
number: 34
agency: 'CONSELLERÍA DE FAMILIA, XUVENTUDE, DEPORTE E VOLUNTARIADO'
section: II. AUTORIDADES E PERSOAL
title: >-
  Decreto 24/2005, do 10 de febreiro, polo que se dispón o nomeamento de tres
  vogais do Consello do Servizo Galego de Promoción da Igualdade do Home e da
  Muller de relevante prestixio no eido das ciencias sociais, económicas e
  xurídicas.
range: Decreto
---
<p>No artigo 5 do Decreto 312/1999, do 11 de novembro, polo que se refunde a normativa existente en materia de muller, e de conformidade co disposto no mesmo artigo da Lei 3/1999, do 14 de xaneiro, de creación do Servizo Galego de Promoción da Igualdade do Home e da Muller, se dispón que formarán parte do Pleno do Consello cinco persoas de relevante prestixio no eido das ciencias sociais, económicas e xurídicas, designadas polo Consello da Xunta de Galicia.</p>
<p>Polos decretos 188/1991, do 30 de maio, 123/1994, do 28 de abril e 15/2001, do 11 de xaneiro, nomeáronse cinco vogais do Consello do Servizo Galego de Promoción da Igualdade do Home e da Muller.</p>
<p>Como queira que tres deles, María Teresa Fernández Piñeiro, Fe Rodríguez Rocha e María Paz García Rubio formularon a súa renuncia a continuar como membros do consello por razóns persoais, faise necesario, polo tanto, a súa substitución como vogais do devandito órgano.</p>
<p>Na súa virtude e, de acordo co establecido no Decreto 312/1999, do 11 de novembro, por proposta da Consellería de Familia, Xuventude, Deporte e Voluntariado e, logo de deliberación do Consello da Xunta de Galicia na súa reunión do día dez de febreiro de dous mil cinco,</p>
<p>DISPOÑO:</p>
<p>Artigo único.-Nomear a Jaime Cabeza Pereiro, Montserrat Villarino Pérez e Milagros María Otero Parga como vogais do Consello do Servizo Galego de Promoción da Igualdade do Home e da Muller en substitución de Teresa Fernández Piñeiro, Fe Rodríguez Rocha e María Paz García Rubio.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dez de febreiro de dous mil cinco.</p>
<p>Manuel Fraga Iribarne</p>
<p>Presidente</p>
<p>Pilar Rojo Noguera</p>
<p>Conselleira de Familia, Xuventude, Deporte</p>
<p>e Voluntariado</p>

