---
date: '2018-11-15'
id: L370-091118-0001
page: 49161
number: 218
agency: Concello de San Xoán de Río
section: VI. Anuncios. b) Administración local.
title: ANUNCIO de convocatoria dun posto de operario.
range: Edicto
url: >-
  https://www.xunta.gal/dog/Publicados/2018/20181115/AnuncioL370-091118-0001_gl.html
---
<p>A Alcaldía Presidencia do Concello de San Xoán de Río (Ourense), mediante Resolución nº 73, do 8 de novembro de 2018 aprobou as bases reguladoras e a convocatoria das probas de selección para a provisión dun posto de operario/a de servizos do Concello de San Xoán de Río, en réxime de contratación laboral fixo/a e mediante oposición libre.</p>
    <p>Ábrese o prazo de presentación de solicitudes que será de 20 días hábiles contado desde o día seguinte ao da publicación deste anuncio no BOP e no DOG, último anuncio (de calquera maneira o prazo contarase a partir do día seguinte ao da publicación do anuncio no DOG).</p>
    <p>As bases están ao dispor dos aspirantes na páxina web do Concello de San Xoán de Río: (www.sanxoanderio.es).</p>
    <p>Os sucesivos anuncios, cando procedan, de conformidade co disposto nas bases, publicaranse no Boletín Oficial da provincia de Ourense e na sede electrónica e no taboleiro de edictos do concello.</p>
    <p>Contra as bases, cuxa aprobación pon fin á vía administrativa, pódese interpor, alternativamente, ou recurso de reposición potestativo, no prazo dun mes contado desde o día seguinte ao da publicación do presente anuncio, ante a Alcaldía deste Concello de San Xoán de Río, de conformidade cos artigos 123 e 124 da Lei 39/2015, do 1 de outubro, do procedemento-administrativo común das administracións públicas, ou recurso contencioso-administrativo, ante o Xulgado do Contencioso-Administrativo de Ourense, ou, á súa elección, o que corresponda ao seu domicilio, se este radica en Galicia, no prazo de dous meses contado desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se optase por interpor o recurso de reposición potestativo, non se poderá interpor recurso contencioso-administrativo ata que sexa resolto expresamente ou de producirse desestimación por silencio. Todo iso sen prexuízo de que se poida exercer calquera outro recurso que considere oportuno.</p>
    <p>A presentación de recursos non producirá a suspensión do procedemento. Este só se producirá, se así o resolve a Alcaldía mediante resolución motivada ou resolución xudicial firme. </p>
    <p>San Xoán de Río, 8 de novembro de 2018</p>
    <footer><p>Luís Castro Álvarez<br>Alcalde</p></footer>

