---
date: '2018-11-15'
id: G0003-071118-0002
page: 49028
number: 218
agency: Servizo Galego de Saúde
section: III. Outras disposicións.
title: >-
  RESOLUCIÓN do 6 de novembro de 2018 pola que se dá publicidade dunha encomenda
  de xestión á Axencia Galega para a Xestión do Coñecemento en Saúde para
  xestionar a formación en xestión e uso de gases, derivada da contratación
  centralizada de gases medicinais.
range: Resolución
url: >-
  https://www.xunta.gal/dog/Publicados/2018/20181115/AnuncioG0003-071118-0002_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do 5 de novembro de 2018, do Servizo Galego de Saúde, pola que se encomenda á Axencia Galega para a Xestión do Coñecemento en Saúde para xestionar a formación en xestión e uso de gases do Servizo Galego de Saúde, derivada da contratación centralizada de gases medicinais.</p>
    <p>– Actividade: a axencia asumirá a xestión da asistencia do alumnado proposto para cada actividade. Estas actividades formativas deben estar enmarcadas dentro da formación referida ao uso dos gases medicinais e das súas instalacións.</p>
    <p>Tamén asumirá a programación, planificación e xestión das actividades formativas propostas polo Servizo Galego de Saúde, dentro dos límites orzamentarios establecidos, así como a elaboración de vídeos titoriais sobre as infraestruturas hospitalarias para a subministración de gases medicinais, o manexo de equipos de dispensación e as medidas de seguridade a aplicar. </p>
    <p>– Natureza e alcance da xestión encomendada: a encarga ten natureza de encarga a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico. Tal condición de medio propio vén contemplada no artigo 5 do Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos.</p>
    <p>– Prazo de vixencia: ata o 31 de decembro de 2018.</p>
    <p>Santiago de Compostela, 6 de novembro de 2018</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

