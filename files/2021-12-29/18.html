---
date: '2021-12-29'
id: G0597-221221-0003
page: 64717
number: 249
agency: Consellería de Facenda e Administración Pública
section: IV. Oposicións e concursos.
title: >-
  CORRECCIÓN DE ERROS. Resolución do 21 de decembro de 2021 pola que se convoca
  o proceso selectivo de estabilización para o ingreso no corpo de xestión da
  Administración xeral da Comunidade Autónoma de Galicia, subgrupo A2, escala de
  xestión de sistemas de informática.
range: Corrección de resolución
url: >-
  https://www.xunta.gal/dog/Publicados/2021/20211229/AnuncioG0597-221221-0003_gl.html
---
<p>Advertidos erros na resolución antes citada, publicada no <em>Diario Oficial de Galicia</em> número 244, do 22 de decembro de 2021, cómpre facer a seguinte corrección: </p>
    <p>Na páxina 63411, respecto da base II.1.1.2. Segundo exercicio, onde di: «No acceso libre, superarán o exercicio as persoas aspirantes que teñan as mellores puntuacións ata completar o número máximo de persoas aspirantes determinado polo resultado de multiplicar por tres (3) o número de prazas convocadas nesta quenda, sempre que acaden o mínimo do 50 %, en cada unha das dúas partes, das respostas correctas, unha vez feitos os descontos correspondentes.</p>
    <p>De darse o caso de que o número de aspirantes que superasen este exercicio non sexa o previsto no parágrafo anterior, rebaixarase ao mínimo do 40 % en cada unha das partes das respostas correctas, unha vez feitos os descontos correspondentes, sempre que non superen o número máximo de persoas aspirantes determinado polo resultado de multiplicar por tres (3) ao número de prazas convocado nesta quenda.</p>
    <p>No acceso pola quenda de promoción interna superarán o exercicio as persoas aspirantes que acaden o mínimo do 50 % das respostas correctas, unha vez feitos os descontos correspondentes.</p>
    <p>De darse o caso de que o número de aspirantes que superasen este exercicio non sexa o previsto no parágrafo anterior, rebaixarase ao mínimo do 40 % en cada unha das partes das respostas correctas, unha vez feitos os descontos correspondentes».</p>
    <p>Debe dicir: «No acceso libre superarán o exercicio as persoas aspirantes que teñan as mellores puntuacións ata completar o número máximo de persoas aspirantes determinado polo resultado de multiplicar por tres (3) o número de prazas convocadas nesta quenda, sempre que acaden o mínimo do 50 % das respostas correctas, unha vez feitos os descontos correspondentes.</p>
    <p>De darse o caso de que o número de aspirantes que superasen este exercicio non sexa o previsto no parágrafo anterior, rebaixarase ao mínimo do 40 % das respostas correctas, unha vez feitos os descontos correspondentes, sempre que non superen o número máximo de persoas aspirantes determinado polo resultado de multiplicar por tres (3) o número de prazas convocado nesta quenda.</p>
    <p>No acceso pola quenda de promoción interna superarán o exercicio as persoas aspirantes que acaden o mínimo do 50 % das respostas correctas, unha vez feitos os descontos correspondentes.</p>
    <p>De darse o caso de que o número de aspirantes que superasen este exercicio non sexa o previsto no parágrafo anterior, rebaixarase ao mínimo do 40 % das respostas correctas, unha vez feitos os descontos correspondentes».</p>

