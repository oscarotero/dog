---
date: '2021-12-29'
id: G0532-291121-0001
page: 64760
number: 249
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 23 de novembro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión da autorización ambiental integrada da fábrica de
  produtos lácteos que Celega, S.L. posúe no concello do Saviñao (Lugo)
  (expediente 2020-IPPC-M-27).
range: Anuncio
url: >-
  https://www.xunta.gal/dog/Publicados/2021/20211229/AnuncioG0532-291121-0001_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– <em>Celega, S.L. Revisión de autorización ambiental integrada. Outubro de 2021</em>.</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que xulgue oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal&gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 23 de novembro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental,<br>Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-27.</p>
    <p>Peticionaria: Celega, S.L.</p>
    <p>NIF: B27103837. </p>
    <p>Domicilio social: estrada Torre de Freán, Vilatán, s/n, O Saviñao (Lugo).</p>
    <p>Localización da instalación: estrada Torre de Freán, Vilatán, s/n, O Saviñao (Lugo).</p>
    <p>Actividade: fábrica de produtos lácteos (leite, nata, soro, produtos lácteos fraccionados, queixo mozzarella e leite callado), englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 9.1.c).</p>
    <p>Descrición das instalacións: a planta consta dunha nave principal de procesado de produtos lácteos con silos exteriores, EDARI, zona exterior pavimentada con báscula, lavadoiro e aparcamento; centro de transformación, planta de gas e zona de secado de lodos.</p>
    <p>Verteduras:</p>
    <p>Os tipos de augas residuais xeradas nas instalacións clasifícanse en:</p>
    <p>• Augas residuais tratadas na EDARI: augas sanitarias, augas de proceso industrial procedentes da limpeza de equipamentos, locais, lavadoiro de camións, zona de báscula e de descarga de cisternas e augas procedentes da concentración de leite e soro.</p>
    <p>• Augas residuais non tratadas: augas pluviais que proceden dos patios da planta e dos tellados e se verten sen tratamento ou paso previo por un separador de hidrocarburos no caso das procedentes dos aparcadoiros.</p>

