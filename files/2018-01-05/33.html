---
date: '2018-01-05'
id: G0256-291217-0001
page: 1240
number: 4
agency: Axencia Turismo de Galicia
section: VI. Anuncios. a) Administración autonómica.
title: >-
  RESOLUCIÓN do 29 de decembro de 2017 pola que se anuncia a licitación para a
  contratación, non suxeita a regulación harmonizada, do servizo de
  planificación e execución do programa cultural Vive o Camiño 2018, tramitación
  anticipada, licitado polo procedemento aberto, pluralidade de criterios e
  documentalmente simplificado.
range: Resolución
url: >-
  https://www.xunta.gal/dog/Publicados/2018/20180105/AnuncioG0256-291217-0001_gl.html
---
<p>1. Entidade adxudicadora:</p>
    <p> Organismo: Axencia Turismo de Galicia.</p>
    <p> Dependencia que tramita o expediente: Xerencia da Axencia Turismo de Galicia.</p>
    <p>2. Obxecto do contrato:</p>
    <p>Tipo de contrato: servizo.</p>
    <p>Descrición do obxecto: organización dun ciclo de actividades culturais dirixido a peregrinos e á poboación local dos concellos de Ames, Barro, Caldas de Reis, Mos, Padrón, Pontecesures, Pontevedra, O Porriño, Portas, Redondela, Rois, Soutomaior, Teo, Tui, Valga e Vilaboa do Camiño Portugués e dos concellos de Baiona, A Guarda, Nigrán, Oia, O Rosal e Vigo no Camiño Portugués pola Costa, dando prioridade aos concellos con máis poboación e aos mais representativos no turismo da comunidade para a promoción destas rutas e a transmisión dos valores xacobeos entre os visitantes, peregrinos e locais, así como a dinamización cultural dos concellos por onde transcorren estas rutas.</p>
    <p>Prazo de execución: tres (3) meses e quince (15) días. Os prazos de execución serán para a presentación da programación e da imaxe definitiva, un máximo de dúas semanas desde a sinatura do contrato, e tres meses para o desenvolvemento da programación.</p>
    <p>3. Tramitación, procedemento e forma de adxudicación:</p>
    <p>Tramitación: anticipada.</p>
    <p>Procedemento: aberto.</p>
    <p>Forma de adxudicación: adxudicación baseada en pluralidade de criterios.</p>
    <p>4. Orzamento base de licitación:</p>
    <p>Importe sen IVE: 61.983,47 €.</p>
    <p>IVE (21 %): 13.016,53 €.</p>
    <p>Importe total IVE incluído: 75.000,00 €.</p>
    <p>5. Garantías:</p>
    <p>Provisional: non se exixe.</p>
    <p>Definitiva: 5 % do importe de adxudicación, IVE excluído.</p>
    <p>6. Obtención de documentación e información:</p>
    <p>O prego de cláusulas administrativas particulares e o prego de prescricións técnicas do servizo poderán ser examinados na Área de Contratación da Axencia Turismo de Galicia.</p>
    <p>Poderanse obter os pregos relativos a esta contratación no seguinte enderezo da internet:</p>
    <p>http://www.contratosdegalicia.es/resultado.jsp?N 246696.</p>
    <p>Información sobre a contratación:</p>
    <p>Teléfono: 881 99 70 22.</p>
    <p>Correo electrónico: contratacion-turismo.cpr@xunta.es.</p>
    <p>7. Requisitos específicos do contratista:</p>
    <p>Solvencia económica e financeira: deberá xustificarse polos medios sinalados na cláusula 9 do cadro de características do prego de cláusulas administrativas particulares.</p>
    <p>Solvencia técnica e profesional: deberá xustificarse polos medios sinalados na cláusula 10 do cadro de características do prego de cláusulas administrativas particulares.</p>
    <p>8. Presentación de ofertas:</p>
    <p>Data límite de presentación: o décimo quinto día natural contado a partir do seguinte ao da publicación desta resolución no <em>Diario Oficial de Galicia</em>, de acordo co establecido no artigo 159 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público. Se o día de finalización do prazo fose sábado, domingo ou festivo, prorrogarase ata ou primeiro día hábil seguinte.</p>
    <p>Documentación que hai que presentar: véxase o prego de cláusulas administrativas particulares.</p>
    <p>Lugar de presentación de proposicións: efectuarase no rexistro da Axencia Turismo de Galicia, estrada Santiago-Noia, km 3 (A Barcia), 15897 Santiago de Compostela, en sobres pechados. Se as proposicións se cursan por correo haberá que aterse ao previsto na cláusula 13.2 do prego de cláusulas administrativas particulares.</p>
    <p>Criterios de adxudicación: a oferta máis vantaxosa tendo en conta os criterios que figuren no prego de cláusulas administrativas particulares.</p>
    <p>Admisión de variantes: non se admiten.</p>
    <p>9. Apertura das ofertas:</p>
    <p>O acto público de apertura dos sobres B e C terá lugar na sala de xuntas da Axencia Turismo de Galicia na data e na hora que serán anunciadas no perfil de contratante http://www.contratosdegalicia.es.</p>
    <p>10. Gastos do anuncio: por conta do adxudicatario. </p>
    <p>Santiago de Compostela, 29 de decembro de 2017</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

