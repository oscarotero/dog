---
date: '2018-01-05'
id: L251-291217-0001
page: 1271
number: 4
agency: Concello de Sanxenxo
section: VI. Anuncios. b) Administración local.
title: >-
  ANUNCIO de licitación da contratación da subministración de carburantes, en
  estación de servizo, para os vehículos do parque móbil e maquinaria municipal.
range: Anuncio
url: >-
  https://www.xunta.gal/dog/Publicados/2018/20180105/AnuncioL251-291217-0001_gl.html
---
<p>Aprobados os pregos de cláusulas administrativas particulares e de prescricións técnicas, que rexen a contratación da subministración de carburantes, en estación de servizo, para os vehículos do parque móbil e maquinaria municipal, anúnciase a convocatoria para a súa contratación.</p>
    <p>1. Obxecto: a contratación da subministración de carburantes, en estación de servizo, para os vehículos do parque móbil e maquinaria municipal.</p>
    <p>2. Duración do contrato: terá unha duración de dous anos, sen posibilidade de prórroga.</p>
    <p>3. Prezo de licitación: sinálase como orzamento máximo de licitación por ano (12 meses), 78.512,40 € sen incluír o IVE, o IVE ascende a 16.487,60 e o orzamento máximo de licitación por ano, con IVE, é de 95.000,00 €.</p>
    <p>4. Procedemento, tramitación e órgano de contratación: a adxudicación realizarase mediante tramitación ordinaria e procedemento aberto (con multiplicidade de criterios de valoración). O órgano de contratación é a alcaldía.</p>
    <p>5. Clasificación: non se exixe.</p>
    <p>6. Solvencias: </p>
    <p>a) Solvencia económica e financeira: acreditarase a través do volume anual de negocios do licitador, referido ao ano de maior volume dentro dos tres últimos exercicios concluídos, por importe, que non inclúe IVE, igual ou superior a 235.537,20 € (unha vez e media do valor estimado do contrato). Acreditarase por medio das contas anuais do licitador aprobadas e depositadas no Rexistro Mercantil, se o empresario estivese inscrito no dito rexistro e, no caso contrario, polas depositadas no rexistro oficial no que deba estar inscrito. Os empresarios individuais non inscritos no Rexistro Mercantil acreditarán o seu volume anual de negocios mediante os seus libros de inventarios e as súas contas anuais legalizados polo Rexistro Mercantil.</p>
    <p>b) Acreditación da solvencia técnica e profesional: mediante relación que incluirá importe, datas e o destinatario, público ou privado, das principais subministracións realizadas no ano de maior facturación dos últimos cinco anos, de igual ou similar natureza aos que constitúen o obxecto do contrato, tomando como criterio de correspondencia entre as subministracións executadas polo licitador e as que constitúen o obxecto do contrato, a igualdade entre os dous primeiros díxitos dos CPV 09134000-7 e 09132100-4 (09). O licitador deberá acreditar como executado durante ese ano de maior execución do período citado, un importe igual ou superior ao 70 % do valor estimado do contrato (109.917,36 € sen IVE). As subministracións acreditaranse mediante certificados expedidos ou visados polo órgano competente, cando o destinatario sexa unha entidade do sector público ou, cando o destinatario sexa un suxeito privado, mediante un certificado expedido por este ou, a falta deste certificado, mediante unha declaración do empresario.</p>
    <p>7. Garantías. Provisional: non se exixe. Definitiva: 5 % do importe total do prezo máximo de licitación e excluído o IVE, 7.851,24 €.</p>
    <p>8. Mesa de contratación: será constituída de acordo co sinalado no prego administrativo.</p>
    <p>9. Criterios de adxudicación: </p>
    <p>a) Distancia: ata un máximo de 50 puntos. Para estes efectos os licitadores deberán presentar unha memoria detallada das instalacións onde se prestará o servizo, con indicación exacta da distancia da estación de servicio ao Concello (Casa do Concello, km 0), computándose esta distancia a través de estradas maiormente utilizadas e no seu percorrido máis curto. </p>
    <p>b) Prezo: expresarase nunha única porcentaxe de desconto que se aplicará a todos os tipos de carburante, respecto ao prezo do surtidor no momento da repostaxe. Valorarase ata un máximo de 50 puntos. </p>
    <p>10. Publicidade: anuncio no perfil do contratante da páxina web municipal (www.sanxenxo.es), no BOPPO e no DOG.</p>
    <p>11. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo das 9.00 ás 14.00 horas, dentro do prazo de quince (15) días naturais a contar desde o día seguinte ao da publicación do anuncio de licitación no <em>Boletín Oficial</em> da provincia de Pontevedra, <em>Diario Oficial de Galicia</em> e no perfil do contratante do órgano de contratación que figura na páxina web do Concello www.sanxenxo.es. O cómputo de prazos comezará desde a derradeira publicación en calquera dos medios citados. </p>
    <p>12. Entidade e información: Concello de Sanxenxo-Sección de Contratación. Teléfono 986 72 00 75. A documentación recollerase no Concello de Sanxenxo e a través da web www.sanxenxo.es, perfil de contratante. </p>
    <p>Sanxenxo, 22 de decembro de 2017</p>
    <footer><p>Telmo Martín González<br>Alcalde presidente</p></footer>

