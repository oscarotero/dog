---
date: '2013-08-14'
id: C3K1-310713-0005
page: 33234
number: 155
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 22 de xullo de 2013, da Xefatura Territorial de Pontevedra, pola que
  se notifica o acordo de inicio do expediente sancionador 2013177AL-PO, incoado
  por infraccións en materia sanitaria.
range: Cédula
url: >-
  https://www.xunta.gal/dog/Publicados/2013/20130814/AnuncioC3K1-310713-0005_gl.html
---
<p>O 27 de xuño de 2013, a xefa territorial de Pontevedra ditou o acordo de inicio do expediente sancionador número 2013177AL-PO, incoado na Xefatura Territorial da Consellería de Sanidade en Pontevedra contra a entidade Mariscos y Pescados Manus, S.L.</p>
    <p>Intentada a notificación deste acordo, segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula e, ao abeiro do disposto no número 5 do referido artigo, notifícaselle ao/á director/a xerente da entidade Mariscos y Pescados Manus, S.L. o contido do referido acordo que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste, ao abeiro do disposto no numero 1 do artigo 16 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, e recórdaselle o seu dereito a consultar o expediente, depositado nas dependencias desta xefatura, sita en Pontevedra, avda. Fernández Ladreda, núm. 43, 1º e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, a iniciación poderá ser considerada proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5º da Lei 30/1992, do 26 de novembro. </p>
    <p>Pontevedra, 22 de xullo de 2013</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2013177AL-PO.</p>
    <p>Denunciada: Mariscos y Pescados Manus, S.L., con CIF B36550457.</p>
    <p>Último enderezo coñecido: Coviña do Mar, s/n, Rons, 36980 O Grove.</p>
    <p>Feito imputado: supostas infraccións en materia sanitaria.</p>
    <p>Preceptos presuntamente infrinxidos:</p>
    <p>– Artigo 18 do Regulamento (CE) 178/2002, do 28 de xaneiro, polo que se establecen os principios e os requirimentos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria.</p>
    <p>– Artigo 3 do Regulamento de execución (UE) 931/2011, do 19 de setembro, relativo aos requisitos en materia de rastrexabilidade establecidos polo Regulamento (CE) 178/2002, do Parlamento Europeo e do Consello, para os alimentos de orixe animal.</p>
    <p>– Artigos 3, 4 e 5 e capítulo VII do anexo II do Regulamento (CE) núm. 852/2004, do 29 de abril, relativo á hixiene dos produtos alimenticios.</p>
    <p>– Artigo 7 do Decreto 399/1996, do 31 de outubro, polo que se regulan programas de control sanitario de moluscos bivalvos vivos.</p>
    <p>Tipificación: infracción grave, segundo o artigo 51, punto 2, punto terceiro da Lei 17/2011, do 5 de xullo, de seguridade alimentaria e nutrición.</p>
    <p>Sanción proposta: cinco mil un euros (5.001 €).</p>

