---
date: '2019-03-26'
id: G0003-150319-0004
page: 15955
number: 59
agency: Servizo Galego de Saúde
section: III. Outras disposicións.
title: >-
  RESOLUCIÓN do 12 de marzo de 2019 pola que se dá publicidade á encomenda de
  xestión á Fundación Semana Verde de Galicia, ordenada pola Resolución do
  conselleiro de Sanidade do 8 de marzo de 2019, para a posta á disposición dos
  espazos precisos e os traballos de apoio para a organización das probas
  selectivas correspondentes a diversas categorías de persoal estatutario.
range: Resolución
url: >-
  https://www.xunta.gal/dog/Publicados/2019/20190326/AnuncioG0003-150319-0004_gl.html
---
<p>En cumprimento dos artigos 9.3 e 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión á Fundación Semana Verde de Galicia, ordenada pola Resolución do conselleiro de Sanidade, do 8 de marzo de 2019, coas seguintes características:</p>
    <p>1. A actividade obxecto da encomenda é realizar os traballos de apoio para a realización das probas selectivas correspondentes a diversas categorías de persoal estatutario, que terán lugar os días 9 e 10 de marzo, 7 de abril e 12 de maio de 2019, de conformidade cos requirimentos técnicos que se detallan na correspondente resolución, relativos ás obrigas da entidade encomendante, as directrices de execución e o cronograma das actividades que se desenvolverán.</p>
    <p>As categorías convocadas son: celador/a, grupo auxiliar da función administrativa e enfermeiro/a.</p>
    <p>2. A Fundación Semana Verde de Galicia é unha fundación do sector público autonómico, de acordo co artigo 113 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, na medida en que o seu patrimonio fundacional, con carácter de permanencia, está formado en máis dun 50 % por bens e dereitos achegados ou cedidos pola Xunta de Galicia. De acordo co artigo 47 da citada Lei 16/2010, ten a consideración de medio propio e servizo técnico da Xunta de Galicia.</p>
    <p>3. As probas selectivas a que se refiren as actividades encomendadas desenvolveranse os días 9 e 10 de marzo, 7 de abril e 12 de maio de 2019.</p>
    <p>Santiago de Compostela, 12 de marzo de 2019</p>
    <footer><p>Antonio Fernández-Campa García-Bernardo<br>Xerente do Servizo Galego de Saúde</p></footer>

