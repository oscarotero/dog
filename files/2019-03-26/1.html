---
date: '2019-03-26'
id: C3K1-180319-0002
page: 15914
number: 59
agency: Consellería de Sanidade
section: II. Autoridades e persoal. a) Cesamentos.
title: >-
  RESOLUCIÓN do 16 de marzo de 2019 de cesamento dun membro do Comité
  Territorial de Ética da Investigación de Coruña-Ferrol.
range: Resolución
url: >-
  https://www.xunta.gal/dog/Publicados/2019/20190326/AnuncioC3K1-180319-0002_gl.html
---
<p>A secretaria do Comité Territorial de Ética da Investigación de Coruña-Ferrol enviou o día 7.3.2019 un escrito á Secretaría Xeral Técnica da Consellería de Sanidade mediante o que comunica o nomeamento de Carmen Mella Pérez como nova presidenta do citado comité en substitución de Lucía Fuster Sanjurjo, que renunciou á súa condición de membro por motivos persoais.</p>
    <p>A elección da nova presidenta produciuse na reunión do comité do día 25.2.2019, seguindo o establecido nos procedementos normalizados de traballo do comité. </p>
    <p>Antecedentes.</p>
    <p>Mediante a Resolución do 1 de febreiro de 2018, que se publicou no Diario Oficial de Galicia do 9.2.2018, concedeuse a renovación da acreditación do Comité Territorial de Ética da Investigación de Coruña-Ferrol, estableceuse a súa sede e nomeáronse como membros as persoas que se relacionaban no seu anexo. </p>
    <p>Entre as persoas que se relacionaban no citado anexo figuraba Lucía Fuster Sanjurjo, a cal renuncia á súa condición de membro do comité.</p>
    <p>Consideracións legais e técnicas.</p>
    <p>O Decreto 63/2013, do 11 de abril, polo que se regulan os comités de ética da investigación en Galicia, recolle no capítulo III a regulamentación correspondente aos comités territoriais.</p>
    <p>No que atinxe á súa composición, os comités territoriais de ética da investigación terán, segundo dispón o punto 1 do artigo 9, «unha composición multidisciplinar e estarán formados por un mínimo de nove e un máximo de quince membros de xeito que se asegure a súa independencia, competencia e experiencia na toma de decisións e no cumprimento das súas funcións».</p>
    <p>A renuncia de Lucía Fuster Sanjurjo non compromete a composición do comité dado que se respectan os citados topes numéricos. </p>
    <p>Logo de ver o que se expuxo, e de acordo coa proposta que efectuou a Secretaría Xeral Técnica desta consellería, </p>
    <h2>RESOLVO:</h2>
    <p>Cesar como membro do Comité Territorial de Ética da Investigación de Coruña-Ferrol a Lucía Fuster Sanjurjo.</p>
    <p>Santiago de Compostela, 16 de marzo de 2019</p>
    <footer><p>Jesús Vázquez Almuíña<br> Conselleiro de Sanidade</p></footer>

