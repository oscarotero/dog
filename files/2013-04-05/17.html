---
date: '2013-04-05'
id: CA02-200313-0003
page: 10087
number: 66
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 4 de marzo de 2013, da Secretaría Xeral de Calidade e Avaliación
  Ambiental, pola que se dá publicidade á renovación de autorizacións ambientais
  integradas.
range: Resolución
url: >-
  https://www.xunta.gal/dog/Publicados/2013/20130405/AnuncioCA02-200313-0003_gl.html
---
<p>De conformidade coa Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), artigo 23, número 3, as comunidades autónomas darán publicidade nos seus respectivos boletíns oficiais ás resolucións administrativas mediante as cales se outorgaron ou modificaron as autorizacións ambientais integradas.</p>
    <p>Atendendo ao anteriormente exposto, a Secretaría Xeral de Calidade e Avaliación Ambiental resolve dar publicidade no DOG á renovación das autorizacións ambientais integradas concedidas ás instalacións industriais que se relacionan a seguir e que se poden consultar na seguinte URL: </p>
    <p>http://www.cmati.xunta.es/busca-de-expedientes-da-autorizacion-ambiental-integrada</p>
    <p>ou ben nas dependencias da citada secretaría xeral, sitas en Santiago de Compostela (San Lázaro, s/n, 2º andar).</p>
    <p>– Resolución do 30 de outubro de 2012, da Secretaría Xeral de Calidade e Avaliación Ambiental, pola que se outorga nova autorización ambiental integrada a Leche de Galicia, S.L. para unha planta de envasado de leite UHT, situada no concello de Vilalba (Lugo), e a súa modificación substancial (nº rexistro AAI 2004/0191_NAA/IPPC_013; clave expediente nova AAI 2012-IPPC-M-23).</p>
    <p>– Resolución do 1 de marzo de 2013, da Secretaría Xeral de Calidade e Avaliación Ambiental, pola que se renova a autorización ambiental integrada outorgada a Ferroatlántica, S.A. para a fábrica de ferroaliaxes situada no concello de Cee (A Coruña) (nº de rexistro AAI: 2006/0070_NAA/IPPC_036; clave expediente renovación 2012-IPPC-M-54).</p>
    <p>Santiago de Compostela, 4 de marzo de 2013</p>
    <footer><p>Justo de Benito Basanta <br>Secretario xeral de Calidade e Avaliación Ambiental</p></footer>

