---
date: '2013-04-05'
id: O143-200313-0002
page: 10121
number: 66
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 13 de marzo de 2013 pola que se somete a información pública o
  anteproxecto de execución da obra hidráulica da nova estación depuradora de
  augas residuais de Malpica.
range: Resolución
url: >-
  https://www.xunta.gal/dog/Publicados/2013/20130405/AnuncioO143-200313-0002_gl.html
---
<p>A obra hidráulica correspondente ao anteproxecto de execución da nova estación depuradora de augas residuais de Malpica, Malpica (A Coruña), de clave OH.315.1037, é considerada de interese da Comunidade Autónoma de Galicia, e acórdase sometelo ao trámite de información pública polo prazo dun mes, contado a partir do día seguinte ao da publicación do presente anuncio no <em>Diario Oficial de Galicia</em>, na forma prevista na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A actuación hidráulica está cofinanciada pola Unión Europea a través do Fondo Europeo de Desenvolvemento Rexional (Feder) nun 80 %, no marco do programa operativo Feder Galicia 2007-2013, eixe 3 (ambiente, contorno natural, recursos hídricos e prevención de riscos), tema prioritario ou medida 46 (tratamento de augas residuais), actuación 3.46.3 (construción de novas redes de colectores de saneamento e pluviais e emisarios), «Unha maneira de facer Europa».</p>
    <p>No anteproxecto defínense e valóranse as actuacións precisas para a eliminación das verteduras no estremo este da praia de Area Maior e incorporalas á rede xeral de Malpica, así como para definir os principios básicos para o dimensionamento da EDAR que se instalará no dique sur do porto de Malpica.</p>
    <p>Así mesmo, ponse en coñecemento dos interesados que o documento técnico estará á súa disposición, durante o prazo anteriormente sinalado, nas dependencias de Augas de Galicia, sitas na rúa Doutor Maceira, nº 18, baixo, en Santiago de Compostela (A Coruña).</p>
    <p>O que se fai público para todos os efectos legais e regulamentarios de aplicación na materia e para o seu coñecemento xeneral.</p>
    <p>Santiago de Compostela, 13 de marzo de 2013</p>
    <footer><p>Francisco Menéndez Iglesias<br>Director de Augas de Galicia</p></footer>

