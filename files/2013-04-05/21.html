---
date: '2013-04-05'
id: CA04-210213-0011
page: 10093
number: 66
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de febreiro de 2013, da Xefatura Territorial da Coruña, pola
  que se autoriza e se aproba o proxecto de execución dunha instalación
  eléctrica nos concellos de San Sadurniño e Neda (expediente IN407A 2012/144).
range: Resolución
url: >-
  https://www.xunta.gal/dog/Publicados/2013/20130405/AnuncioCA04-210213-0011_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Electra de Narahío, S.A.</p>
    <p>Domicilio social: Vista Alegre, Doso, 15597 Narón (A Coruña).</p>
    <p>Denominación: LMTS Bouzarredonda-Fontela.</p>
    <p>Situación: San Sadurniño e Neda.</p>
    <p>Características técnicas:</p>
    <p>Liña de media tensión (LMTS) soterrada a 15/20 kV, cunha lonxitude total de 2,339 km, con condutor RHZ1-2OL-12/20 kV 1×150 mm2 Al, con orixe nunha cela de liña existente no Centro de Protección e Medida de Bouzarredonda (expediente IN407A 1994/143), e final no paso aéreo-subterráneo que se vai instalar no apoio anterior ao CT Fontela (expediente 52839), e desde este apoio mediante un novo paso aéreo-subterráneo, e, utilizando outro dos tubos da canalización, remata no CT Fontela.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 14 de febreiro de 2013</p>
    <footer><p>Susana Vázquez Romero<br>Xefa territorial da Coruña</p></footer>

