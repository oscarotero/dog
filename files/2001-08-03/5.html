---
date: '2001-08-03'
id: CB86
page: 10
number: 150
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 20 de xullo de 2001 pola que se autoriza o centro privado
  Benposta-Nación de Muchachos de Ourense, para imparti-lo ciclo formativo de
  grao superior de realización de audiovisuais e espectáculos.
range: Orde
url: 'https://www.xunta.gal/dog/Publicados/2001/20010803/AnuncioCB86_gl.html'
---
<p>Examinado o expediente instruído por instancia do centro privado Benposta-Nación de Muchachos de Ourense, solicitando autorización para imparti-lo ciclo formativo de grao superior de realización de audiovisuais e espectáculos.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Ourense, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo; Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; Real decreto 777/1998 (BOE do 8 de maio) polo que se desenvolven determinados aspectos da ordenación da formación profesionalno ámbito do sistema educativo, Orde do 21 de decembro de 1999 (DOG do 31-1-2000) pola que se regulan determinados aspectos relativos a autorización de centros privados exclusivos de formación profesional específica na Comunidade Autónoma de Galicia; Decreto 133/1995 do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autorizar-lo centro privado Benposta-Nación de Muchachos, para imparti-lo ciclo formativo de grao superior de realización de audiovisuais e espectáculos, segundo se especifica no anexo desta orde.</p>
<p>Segundo.-Mentras non se extinguen as ensinanzas de FP2, segundo o calendario de aplicación da Lei 1/1990, do 3 de outubro, de ordenación xeral do sistema educativo, poderán seguir impartindo as ensinanzas de segundo grao autorizadas.</p>
<p>Terceiro.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro, así como o equipamento adecuado para imparti-las ditas ensinanzas.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Quinto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 20 de xullo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Ourense.</p>
<p>Concello: Ourense.</p>
<p>Localidade: Ourense.</p>
<p>Enderezo: Finca Benposta.</p>
<p>Código do centro: 32008653.</p>
<p>Denominación: Centro Privado Benposta-Nación de Muchachos.</p>
<p>Titular: Benposta-Nación de los Muchachos.</p>
<p>Ensinanzas que se autorizan:</p>
<p>Familia profesional: comunicación, imaxe e son.</p>
<p>1 ciclo formativo de grao superior de realización de audiovisuais e espectáculos (2 unidades, 20 alumnos/unidade).</p>
<p>Composición resultante:</p>
<p>a) Centro de educación primaria: 6 unidades.</p>
<p>b) Centro de educación secundaria:-4 unidades de educación secundaria obrigatoria.-4 unidades de bacharelato das modalidades de ciencias da natureza e da saúde e humanidades e ciencias sociais.</p>
<p>c) Centro de formación profesional específica:-1 ciclo formativo de grao superior de realización de audiovisuais e espectáculos (2 unidades, 20 alumnos/unidade).</p>

