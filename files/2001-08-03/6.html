---
date: '2001-08-03'
id: CB8A
page: 10
number: 150
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Resolución do 30 de xullo de 2001, da Dirección Xeral de Producción
  Agropecuaria, pola que se dictan normas de validez das acreditacións
  sanitarias da campaña de saneamento gandeiro.
range: Resolución
url: 'https://www.xunta.gal/dog/Publicados/2001/20010803/AnuncioCB8A_gl.html'
---
<p>A Orde do 4 de abril de 1997, pola que se dictan normas para o desenvolvemento das campañas de saneamento gandeiro das especies bovina, ovina e caprina faculta na súa disposición final o director xeral de Producción Agropecuaria a dicta-las normas necesarias para o mellor cumprimento desta orde.</p>
<p>En uso das facultades conferidas,</p>
<p>RESOLVO:</p>
<p>Primeiro.-As acreditacións sanitarias ás que se refire o artigo 9 da Orde do 4 de abril de 1997 serán comunicadas ós titulares ou posuidores dos animais unha vez coñecidos os resultados das probas da campaña de saneamento gandeiro en curso.</p>
<p>Segundo.-Mentres non se inicien as probas da campaña anual de saneamento gandeiro (tuberculose bovina; brucelose bovina, ovina e caprina; leucose enzoótica bovina e peripneumonía contaxiosa bovina) nunha explotación, conservarán a súa validez os documentos de acreditación sanitaria da campaña anterior, que producirán plenos efectos en todo tipo</p>
<p>de movementos pecuarios, ata que lles sexa comunicado un novo documento, que necesariamente será emitido no ano en curso.</p>
<p>Disposición derradeira</p>
<p>A presente resolución será de aplicación a partir do mesmo día da súa publicación no Diario Oficial de Galicia.</p>
<p>Santiago de Compostela, 30 de xullo de 2001.</p>
<p>Manuel Díaz Cano</p>
<p>Director xeral de Producción Agropecuaria</p>

