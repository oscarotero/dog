---
date: '1996-05-24'
id: 6A0A
page: 4
number: 102
agency: CONCELLO DE ARES
section: VI. ANUNCIOS
title: >-
  Resolución do 13 de maio de 1996 pola que se anuncia a contratación das obras
  de pavimentación e mellora de servicios da praza e o contorno da igrexa de
  Cervás, 1ª fase, mediante poxa con procedemento aberto.
range: Resolución
url: 'https://www.xunta.gal/dog/Publicados/1996/19960524/Anuncio6A0A_gl.html'
---
<p>De conformidade co disposto no artigo 79 da L.C.A.P., anúnciase a participación no procedemento aberto para adxudica-la obra de pavimentación e mellora de servicios da praza e o contorno da igrexa de Cervás, 1ª fase.</p>
<p>Obxecto do contrato: a contratación do proxecto de obras relativo a pavimentación e mellora de servicios e o contorno da igrexa de Cervás, 1ª fase.</p>
<p>Duración do contrato: 3 meses.</p>
<p>Tipo de licitación: 8.022.438 ptas.</p>
<p>Pagamento: o pagamento do prezo da adxudicación farase con cargo á partida 5.601.00 do orzamento municipal de gastos.</p>
<p>Clasificación do contratista: o contratista terá que estar clasificado:</p>
<p>Grupo A, subgrupo «2» explanacións.</p>
<p>Grupo E, subgrupo «1» abastecementos e saneamentos.</p>
<p>Grupo G, subgrupo «4» firmes de mesturas bituminosas.</p>
<p>Publicidade dos pregos de cláusulas administrativas particulares e de prescricións técnicas: están de manifesto tódolos días hábiles na secretaría do concello.</p>
<p>Exposición do prego de cláusulas administrativas particulares: durante os oito primeiros días hábiles seguintes ó da publicación do anuncio, suspendéndose a licitación en caso de impugnación.</p>
<p>Presentación de solicitudes de participación: durante os vinteseis días naturais seguintes ó de publicación do anuncio no BOP.</p>
<p>Modelo de participación: o recollido no anexo II do prego de cláusulas administrativas xerais.</p>
<p>Ares, 13 de maio de 1996.</p>
<p>José Juan Vilasánchez Pazos</p>
<p>Alcalde</p>
<p>3844</p>

