---
date: '2014-02-25'
id: CA02-110214-0003
page: 8063
number: 38
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 10 de febreiro de 2014 polo que se lle notifica a Eurocontrol y
  Accesos, S.L. a Resolución do 30 de xaneiro de 2014, relativa ao procedemento
  de reintegro da subvención concedida ao abeiro da Orde do 19 de febreiro pola
  que se establecen as bases reguladoras e condicións do réxime de concesións
  para a súa adhesión e mantemento nun sistema comunitario de xestión e
  auditoría ambientais (EMAS).
range: Anuncio
url: >-
  https://www.xunta.gal/dog/Publicados/2014/20140225/AnuncioCA02-110214-0003_gl.html
---
<p>Intentada a notificación, no último domicilio coñecido, a Eurocontrol y Accesos, S.L. (NIF B36917713) do acordo do 20 de novembro de 2013 de inicio do procedemento de reintegro da subvención concedida á devandita empresa o 10 de xullo de 2007, non foi posible realizala. Polo tanto, en aplicación do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, procedeuse á notificación da devandita resolución no DOG do 23 de decembro de 2013 (DOG núm. 244) e no taboleiro de anuncios do Concello de Vigo entre o 11 de decembro de 2013 e o 30 de decembro de 2013. Dado que non se efectuaron alegacións nos prazos legais concedidos, ditouse resolución de reintegro nos mesmos termos recollidos no acordo de inicio.</p>
    <p>Os representantes da persoa xurídica interesada poderán examinar o expediente completo na Subdirección Xeral de Coordinación Ambiental, situada en San Lázaro, s/n, en Santiago de Compostela, das 9.00 ás 14.00 horas, de luns a venres.</p>
    <p>Contra a resolución ditada, que pon fin a vía administrativa, procede a interposición de recurso ante a xurisdición contencioso-administrativa nos termos do artigo 46 da Lei 29/1998, do 13 de xullo, reguladora da xurisdición contencioso-administrativa. Con carácter previo e potestativo, poderá interpoñerse recurso de reposición desde o día seguinte ao da súa notificación, nos termos dos artigos 116 e 117 da Lei 30/1992, do 26 de novembro, de réxime xurídico das administracións públicas e procedemento administrativo común.</p>
    <p>Santiago de Compostela, 10 de febreiro de 2014</p>
    <footer><p>P.D. (Orde 15.3.2012)<br>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

