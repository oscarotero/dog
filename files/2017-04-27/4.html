---
date: '2017-04-27'
id: G0244-240417-0004
page: 19572
number: 81
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 21 de abril de 2017, da Secretaría Xeral da Emigración, pola que
  se amplía o prazo de presentación de solicitudes da Resolución do 14 de marzo
  de 2017 pola que se establecen as bases reguladoras e se convocan as
  subvencións correspondentes a programas de actuación en favor das entidades
  galegas no exterior para o exercicio 2017.
range: Resolución
url: >-
  https://www.xunta.gal/dog/Publicados/2017/20170427/AnuncioG0244-240417-0004_gl.html
---
<p>Mediante a Resolución do 14 de marzo de 2017 (DOG nº 61, do 28 de marzo) establecéronse as bases reguladoras e convocáronse as subvencións correspondentes a programas de actuación en favor das entidades galegas no exterior para o exercicio 2016. </p>
    <p>En aplicación do establecido no artigo 7 da dita resolución, o prazo para a presentación de solicitudes remata o vindeiro día 28 de abril. A coincidencia do prazo sinalado para a presentación de solicitudes cos días festivos da celebración da Semana Santa, a circunstancia de que a maioría dos potenciais beneficiarios residen fóra de España, así como a situación especial que están a atravesar os residentes dalgúns países de Iberoamérica, lugar de residencia da maioría dos destinatarios destas axudas, aconsellan proceder a unha ampliación do prazo sinalado inicialmente.</p>
    <p>En consecuencia, de conformidade co disposto no artigo 32 da Lei 39/2015, do 1 de outubro, do procedemento administrativo común das administracións públicas,</p>
    <h2>RESOLVO:</h2>
    <p>Artigo único. Ampliación do prazo de presentación de solicitudes</p>
    <p>Ampliar ata o 5 de maio de 2017, inclusive, o prazo de presentación de solicitudes previsto no artigo 7 da Resolución do 14 de marzo de 2017, da Secretaría Xeral da Emigración, pola que se establecen as bases reguladoras e se convocan as subvencións correspondentes a programas de actuación en favor das entidades galegas no exterior para o exercicio 2017. </p>
    <p>Santiago de Compostela, 21 de abril de 2017</p>
    <footer><p>Antonio Rodríguez Miranda<br>Secretario xeral da Emigración</p></footer>

