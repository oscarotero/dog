---
date: '2021-12-14'
id: G0532-011221-0006
page: 61022
number: 238
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  EXTRACTO da Orde do 1 de decembro de 2021 pola que se establecen as bases
  reguladoras para a concesión de axudas a entidades locais de Galicia para o
  financiamento de actuacións en materia de residuos de competencia municipal,
  cofinanciadas polo fondo europeo relativo ao Mecanismo de recuperación e
  resiliencia da UE no marco do Plan de recuperación, transformación e
  resiliencia, financiado pola Unión Europea-NextGenerationEU, e se procede á
  súa convocatoria en réxime de concorrencia competitiva por anticipado de gasto
  para o ano 2022 (código de procedemento MT975J).
range: Orde
url: >-
  https://www.xunta.gal/dog/Publicados/2021/20211214/AnuncioG0532-011221-0006_gl.html
---
<p>BDNS (Identif.): 599156.</p>
    <p>De conformidade co previsto nos artigos 17.3.b) e 20.8.a) da Lei 38/2003, de 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>Poderán ser beneficiarias as entidades locais municipais e supramunicipais e agrupacións de entidades locais de Galicia, de conformidade coas competencias que lles correspondan en materia de xestión de residuos. Se a entidade ten as competencias en materia de xestión de residuos delegadas noutra entidade, será esta última a que poderá solicitar estas axudas.</p>
    <p>Segundo. <em>Obxecto</em></p>
    <p>Esta orde ten por obxecto establecer as bases reguladoras polas que se rexerá a concesión de subvencións, polo procedemento de concorrencia competitiva, ás entidades locais e agrupacións de entidades locais de Galicia para o financiamento de actuacións en materia de residuos de competencia municipal.</p>
    <p>Ao abeiro desta orde de axudas, serán subvencionables as actuacións que se axusten ao establecido para cada unha das 3 liña de axuda convocadas:</p>
    <p>a) Liña 1. Aceites: proxectos de implantación ou mellora da recollida separada de aceite de cociña usado xerado no ámbito doméstico, do comercio e servizos, para destinalo á valorización para a obtención de biocarburante.</p>
    <p>b) Liña 2. Téxtiles: proxectos de implantación ou mellora da recollida separada da fracción de residuos téxtiles dos residuos municipais para destinalos a preparación para á reutilización ou reciclaxe.</p>
    <p>c) Liña 3. Puntos limpos móbiles: proxectos destinados a favorecer a prevención, a recollida separada e a adecuada clasificación de fluxos especiais de residuos municipais a través da adquisición de puntos limpos móbiles para a mellora e ampliación dos servizos prestados pola rede galega de puntos limpos existentes para a reutilización ou reciclaxe.</p>
    <p>O período subvencionable será o comprendido entre o 1 de marzo de 2020 e o 30 de novembro de 2022, ambos incluídos.</p>
    <p>Terceiro. <em>Bases reguladoras e convocatoria</em></p>
    <p>Orde do 1 de decembro de 2021 pola que se establecen as bases reguladoras para a concesión de axudas a entidades locais de Galicia para o financiamento de actuacións en materia de residuos de competencia municipal, cofinanciadas polo fondo europeo relativo ao Mecanismo de recuperación e resiliencia da UE no marco do Plan de recuperación, transformación e resiliencia, financiado pola Unión Europea-NextGenerationEU, e se procede á súa convocatoria en réxime de concorrencia competitiva por anticipado de gasto para o ano 2022 (código de procedemento MT975J).</p>
    <p>Cuarto. <em>Contía</em></p>
    <p>As axudas convocadas ao abeiro desta orde financiaranse con cargo á aplicación orzamentaria 08.02.541D.760.1, código de proxecto 2022 00035, dos orzamentos xerais da Comunidade Autónoma de Galicia para o ano 2022 consonte o seguinte:</p>
    <table>
     <tbody>
      <tr>
       <td>Aplicación</td>
       <td>Importe 2022</td>
       <td>Total</td>
      </tr>
      <tr>
       <td>08.02.541D.760.1</td>
       <td>2.213.583 €</td>
       <td>2.213.583 €</td>
      </tr>
     </tbody>
    </table>
    <p>A distribución do orzamento por liña será o seguinte:</p>
    <table>
     <tbody>
      <tr>
       <td>Liña</td>
       <td>Importe</td>
      </tr>
      <tr>
       <td>L1. Aceites</td>
       <td>200.000</td>
      </tr>
      <tr>
       <td>L2.Téxtiles</td>
       <td>536.276 €.</td>
      </tr>
      <tr>
       <td>L3. Puntos limpos móbiles</td>
       <td>1.477.307 €.</td>
      </tr>
      <tr>
       <td>Total</td>
       <td>2.213.583 €</td>
      </tr>
     </tbody>
    </table>
    <p>O importe máximo da subvención acadada non poderá superar os 15.000 €, 20.000 € e 70.000 € para as L1, L2 e L3, respectivamente. Non obstante, estas cantidades poderá ampliarse no caso de solicitudes presentadas conxuntamente.</p>
    <p>O financiamento máximo outorgado para as actuacións reguladas nesta orde de axudas non excederá o 90 % do custo total do proxecto.</p>
    <p>As actuacións están cofinanciadas nun 90 % polo fondo europeo relativo ao Mecanismo de recuperación e resiliencia da UE no marco do Plan de recuperación, transformación e resiliencia, financiado pola Unión Europea-NextGenerationEU.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes comprenderá desde o día 15 de decembro de 2021 ata o 31 de xaneiro de 2022, ambos incluídos.</p>
    <p>Sexto. <em>Outros datos</em></p>
    <p>A presentación das solicitudes realizarase unicamente por medios electrónicos a través do formulario normalizado dispoñible na sede electrónica da Xunta de Galicia, https://sede.xunta.es.</p>
    <p>Santiago de Compostela, 1 de decembro de 2021</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

