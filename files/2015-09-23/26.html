---
date: '2015-09-23'
id: CA04-310811-5880
page: 37564
number: 182
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 29 de agosto de 2011, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Guitiriz (expediente IN407A 2011/47-2, 7885 AT).
range: Resolución
url: >-
  https://www.xunta.gal/dog/Publicados/2015/20150923/AnuncioCA04-310811-5880_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Lobeiras e López, S.L.</p>
    <p>Domicilio social: r/ Deputación, nº 6, 1º, 27300 Guitiriz.</p>
    <p>Denominación: LMTS, CTC e RBTS para subministración eléctrica na rúa Deputación, 7.</p>
    <p>Situación: concello de Guitiriz.</p>
    <p>Características técnicas: </p>
    <p>• LMTS a 20 kV, consistente en anelar o CT proxectado, entre o CTC actualmente en fase de execución na rúa do Mercado e a conversión aéreo a subterránea existente na LMTA Baamonde, cunha lonxitude de 190 metros de condutor proxectado tipo RHZ-240.</p>
    <p>• CT en edificio non prefabricado situado na rúa Deputación, 7, cunha potencia proxectada de 630 kVA e unha potencia inicial de 160 kVA, no cal se instalan dúas celas de liña e unha de protección, relación de transformación 20.000/400-230 V.</p>
    <p>• RBTS baixo tubo con orixe nos cadros de baixa tensión do CT proxectado e final na CXP do edificio para electrificar, en condutor tipo RV.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 29 de agosto de 2011</p>
    <footer><p>José Manuel Vázquez Leirado<br>Xefe territorial de Lugo</p></footer>

