---
date: '1996-06-07'
id: 72F6
page: 5
number: 112
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de maio de 1996 pola que se resolve a concesión de subvencións en
  réxime de concorrencia competitiva, convocada na Orde do 27 de novembro de
  1995 pola que se regula a concesión de subvencións a empresas privadas para
  accións de promoción da lingua galega.
range: Orde
url: 'https://www.xunta.gal/dog/Publicados/1996/19960607/Anuncio72F6_gl.html'
---
<p>A Orde do 27 de novembro de 1995 (DOG 20-12-1995) regula a concesión de subvencións a</p>
<p>empresas privadas para accións de promoción da lingua galega.</p>
<p>Visto o informe-proposta formulado pola comisión constituída ó abeiro do artigo 9 da devandita orde, esta consellería,</p>
<p>DISPÓN:</p>
<p>Artigo único.-Elevar a resolución definitiva o informe-proposta presentado pola comisión constituída ó abeiro do artigo 9 da Orde do 27 de novembro de 1995, que se publica como anexo desta orde, estimando e desestimando as peticións presentadas, nos termos daquel.</p>
<p>As empresas ás que lles sexan subvencionados proxectos deberán presentar ante a Dirección Xeral de Política Lingüística a aceptación da subvención concedida, no prazo máximo de dez días, contados a partir da publicación desta disposición no DOG, segundo o establecido no artigo 11º na Orde do 27-11-1995.</p>
<p>A presente disposición pon fin á vía administrativa, segundo o disposto no artigo 109 e) da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no DOG.</p>
<p>Santiago de Compostela, 15 de maio de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>INFORME-PROPOSTA CORRESPONDENTE Á ORDE DO 27 DE NOVEMBRO DE 1995 (DOG DO 20-11-1995) POLA QUE SE REGULA A CONCESIÓN DE SUBVENCIÓNS A EMPRESAS PRIVADAS PARA ACCIONS DE PROMOCIÓN DA LINGUA GALEGA</p>
<p>En Santiago de Compostela, sendo as 10 horas do día oito de abril de mil novecentos noventa e seis, reuniuse a comisión de avaliación integrada polos seguintes membros:</p>
<p>Manuel Regueiro Tenreiro (director xeral de Política Lingüística) como presidente.</p>
<p>Paz Filloi Mato (subdirectora xeral de Promoción e Ensino da Lingua Galega).</p>
<p>José Luis Rodríguez Pedreira (xefe do Servicio de Xestión e Promoción Lingüística).</p>
<p>Mª Teresa Martínez-Risco Pérez (xefa de Sección de Xestión e Promoción Lingüística).</p>
<p>Natividad Rodríguez López (funcionaria da Dirección Xeral de Política Lingüística) que actuou como secretaria.</p>
<p>Para proceder ó estudio das peticións presentadas ó abeiro da Orde do 27 de novembro de 1995 pola que se regula a concesión de subvencións a empresas privadas para accións de promoción da lingua.</p>
<p>A secretaria dá conta das solicitudes recibidas, e, despois de cambiar impresións e das oportunas deliberacións, os membros da comisión acordan por unanimidade, de acordo co expresado no artigo 5 da orde citada, o seguinte:</p>
<p>1. Valora-las solicitudes presentadas outorgándolles polo ámbito de actuación cero puntos ás de ámbito reducido á empresa solicitante, un punto ás de ámbito que abranga a actividade comercial e dous puntos ás de ámbito maior.</p>
<p>2. Valora-las solicitudes presentadas outorgando polo número de participantes posibles cero puntos cando sexa menos de dez persoas, un punto cando sexan menos de tres mil, e nos demais casos dous puntos.</p>
<p>3. Valora-las solicitudes presentadas outorgando de acordo coa viabilidade e orixinalidade dos proxectos cero puntos no caso de existir problemas de xustificación en anos anteriores, dous puntos a aquelas solicitudes que presenten xa resultados acadados e un punto nos demais casos.</p>
<p>4. Concederlles ás solicitudes que acaden seis, cinco ou catro puntos unha valoración do 4% por punto acadado, e ás que teñan tres, dous ou un, unha valoración do 2% por punto acadado.</p>
<p>5. Establecer unha contía mínima de cincuenta mil pesetas por subvención concedida nos casos que da aplicación das porcentaxes citadas resulten cantidades menores a esta.</p>
<p>6. Desestima-las solicitudes que non foron completadas no prazo establecido para o efecto ou que foron presentadas fóra de prazo.</p>
<p>7. Desestima-las solicitudes que non promovan o emprego da lingua galega no ámbito económico e mercantil segundo o establecido no artigo 1 da orde de convocatoria.</p>
<p>Unha vez realizada a valoración das solicitudes de acordo cos criterios expostos e das oportunas deliberacións, os membros da comisión acordan por unanimidade proporlle ó conselleiro de Educación e Ordenación Universitaria a concesión das subvencións que figuran na seguinte relación:</p>
<p>De acordo co disposto no artigo 9 procedo a eleva-lo seguinte informe-proposta á consideración do conselleiro de Educación e Ordenación Universitaria para os efectos oportunos na miña calidade de presidente da comisión avaliadora.</p>
<p>Santiago de Compostela, 6 de maio de 1996.</p>
<p>2965</p>

