---
date: '1996-06-07'
id: 72B6
page: 5
number: 112
agency: PRESIDENCIA
section: I. DISPOSICIÓNS XERAIS
title: >-
  Decreto 212/1996, do 6 de xuño, polo que se modifica parcialmente a estructura
  orgánica da Xunta de Galicia.
range: Decreto
url: 'https://www.xunta.gal/dog/Publicados/1996/19960607/Anuncio72B6_gl.html'
---
<p>Establecida a estructura orgánica da Xunta de Galicia polo Decreto 287/1993, o paso do tempo fai preciso unha nova disposición que modifique parcialmente a organización prevista nel, adaptándoa ás necesidades que o momento actual aconsella acometer, aínda mantendo a mesma como organización básica do Goberno galego, e tendo en conta os criterios de eficacia e economía que deben inspira-la actuación e organización administrativa.</p>
<p>Por todo iso, en virtude das atribucións que me confire o artigo 26, parágrafo 1, da Lei de Galicia 1/1983, do 22 de febreiro, reguladora da Xunta e do seu presidente, modificada pola Lei de Galicia 11/1988, do 20 de outubro,</p>
<p>DISPOÑO:</p>
<p>Artigo 1º.</p>
<p>A Xunta de Galicia estará integrada polos departamentos que se citan no artigo 1 do Decreto 287/1993, do 10 de decembro, que conservan a súa denominación e funcións, con excepción da Consellería de Cultura, que pasará a denominarse Consellería de Cultura e Comunicación Social.</p>
<p>Artigo 2º.</p>
<p>1. A Consellería de Cultura e Comunicación Social asume as funcións que lles correspondían á Consellería de Cultura segundo o Decreto 49/1994, do 4 de febreiro, e á Secretaría Xeral de Comunicación no artigo 10 do Decreto 261/1994, do 29 de xullo.</p>
<p>2.-As actuais adscricións e dependencias de organismos autónomos e entes públicos á Consellería de Cultura e á Secretaría Xeral de Comunicación continuarán en vigor en relación á Consellería de Cultura e Comunicación Social.</p>
<p>Artigo 3º.</p>
<p>A orde de prelación da Consellería de Cultura e Comunicación Social manterase no posto establecido para a Consellería de Cultura no Decreto 287/1993, do 10 de decembro.</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó disposto no presente decreto.</p>
<p>Disposicións derradeiras</p>
<p>Primeira.-O Consello da Xunta de Galicia adoptará as medidas necesarias para adecua-la estructura dos distintos organismos obxecto de regulación do presente decreto, dentro da política de racionalización e reducción do gasto público.</p>
<p>tarias precisas para o cumprimento do previsto neste decreto, sen que en ningún caso poidan orixinar incrementos de gasto.</p>
<p>Terceira.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, seis de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>4205</p>

