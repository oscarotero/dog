---
date: '1997-09-25'
id: ADB6
page: 9517
number: 185
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 262/1997, do 18 de setembro, polo que se declara a urxente ocupación,
  para efectos de expropiación forzosa, pola Deputación Provincial da Coruña,
  dos bens e dereitos necesarios para a realización das obras do proxecto de
  E.P. 7601 de San Sadurniño á Cruz de Lamestra (mellora e ampliación da ponte e
  da calzada).
range: Decreto
url: 'https://www.xunta.gal/dog/Publicados/1997/19970925/AnuncioADB6_gl.html'
---
<p>A Deputación Provincial da Coruña, en sesión celebrada o día 28 de febreiro de 1997, aprobou o proxec</p>
<p>to de E.P. 7601 de San Sadurniño á Cruz de Lamestra (mellora e ampliación da ponte e da calzada) e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A deputación remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 1 de setembro de 1997, baixo o número 11905.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 21 de xullo de 1997, baixo o número 10370.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a importancia das obras de mellora proxectadas para o tramo da devandita estrada vén dada porque na actualidade sigue sendo un tramo de conflicto para a seguridade vial, debido entre outros motivos, a que soporta un tráfico pesado moi intenso, sendo o trazado sinuoso e estreito, polo que coa mellora do trazado proposto no proxecto e coa construcción dunha nova ponte, se mellorará moi positivamente a seguridade vial no mencionado tramo.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día dezaoito de setembro de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial da Coruña para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de E.P. 7601 de San Sadurniño á Cruz de Lamestra (mellora e ampliación da ponte e da calzada).</p>
<p>Santiago de Compostela, dezaoito de setembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>7251</p>

