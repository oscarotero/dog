---
date: '1997-09-25'
id: ADAE
page: 9511
number: 185
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 260/1997, do 10 de setembro, de transferencia ó Concello de Ponteareas
  do Centro Social e da Residencia da Terceira Idade de Ponteareas adscritos á
  Consellería de Sanidade e Servicios Sociais.
range: Decreto
url: 'https://www.xunta.gal/dog/Publicados/1997/19970925/AnuncioADAE_gl.html'
---
<p>No eido da asistencia social, a Comunidade Autónoma de Galicia ten competencia exclusiva, segundo o disposto no artigo 27.23 do seu Estatuto de autonomía, en relación co artigo 148.1º.20 da Constitución española.</p>
<p>En virtude desa atribución de competencias, o Parlamento de Galicia aprobou a Lei 4/1993, do 14 de abril, de servicios sociais, na que se ordenan e regulan os aspectos básicos dun sistema integrado de servicios sociais.</p>
<p>A dita norma, recollendo o principio de autonomía dos entes locais consagrado pola Constitución española, realiza unha distribución competencial entre as distintas administracións públicas, atribuíndo ós concellos competencias propias para a creación e xestión tanto dos servicios sociais de atención pri</p>
<p>maria como dos servicios sociais especializados de ámbito local, entendendo por tales aqueles nos que os usuarios sexan predominantemente residentes no respectivo concello.</p>
<p>En desenvolvemento do establecido na disposición transitoria primeira da devandita norma legal aprobouse o Decreto 129/1996, do 26 de marzo, polo que se crean as comisións mixtas coas corporacións locais para o traspaso dos equipamentos sociais adscritos á Consellería de Sanidade e Servicios Sociais, establecendo a súa composición, funcións e normas de funcionamento.</p>
<p>Constituída a comisión mixta de transferencias Xunta de Galicia - Concello de Ponteareas segundo o establecido no citado Decreto 129/1996, e de conformidade co disposto no artigo 2º deste, adoptou, na súa reunión do 24 de abril de 1997, acordo de transferencia ó Concello de Ponteareas do centro social e da residencia da terceira idade situados no seu termo municipal e adscritos á Consellería de Sanidade e Servicios Sociais.</p>
<p>O dito acordo ten carácter de proposta, e precisa aprobación do Consello da Xunta.</p>
<p>Por isto, por proposta do conselleiro de Sanidade e Servicios Sociais e logo de deliberación do Consello da Xunta de Galicia na súa reunión do día dez de setembro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Apróbase o acordo da comisión mixta creada polo Decreto 129/1996, do 29 de marzo, para o traspaso dos equipamentos sociais adscritos á Consellería de Sanidade e Servicios Sociais, adoptado na súa reunión do día 24 de abril de 1997, polo que se traspasan o centro social e a residencia da terceira idade, situados no termo municipal de Ponteareas, e os correspondentes recursos persoais, materiais e orzamentarios.</p>
<p>Artigo 2º</p>
<p>En consecuencia, quedan traspasados ó Concello de Ponteareas e asumidos por este os centros e servicios que se relacionan no dito acordo, que se inclúe como anexo do presente decreto, nos termos e condicións resultantes del, así como os medios persoais, bens, dereitos e obrigas sinaladas no texto do acordo e relacións que se xuntan, así como os créditos orzamentarios determinados segundo o procedemento establecido no propio acordo.</p>
<p>Artigo 3º</p>
<p>O traspaso a que se refire este decreto terá efectividade a partir do día 1 do mes seguinte a súa publicación no DOG, sen prexuízo de que a Consellería de Sanidade e Servicios Sociais produza ata a entrada en vigor deste decreto tódolos actos administrativos necesarios para o mantemento dos centros no mesmo réxime e nivel de funcionamento que tivesen no momento da adopción do acordo.</p>
<p>Disposicións derradeiras</p>
<p>Primeira.-Quedan facultados os conselleiros de Economía e Facenda e de Sanidade e Servicios Sociais para dictar cantas disposicións sexan necesarias para o desenvolvemento e execución do presente decreto.</p>
<p>Segunda.-Este decreto entrará en vigor o mes seguinte ó da súa publicación no Diario Oficial de Galicia.</p>
<p>Santiago de Compostela, dez de setembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Joan Ribot Margarit e María del Pilar Rodríguez Domínguez, secretarios da comisión mixta de transferencias Xunta de Galicia-Concello de Ponteareas, prevista no Decreto 129/1996, do 29 de marzo,</p>
<p>CERTIFICAN:</p>
<p>Que na sesión plenaria da comisión mixta celebrada o día 24 de abril de 1997 acordouse o traspaso ó Concello de Ponteareas do centro social e da residencia da terceira idade dependentes da Administración autonómica e situados no seu territorio municipal, nos termos seguintes:</p>
<p>A) Referencia ás normas estatutarias e legais nas que se ampara a transferencia.</p>
<p>En consonancia co disposto no artigo 148.1º.20 da Constitución española, o Estatuto de autonomía para Galicia establece no seu artigo 27.23 a competencia exclusiva da Comunidade Autónoma en materia de asistencia social.</p>
<p>Pola súa parte, a Lei 4/1993, do 14 de abril, de servicios sociais, recolle entre os principios inspiradores do sistema de servicios sociais o de territorialidade, segundo o cal a organización do sistema e a distribución de competencias e funcións responderán ós principios de descentralización e desconcentración, atribuíndo ou delegando o exercicio das competencias nos entes ou órganos administrativos máis próximos ós cidadáns, sen mingua da garantía dunha igualdade de servicios e prestacións a tódolos cidadáns de Galicia.</p>
<p>Así mesmo, a norma realiza unha distribución competencial entre as distintas administracións públicas, establecendo no seu artigo 21:</p>
<p>«1. Correspóndelles ós concellos, de conformidade co previsto na Lei 7/1985, do 2 de abril, reguladora das bases do réxime local, as seguintes competencias:</p>
<p>a) A creación e xestión dos servicios sociais de atención primaria.</p>
<p>b) A creación e xestión dos servicios sociais especializados de ámbito local, entendendo por tales aqueles nos que os usuarios sexan predominantemente residentes no respectivo concello».</p>
<p>Á súa vez, a disposición transitoria primeira da lei sinala que de conformidade coas competencias atribuídas ás entidades locais na presente lei, arbitrarase regulamentariamente o procedemento para a transferencia dos equipamentos, persoal, medios materiais e dotación orzamentarias correspondentes a estas, engadindo que a devandita transferencia incluirá, entre outros equipamentos, os centros sociais e as residencias da terceira idade, agás as asistidas.</p>
<p>Sobre a base destas previsións estatutarias e legais resulta procedente efectua-lo traspaso do centro social e da residencia da 3ª idade dependentes da Administración autonómica ó Concello de Ponteareas.</p>
<p>B) Identificación dos equipamentos que son obxecto de traspaso.</p>
<p>Traspásanse ó Concello de Ponteareas os seguintes equipamentos do seu ámbito territorial:</p>
<p>-Centro social.</p>
<p>-Residencia da terceira idade.</p>
<p>A xestión destes centros realizarase de acordo coa lexislación vixente nesta materia na Comunidade Autónoma de Galicia; en especial o relativo á determinación de beneficiarios, requisitos e intensidade da acción protectora.</p>
<p>No que respecta ó ingreso de usuarios, con carácter preferente serán atendidos os solicitantes pertencentes á comarca, admitíndose residentes de toda a Comunidade Autónoma cando existan prazas vacantes. Con independencia do anterior, ademáis, articularanse mecanismos de coordinación que garantan a utilización das prazas para a cobertura das necesidades xerais e de emerxencia da Comunidade Autónoma.</p>
<p>Así mesmo, unha vez o traspaso sexa efectivo, os centros quedarán obrigados a desenvolve-los distintos programas e actuacións de ámbito autonómico que a Xunta de Galicia impulse en cada momento, nas condicións que prevé a Lei 4/1993, de servicios sociais.</p>
<p>Co fin de garanti-lo posible traslado dos usuarios da residencia por causas de agrupamento familiar ou outras motivacións sociais, ábrese un prazo máximo de dous anos contados desde a data de efectividade da transferencia para que os seus usuarios poidan solicita-lo seu traslado a outra residencia da Xunta de Galicia. As peticións que se formulen despois deste prazo terán a consideración de novos ingresos.</p>
<p>C) Bens, dereitos e obrigas que se traspasan:</p>
<p>1. Traspásanse ó Concello de Ponteareas os bens, dereitos e obrigas da Xunta de Galicia que se recollen no inventario detallado da relación anexa número 1.</p>
<p>2. No caso de que os centros traspasados non se utilicen para o cumprimento dos fins sociais previstos, reverterán á Comunidade Autónoma despois de que esta a inste dando audiencia ó concello.</p>
<p>3. No prazo de tres meses desde a publicación do decreto que aprobe este acordo, asinaranse as correspondentes actas de entrega e recepción de mobiliario, equipo e material inventariable.</p>
<p>D) Persoal que se traspasa.</p>
<p>O persoal adscrito ós centros e servicios traspasados que se referencia nominalmente na relación anexa número 2, pasará a depender do Concello de Ponteareas.</p>
<p>A Consellería de Sanidade e Servicios Sociais notificaralles ós interesados o traspaso tan pronto o Consello da Xunta aprobe o presente acordo por decreto.</p>
<p>Así mesmo, a Consellería da Presidencia e Administración Pública declarará o pase a nova situación administrativa que corresponda.</p>
<p>Así mesmo, remitirase ó organo competente do Concello de Ponteareas unha copia certificada do expediente de persoal, así como certificado de haberes referidos ás contías devengadas durante 1996.</p>
<p>E) Valoración das cargas financeiras dos centros e servicios transferidos.</p>
<p>1. A valoración definitiva do custo efectivo anual dos servicios traspasados, referidos o ano 1996, elévase a 74.733.768 pesetas, consonte a seguinte distribución:</p>
<p>a) Centro social de Ponteareas:</p>
<p>Capítulo I---</p>
<p>Capítulo II 6.164.664</p>
<p>Total6.164.664</p>
<p>b) Residencia de terceira idade de Ponteareas:</p>
<p>Capítulo I68.024.424 (*)</p>
<p>Capítulo II 13.553.782</p>
<p>Total81.578.206</p>
<p>(*) Inclue o capítulo I da residencia e do centro social.</p>
<p>c) Total dos servicios traspasados:</p>
<p>Capítulo I68.024.424</p>
<p>Capítulo II 19.718.446</p>
<p>Total87.742.870</p>
<p>d) Ingresos por servicios prestados:</p>
<p>Centro social de Ponteareas---</p>
<p>Residencia da terceira</p>
<p>idade de Ponteareas 13.009.102</p>
<p>Total por servicios prestados13.009.102</p>
<p>e)Total neto74.733.768 (*)</p>
<p>-(*) Para os efectos da actualización sinalada no apartado E, punto 2, o total neto que hai que transferir, tendo en conta que os importes dos capítulos e II representan o 77,52% e o 22,48% dos custos respectivamente e os ingresos por servicios prestados ascenden a 13.009.102 ptas., repártese do seguinte xeito:</p>
<p>Capítulo I57.939.768</p>
<p>Capítulo II16.794.000</p>
<p>2. O financiamento do citado custo por parte da Comunidade Autónoma realizarase en exercicios sucesivos para cada un dos centros traspasados mediante actualización do seu importe na mesma</p>
<p>medida en que evolucionen globalmente os gastos de funcionamento (capítulos I e II) dos centros de igual natureza xestionados pola Comunidade Autónoma. A variación indicada enténdese referida a termos de comparación homoxéneos, é dicir, excluíndose os incrementos que poidan producirse en cada anualidade, respecto da anterior, pola posta en funcionamento de novos centros ou servicios.</p>
<p>3. A transferencia dos fondos ó Concello de Ponteareas efectuarase por doceavas partes do importe total financiado en cada exercicio.</p>
<p>4. No ano 1997 o custo financiado será o resultante de deducir do total neto sinalado no punto 1 deste apartado o importe dos gastos dos capítulos I e II aboados pola Comunidade Autónoma ata a data de efectividade do traspaso dos centros, minorado coa recadación de ingresos por servicios prestados.</p>
<p>F) Documentación e expedientes necesarios para a xestión dos centros que se traspasan.</p>
<p>A entrega da documentación e expedientes dos centros e servicios que se traspasan, realizarase no prazo dun mes a partir da data de efectividade da transferencia obxecto deste acordo.</p>
<p>G) Data de efectividade da transferencia.</p>
<p>A efectividade da transferencia obxecto deste acordo terá lugar a partir do día 1 do mes seguinte ó da publicación do decreto de transferencia no DOG.</p>
<p>E para que conste, expídese a presente certificación en Santiago de Compostela, 24 de abril de 1997. Joan Ribot Margarit e María del Pilar Rodríguez Domínguez. Secretarios da Comisión Mixta.</p>
<p>Joan Ribot MargaritMaría del Pilar Rodríguez Domínguez</p>
<p>SecretarioSecretaria</p>
<p>Relación número 1</p>
<p>Relación de bens inmobles adscritos á Consellería de</p>
<p>Sanidade e Servicios Sociais obxecto de traspaso ó Concello de Ponteareas</p>
<table><tbody><tr><td></td></tr>
<tr><td>Nº Ident.</td><td>Nome e uso</td><td>Localidade e enderezo</td><td>Superficie construída</td><td>Superficie útil</td></tr>
<tr><td></td></tr>
</tbody></table>
<table><tbody><tr><td>P0211</td><td>Centro social</td><td>Ponteareas</td><td>680 m</td><td>607 m</td></tr>
<tr><td></td></tr>
<tr><td>P0218</td><td>Residencia da terceira idade</td><td>Ponteareas</td><td>1.498 m</td><td>1.273 m</td></tr>
<tr><td></td></tr></tbody></table>
<p>Relación número 2</p>
<p>Relación nominal do persoal da residencia-fogar de terceira idade que se traspasa ó Concello de Ponteareas</p>
<table><tbody><tr><td></td></tr>
<tr><td>Apelidos e nome</td><td>Número de rexistro
persoal</td><td>Corpo ou escala</td><td>Posto de traballo</td><td>Situación
administrativa</td><td>Retribucións anuais 1996</td></tr>
<tr><td></td></tr>
<tr><td>Básicas</td><td>Complement.</td><td>Total</td></tr>
<tr><td></td></tr>
</tbody></table>
<table><tbody><tr><td>González Ballesta, Alfredo
Javier</td><td>36.001.534.24 A2053</td><td>Grupo C</td><td>Director-
administrador</td><td>Func.-LD</td><td>1 .690.136</td><td>1.629.840</td><td>3.319.976</td></tr>
<tr><td></td></tr>
<tr><td>Castro Domínguez, Juan José</td><td>35.552.359</td><td>Dtor. centro Soc.</td><td>Dtor. centro Soc.</td><td>LF</td><td>3.041.990</td><td>324.756</td><td>3.366.746</td></tr>
<tr><td></td></tr>
<tr><td>Grado Díez, Mª Carmen</td><td>13.058.384</td><td>Asistente social</td><td>Asistente social</td><td>LF</td><td>3.041.990</td><td>3.041.990</td></tr>
<tr><td></td></tr>
<tr><td>Mella Lorenzo, Elizabeth</td><td>35.550.259</td><td>A.T.S./D.U.E.</td><td>A.T.S./D.U.E.</td><td>LF</td><td>2.951.990</td><td>3.041.990</td></tr>
<tr><td></td></tr>
<tr><td>Touza Rey, Ángela Mª</td><td>52.491.855</td><td>A.T.S./D.U.E.</td><td>A.T.S./D.U.E 1/2X</td><td>LT</td><td>1.438.423</td><td>1.438.423</td></tr>
<tr><td></td></tr>
<tr><td>Sineiro Galiñanes, Julio César</td><td>35.457.447</td><td>Ofic. 1ª cociña</td><td>Ofic. 1ª cociña</td><td>LT</td><td>2.309.888</td><td>2.309.888</td></tr>
<tr><td></td></tr>
<tr><td>González Vázquez, José Benito</td><td>34.920.116</td><td>Auxiliar Admtvo.</td><td>Posto base Gr. D</td><td>LF</td><td>2.122.414</td><td>2.122.414</td></tr>
<tr><td></td></tr>
<tr><td>Ucha Gómez-Rguez., Emérita</td><td>35.553.065</td><td>Auxiliar Admtvo.</td><td>Posto base Gr. D</td><td>LF</td><td>2.122.414</td><td>2.122.414</td></tr>
<tr><td></td></tr>
<tr><td>Sobrino González, Carmen</td><td>76.891.090</td><td>Auxiliar clínica</td><td>Auxiliar clínica</td><td>LT</td><td>1.957.270</td><td>1.957.270</td></tr>
<tr><td></td></tr>
<tr><td>Amil Alonso, Begoña</td><td>76.893.710</td><td>Auxiliar clínica</td><td>Auxiliar clínica</td><td>LT</td><td>1.957.270</td><td>1.957.270</td></tr>
<tr><td></td></tr>
<tr><td>Martínez Fernández, Manuel</td><td>41.492.208</td><td>Oficial 2ª cociña</td><td>Oficial 2ª cociña</td><td>LT</td><td>1.957.270</td><td>1. 957.270</td></tr>
<tr><td></td></tr>
<tr><td>Fernández Soutelo, Cristina</td><td>35.563.431</td><td>Axudante cociña</td><td>Axudante cociña</td><td>LF</td><td>1.864.478</td><td>1.864.478</td></tr>
<tr><td></td></tr>
<tr><td>Barros Sestelo, Nieves</td><td>35.545.180</td><td>Axudante cociña</td><td>Axudante cociña</td><td>LT</td><td>1.754.382</td><td>1.754.382</td></tr>
<tr><td></td></tr>
<tr><td>Vázquez Fernández, Mª Carmen</td><td>35.546.391</td><td>Camareira-Limpad.</td><td>Camareira-Limpad.</td><td>LT</td><td>1.754.382</td><td>1.754.382</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Apelidos e nome</td><td>Número de rexistro
persoal</td><td>Corpo ou escala</td><td>Posto de traballo</td><td>Situación
administrativa</td><td>Retribucións anuais 1996</td></tr>
<tr><td></td></tr>
<tr><td>Básicas</td><td>Complement.</td><td>Total</td></tr>
<tr><td></td></tr>
</tbody></table>
<table><tbody><tr><td>Guisado Reboreda, Rosa Mª</td><td>76.891.979</td><td>Camareira-Limpad.</td><td>Camareira-Limpad.</td><td>LT</td><td>1.754.382</td><td>1.754.382</td></tr>
<tr><td></td></tr>
<tr><td>Alfaya Vilas, Mª Carmen</td><td>35.554.504</td><td>Camareira-Limpad.</td><td>Camareira-Limpad.</td><td>LT</td><td>1.754.382</td><td>1.754.382</td></tr>
<tr><td></td></tr>
<tr><td>González Otero, Carmen</td><td>35.555.681</td><td>Camareira-Limpad.</td><td>Camareira-Limpad.</td><td>LT</td><td>1.754.382</td><td>1.754.382</td></tr>
<tr><td></td></tr>
<tr><td>Martínez Fernández, Mª Ángeles</td><td>35. 788.957</td><td>Camareira-Limpad.</td><td>Camareira-Limpad.</td><td>LT</td><td>1.754.382</td><td>1.754.382</td></tr>
<tr><td></td></tr>
<tr><td>Linares Neira, Elvira</td><td>33.306.093</td><td>Camareira-Limpad.</td><td>Camareira-Limpad.</td><td>LF</td><td>1.919.526</td><td>1.919.526</td></tr>
<tr><td></td></tr>
<tr><td>González Vidal, José</td><td>35.787.602</td><td>Ordenanza</td><td>Ordenanza</td><td>LF</td><td>1.919.526</td><td>1.919.526</td></tr>
<tr><td></td></tr>
<tr><td>Feijoo Martínez, Pilar</td><td>34.871.640</td><td>Ordenanza</td><td>Ordenanza</td><td>LT</td><td>1.754.382</td><td>1.754.382</td></tr>
<tr><td></td></tr>
<tr><td>Falagan García, Ana Mª</td><td>35.975.118</td><td>Vixilante Noct.</td><td>Vixilante Noct.</td><td>LT</td><td>1.754.382</td><td>1.754.382</td></tr>
<tr><td></td></tr>
<tr><td>Valmaseda Pantoja, Ángel</td><td>36.046.543</td><td>Vixilante Noct.</td><td>Vixilante Noct.</td><td>LT</td><td>1.754.382</td><td>1.754 .382</td></tr>
<tr><td></td></tr></tbody></table>
<p>7183</p>

