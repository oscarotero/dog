---
date: '2002-06-27'
id: C4CE
page: 10
number: 123
agency: XULGADO DE PRIMEIRA INSTANCIA E INSTRUCCIÓN NÚMERO UN DE BECERREÁ
section: V. ADMINISTRACIÓN DE XUSTIZA
title: Edicto (7/1994).
range: Edicto
url: 'https://www.xunta.gal/dog/Publicados/2002/20020627/AnuncioC4CE_gl.html'
---
<p>Ulpiano González López, xuíz do Xulgado de Primeira Instancia e Instrucción número un de Becerreá</p>
<p>(Lugo), fai saber que nos autos que a seguir se dirán se dictou sentencia e auto aclaratorio, co encabezamento e decisión xudicial do teor literal seguinte:</p>
<p>«Sentencia. En Becerreá o oito de marzo de dous mil dous. Ulpiano González López, xuíz de Primeira Instancia e Instrucción de Becerreá, tendo vistos os autos seguidos neste xulgado co número 7/1994, por instancia de Caixa de Aforros de Galicia, representada polo procurador dos tribunais José Antonio Lorenzana Teijeiro, contra Antonio Tallón López, Fe Armada Fernández, declarados en situación procesual de rebeldía, e María López Díaz (falecida).</p>
<p>Decisión xudicial. Debo mandar e mando seguir adiante a execución despachada contra Antonio Tallón López, Fe Armada Fernández e herdanza xacente de María López Díaz, ata facer remate dos bens embargados e co seu importe íntegro pagamento a Caixa de Aforros de Galicia da cantidade de vinteoito mil novecentos trinta e oito euros con nove céntimos, en concepto de principal, máis os xuros que se devenguen ata o día do causadas e que se causen, nas cales expresamente condeno os ditos demandados.</p>
<p>Contra esta resolución cabe recurso de apelación que se interporá por escrito perante este xulgado en termo de cinco días.</p>
<p>Así por esta miña sentencia, pronúncioo, mándoo e asínoo.</p>
<p>Con data do 13 de marzo de 2002, dictouse auto de aclaración de sentencia, coa parte dispositiva que é do teor literal seguinte:</p>
<p>Procede aclara-la decisión xudicial da sentencia de data de 8 de marzo de 2002, dictada neste procedemento, no sentido de indicar que onde di: «...máis os xuros que se devenguen ata o día do causadas e que se causen», debe dicir: «...máis os xuros que se devenguen ata o día do pagamento, así como custas causadas e que se causen».</p>
<p>Así por esta auto o dispoño, mando e asino. Dou fe».</p>
<p>E para que conste e a súa publicación no DOG, para que lle sirva de notificación en forma á parte demandada, expido e asino este edicto en Becerreá o trece de marzo de dous mil dous.</p>
<p>O secretario</p>

