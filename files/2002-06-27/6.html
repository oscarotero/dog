---
date: '2002-06-27'
id: C4A6
page: 10
number: 123
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 216/2002, do 6 de xuño, polo que se declara a urxente ocupación, para
  efectos de expropiación forzosa, polo Concello de Fene, dos bens e dereitos
  necesarios para a realización das obras do proxecto de urbanización do predio
  de Cela, 1ª fase.
range: Decreto
url: 'https://www.xunta.gal/dog/Publicados/2002/20020627/AnuncioC4A6_gl.html'
---
<p>O Concello de Fene, en sesión que tivo lugar o día seis de setembro de dous mil un, aprobou o proxecto de urbanización do predio de Cela, 1ª fase, e na sesión do vinteún de marzo de dous mil dous acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do Concello de Fene foi remitida a documentación complementaria para a correcta tramitación do expediente con data de entrada no rexistro</p>
<p>xeral da Consellería de Xustiza, Interior e Relacións Laborais o día vintedous de maio de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día vinteseis de abril de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala o concello o alargamento da rúa Camiño da Casa Nova é fundamental para evita-lo illamento do Barrio do Sartego, consolidado na actualidade polas edificacións existentes e dando así cumprimento ás previsións do Plan Xeral de Ordenación Urbana.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día seis de xuño de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Fene para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de urbanización do predio de Cela, 1ª fase.</p>
<p>Santiago de Compostela, seis de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

