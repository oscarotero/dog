---
date: '1999-12-10'
id: 12EA2
page: 14
number: 237
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de novembro de 1999 pola que se extingue a autorización, por
  cesamento de actividades, do centro privado de educación infantil Fillas de
  María Mediadora de Vilalba (Lugo).
range: Orde
url: 'https://www.xunta.gal/dog/Publicados/1999/19991210/Anuncio12EA2_gl.html'
---
<p>Visto o expediente sobre extinción de autorización, por cesamento de actividades, do centro privado de educación infantil Fillas de María Mediadora, sito na rúa Porta de Cima, 65, de Vilalba (Lugo); iniciado ó abeiro do artigo 17.1º do Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e do punto oitavo.1 da Orde do 20 de setembro de 1995 (DOG do 15 de decembro) pola que se desenvolve o antedito decreto.</p>
<p>A Consellería de Educación e Ordenación Universitaria, en virtude do establecido no artigo 16</p>
<p>do Decreto 133/1995 e por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Extingui-la autorización, por cesamento de actividades, do centro privado de educación infantil Fillas de María Mediadora de Vilalba (Lugo), do que os demais datos se relacionan no anexo desta orde.</p>
<p>Segundo.-Esta orde entrará en vigor o mesmo día da súa publicación no Diario Oficial de Galicia.</p>
<p>Terceiro.-Contra esta disposición, que esgota a vía administrativa, o interesado poderá interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 30 de novembro de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Lugo.</p>
<p>Concello: Vilalba.</p>
<p>Localidade: Vilalba.</p>
<p>Código do centro: 27013302.</p>
<p>Enderezo: rúa Porta de Cima, 65.</p>
<p>Denominación: Fillas de María Mediadora.</p>
<p>Titular: Asociación Benéfico-Asistencial Fillas de María Mediadora.</p>
<p>Autorización do cesamento de actividades do centro.</p>

