---
date: '2007-12-05'
page: 19
number: 235
agency: 'CONSELLERÍA DE POLÍTICA TERRITORIAL, OBRAS PÚBLICAS E TRANSPORTES'
section: II. AUTORIDADES E PERSOAL
title: >-
  Orde do 27 de novembro de 2007 pola que se dispón o cesamento dun vogal do
  Consello de Administración da Autoridade Portuaria de San Cibrao, Ferrol e a
  súa ría.
range: Orde
---
<p>O artigo 40 da Lei 27/1992, do 24 de novembro, de portos do Estado e da mariña mercante dispón que a separación dos vogais dos consellos de administración das autoridades portuarias dos portos de interese xeral, será acordada polo órgano competente da comunidade autónoma, por proposta das organizacións, organismos e entidades ás que representen aqueles.</p>
<p>Por outra parte, a teor do previsto no acordo do Consello da Xunta de Galicia, do 6 de xuño de 2002, no que se fixou a composición do Consello de Administración da Autoridade Portuaria de San Cibrao, Ferrol e a súa ría, nel intégrase un representante dos concellos de Cervo e Xove, que alternarán cada dous anos.</p>
<p>Tendo en conta que mediante Orde do 24 de maio de 2005 (publicada no DOG do 2 de xuño), dispúxose o nomeamento de vogal en representación do Concello de Cervo, é polo que, transcorrido o período de dous anos antes indicado, cómpre deixar sen efecto aquel nomeamento.</p>
<p>Polo exposto, e en exercicio da facultade que me foi atribuída polo Consello da Xunta de Galicia, na súa reunión do día dez de xaneiro de dous mil dous,</p>
<p>DISPOÑO:</p>
<p>O cesamento de José Insua Pernas como vogal do Consello de Administración da Autoridade Portuaria de San Cibrao, Ferrol e a súa ría, en representación do Concello de Cervo, agradecéndolle os servizos prestados.</p>
<p>Santiago de Compostela, 27 de novembro de 2007.</p>
<p>María José Caride Estévez</p>
<p>Conselleira de Política Territorial, Obras Públicas e Transportes</p>
<p>b) NOMEAMENTOS CONSELLERÍA DE POLÍTICA TERRITORIAL, OBRAS PÚBLICAS</p>
<p>E TRANSPORTES</p>

