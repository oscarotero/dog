---
date: '1999-12-21'
id: '13916'
page: 14
number: 244
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 320/1999, do 3 de decembro, polo que se acepta a cesión de uso a
  título gratuíto dunha superficie de 198,2 m, propiedade da Tesourería Xeral da
  Seguridade Social, sita na parte exterior do edificio da praza de España 19-20
  de Ferrol, con destino á instalación dun punto de atención continuada.
range: Decreto
url: 'https://www.xunta.gal/dog/Publicados/1999/19991221/Anuncio13916_gl.html'
---
<p>O Consello de Ministros, na súa reunión do 23 de decembro de 1998, acordou ceder ó Servicio Galego de Saúde da Comunidade Autónoma de Galicia, unha superficie de 198,2 m, sita na parte exterior do edificio patrimonial da praza de España, 19-20 de Ferrol (A Coruña), con destino á colocación dun punto de atención continuada dependente do Ambulatorio Fontenla Maristany que se sitúa no dito inmoble.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto. Por outra banda, o artigo 23.1º da mesma lei establece que non poderán adquirirse bens ou dereitos a título lucrativo cando o valor global dos gravames, cargas e afectacións impostas sobre eles supera o seu valor intrínseco. Non se considerarán carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde e logo de deliberación do Consello da Xunta de Galicia na súa reunión do día tres de decembro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto do uso dunha superficie de 198,2 m, sita na parte exterior do edificio patrimonial da Tesourería Xeral da Seguridade Social na praza de España, 19-20 de Ferrol (A Coruña), con destino á colocación dun punto de atención continuada dependente do Ambulatorio Fontenla Maristany que se sitúa no dito inmoble.</p>
<p>Artigo 2º</p>
<p>A superficie acéptase segundo o establecido nos artigos 23.1º da Lei 3/1985, do 12 de abril, do patrimonio da Comunidade Autónoma e 38 do seu Regulamento e destinarase ó fin para o que se cede e de acordo coas condicións previstas no acordo de cesión.</p>
<p>Artigo 3º</p>
<p>O Servicio Galego de Saúde, a través do seu órgano competente, procederá á formalización da aceptación no correspondente documento público integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, tres de decembro de mil novencentos noventa e nove.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>

