---
date: '2019-04-29'
id: G0427-050419-0001
page: 20926
number: 81
agency: Consellería do Mar
section: VI. Anuncios. a) Administración autonómica.
title: >-
  ORDE do 3 de abril de 2019 pola que se autoriza a transmisión inter vivos da
  concesión administrativa e da batea Mª del Carmen IV.
range: Orde
url: >-
  https://www.xunta.gal/dog/Publicados/2019/20190429/AnuncioG0427-050419-0001_gl.html
---
<p>Visto o expediente instruído para os efectos de transmisión da batea Mª del Carmen IV, e da concesión administrativa que a ampara, resulta: </p>
    <p>Antecedentes de feito:</p>
    <p>Primeiro. Mediante escrito do 5 de decembro de 2018, Carmen Zubiela Sieira solicita autorización para a transmisión inter vivos da concesión administrativa e da batea Mª del Carmen IV.</p>
    <p>Segundo. A solicitante presenta a documentación requirida para a tramitación deste tipo de procedemento.</p>
    <p>Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG núm. 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión inter vivos, a favor de Mª Carmen Caamaño Zubiela (***5259**), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Mª del Carmen IV.</p>
    <p>Situación:</p>
    <p>Cuadrícula nº: 10.</p>
    <p>Polígono: B.</p>
    <p>Distrito: Muros (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 10.12.1963.</p>
    <p>Remate da vixencia: 15.12.2019.</p>
    <p>Actual titular: María del Carmen Zubiela Sieira (***6199**).</p>
    <p>Nova titular: María del Carmen Caamaño Zubiela (***5259**).</p>
    <p>Baixo as seguintes condicións:</p>
    <p>Primeira. A actual titular deberá presentar no prazo máximo dun mes, contado desde o día seguinte ao da publicación desta orde no Diario Oficial de Galicia, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión administrativa queda subrogada nos dereitos e obrigas da anterior, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses, contados en ambos os casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 3 de abril de 2019</p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González<br>Xefe territorial da Coruña</p></footer>

