---
date: '2019-04-29'
id: G0425-220419-0003
page: 20833
number: 81
agency: Consellería de Política Social
section: III. Outras disposicións.
title: >-
  EXTRACTO da Orde do 26 de abril de 2019 pola que se establecen as bases para a
  concesión de subvencións destinadas ao programa de mobilidade transnacional
  xuvenil Galeuropa dirixido ás persoas inscritas no Sistema nacional de
  garantía xuvenil con cargo ao Programa operativo de emprego xuvenil, e se
  procede á súa convocatoria para o ano 2019.
range: Orde
url: >-
  https://www.xunta.gal/dog/Publicados/2019/20190429/AnuncioG0425-220419-0003_gl.html
---
<p>BDNS (Identif.): 452053.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarios/as</em></p>
    <p>BS324A. Mozos e mozas individualmente, inscritos no Sistema nacional de garantía xuvenil (en diante, SNGX) e que figuren como beneficiarios, no ámbito da Comunidade Autónoma de Galicia.</p>
    <p>BS324B. Entidades sen ánimo de lucro con sede permanente ou domicilio social en Galicia que desenvolvan actividades no eido da xuventude.</p>
    <p>BS324C. Concellos, agrupacións de concellos ou mancomunidades da Comunidade Autónoma de Galicia validamente constituídas, así como as entidades resultantes da fusión de municipios a que se refire a Lei 5/1997, do 22 de xullo, de Administración local de Galicia.</p>
    <p>Segundo. <em>Obxecto</em></p>
    <p>O obxecto é a concesión de subvencións para os proxectos de mobilidade transnacional dirixidas á mocidade inscrita no SNGX no ámbito da Comunidade Autónoma de Galicia, non ocupada nin integrada nos sistemas de educación ou formación, para a realización de prácticas formativas non laborais en entidades/empresas públicas ou privadas en países europeos, durante un período mínimo de 2 meses e máximo de 3, cun mínimo de 100 horas formativas mensuais.</p>
    <p>O período de realización das prácticas formativas non laborais nas empresas ou entidades rematará en todo caso o 30 de novembro de 2019.</p>
    <p>Terceiro. <em>Bases reguladoras e convocatoria</em></p>
    <p>Orde do 26 de abril de 2019 pola que se establecen as bases para a concesión de subvencións destinadas ao programa de mobilidade transnacional xuvenil Galeuropa dirixido ás persoas inscritas no Sistema nacional de garantía xuvenil con cargo ao Programa operativo de emprego xuvenil, e se procede á súa convocatoria para o ano 2019.</p>
    <p>Cuarto. <em>Contía</em></p>
    <p>A contía global da convocatoria é de 1.945.311,00 euros, cofinanciada nun 91,89 % pola Iniciativa de Emprego Xuvenil e o Fondo Social Europeo.</p>
    <p>A distribución de créditos é a seguinte:</p>
    <p>BS324A: 653.819,00 € con cargo á aplicación 13.05.313A.480.0</p>
    <p>BS324B: 941.492,00 € con cargo á aplicación 13.05.313A.481.0</p>
    <p>BS324C: 350.000,00 € con cargo á aplicación 13.05.313A.460.0</p>
    <p>Quinto. Prazo de presentación de solicitudes</p>
    <p>Un mes, que se contará a partir do día seguinte ao da publicación da orde de convocatoria no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación.</p>
    <p>Sexto. <em>Outros datos</em></p>
    <p>Todas as entidades e persoas ás cales se lles conceda a subvención recibirán un anticipo do 80 % sobre o total da cantidade concedida, se así o solicitan.</p>
    <p>A concesión da subvención tramítase en réxime de concorrencia competitiva e efectúase, en cada procedemento, por orde de puntuación ata esgotar o crédito orzamentario.</p>
    <p>As subvencións están suxeitas ao réxime de custos simplificados baseados en custos unitarios. Na convocatoria establécense unhas táboas con importes que varían en función do país de destino, do número e da duración das mobilidades, así como do número de persoas que participen nos proxectos. Os conceptos subvencionables son:</p>
    <p>– No procedemento BS324A, gastos para a realización das prácticas formativas non laborais, inclúe custos de aloxamento e manutención das persoas participantes, viaxe ao país de destino, transporte local e seguros de accidentes e responsabilidade civil, así como o seguro médico e subvencións para o apoio lingüístico.</p>
    <p>– Nos procedementos BS324B e BS324C, ademais dos gastos para a realización das prácticas formativas non laborais (custos de aloxamento e manutención, viaxe ao país de destino, transporte local e seguros de accidentes e responsabilidade civil, así como o seguro médico dos mozos/as participantes), establécense outros gastos de apoio á organización e execución da mobilidade que comprende apoio a aspectos organizativos (que inclúen gastos como a convocatoria, a selección, o apoio lingüístico e a preparación sociocultural de participantes) e gastos de execución dos proxectos (apoio para as viaxes de mentores da entidade de envío e apoio para os gastos da entidade de acollida).</p>
    <p>O prazo para xustificar as accións subvencionadas será o 9 de decembro de 2019.</p>
    <p>Santiago de Compostela, 26 de abril de 2019</p>
    <footer><p>Fabiola García Martínez<br>Conselleira de Política Social</p></footer>

