---
date: '2019-04-29'
id: G0427-050419-0003
page: 20932
number: 81
agency: Consellería do Mar
section: VI. Anuncios. a) Administración autonómica.
title: >-
  ORDE do 5 de abril de 2019 pola que se autoriza a transmisión mortis causa
  mediante pacto de mellora da concesión administrativa e da batea Paz III.
range: Orde
url: >-
  https://www.xunta.gal/dog/Publicados/2019/20190429/AnuncioG0427-050419-0003_gl.html
---
<p>Visto o expediente instruído para os efectos de transmisión mortis causa mediante pacto de mellora da batea Paz III e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 18 de marzo de 2019, Manuel Paz Rey e Cecilia Ríos Piñeiro solicitaron autorización para a transmisión mortis causa mediante pacto de mellora da concesión administrativa e da batea Paz III a favor de María Teresa Paz Ríos, Manuel Ramón Paz Ríos e Juan Alberto Paz Ríos.</p>
    <p>Segundo. Os interesados achegaron a documentación requirida para a tramitación.</p>
    <p>Terceiro. Os informes do Servizo de Protección dos Recursos sobre as características da batea e da Dirección Xeral de Pesca, Acuicultura e Innovación Tecnolóxica sobre a tramitación do expediente son favorables.</p>
    <p>b) Consideración legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG núm. 180, do 21 de setembro).</p>
    <p>Segunda. A Lei 2/2006, do 14 de xuño, de dereito civil de Galicia (DOG núm. 124, do 29 de xuño), no seu artigo 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión das concesións das bateas de cultivos mariños nas augas de Galicia (DOG núm. 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión mortis causa mediante pacto de mellora, a favor de María Teresa Paz Ríos (***5353**), Manuel Ramón Paz Ríos (***5431**) e Juan Alberto Paz Ríos (***5716**), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Paz III.</p>
    <p>Situación:</p>
    <p>Cuadrícula nº: 21.</p>
    <p>Polígono: B.</p>
    <p>Distrito: Ribeira (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título habilitante: concesión de actividade.</p>
    <p>Orde de outorgamento: 8.4.1972.</p>
    <p>Remate da vixencia: 15.12.2019.</p>
    <p>Actuais titulares: Manuel Paz Rey (***8755**) e Cecilia Ríos Piñeiro (***4979**).</p>
    <p>Novos titulares: María Teresa Paz Ríos (***5353**), Manuel Ramón Paz Ríos (***5431**) e Juan Alberto Paz Ríos (***5716**).</p>
    <p>Os novos titulares da concesión administrativa quedan subrogados nos dereitos e obrigas dos anteriores.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 5 de abril de 2019</p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González<br>Xefe territorial da Coruña </p></footer>

