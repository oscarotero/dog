---
date: '2022-12-02'
id: V0653-251122-0007
page: 62095
number: 230
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 25 de novembro de 2022, da Xefatura Territorial de Lugo, polo que se
  someten a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico Hépotas II, no concello de Muras (expediente
  IN408A/2020/156).
range: Acordo
url: >-
  https://www.xunta.gal/dog/Publicados/2022/20221202/AnuncioV0653-251122-0007_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir: </p>
    <p>Antecedentes:</p>
    <p>• O 14.12.2021, Hépotas, S.L presentou solicitude de autorización administrativa de instalacións de produción de enerxía eléctrica e as súas infraestruturas de evacuación para a modificación substancial do proxecto denominado parque eólico Hépotas II (expediente IN408A/2020/156) ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), pola Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro) e polo artigo 39 da Lei 18/2021, do 27 de decembro, de medidas fiscais e administrativas (DOG núm. 251, do 31 de decembro).</p>
    <p>• O 6.9.2022 a Dirección Xeral de Planificación Enerxética e Recursos Naturais notificóulle ao promotor o cumprimento dos requisitos indicados no artigo 29.2 da Lei 8/2009, do 22 de decembro. </p>
    <p>• A Dirección Xeral de Planificación Enerxética e Recursos Naturais, para continuar co procedemento, procede a solicitar o informe recollido no artigo 33.7 da Lei 8/2009 ao órgano competente en materia do territorio o 8.9.2022.</p>
    <p>• En resposta á citada solicitude de informe o 13.10.2022 a Dirección Xeral de Ordenación do Territorio e Urbanismo emitiu informe de referencia do artigo 33.7 da Lei 8/2009 onde se indica que os aeroxeradores cumpren as distancias de 500 m a núcleos de poboación.</p>
    <p>• O 19.10.2022, o promotor presentou o xustificante de pagamento da tramitación do proxecto sectorial.</p>
    <p>• O 24.10.2022, e de acordo co artigo 33.9 da Lei 8/2009, esta xefatura territorial recepciona o expediente achegado pola Dirección Xeral de Planificación Enerxética e Recursos Naturáis o 21.10.2022, para continuar coa súa tramitación.</p>
    <p>As instalacións incluídas no proxecto descríbense a seguir: </p>
    <p>Solicitante/promotor: Hépotas, S.L., NIF B15836158.</p>
    <p>Domicilio social: rúa Bolivia, núm. 4, baixo, 15004 A Coruña. </p>
    <p>Denominación do proxecto de execución modificado: parque eólico Hépotas II.</p>
    <p>Situación: concello de Muras.</p>
    <p>Áreas de desenvolvemento eólico (ADE): Muras II. </p>
    <p>Potencia instalada: 7 MW.</p>
    <p>Número de aeroxeradores que se van instalar: 2.</p>
    <p>Produción neta anual estimada: 27,9 GWh/ano.</p>
    <p>Orzamento total (execución material): 5.567.829,28 €.</p>
    <p>As instalacións situanse dentro da poligonal definida polas seguintes coordenadas:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>V1</td>
       <td>606.400,00</td>
       <td>4.816.730,00</td>
      </tr>
      <tr>
       <td>V2</td>
       <td>607.370,00</td>
       <td>4.817.320,00</td>
      </tr>
      <tr>
       <td>V3</td>
       <td>607.370,00</td>
       <td>4.814.990,00</td>
      </tr>
      <tr>
       <td>V4</td>
       <td>606.400,00</td>
       <td>4.814.990,00</td>
      </tr>
     </tbody>
    </table>
    <p>Coordenadas de localización dos aeroxeradores: </p>
    <table>
     <thead>
      <tr>
       <td>Aeroxerador</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>HII-1</td>
       <td>607.114,00</td>
       <td>4.816.751,00</td>
      </tr>
      <tr>
       <td>HII-2</td>
       <td>607.165,00</td>
       <td>4.815.781,00</td>
      </tr>
     </tbody>
    </table>
    <p>Características técnicas principais das instalacións:</p>
    <p>• 2 aeroxeradores Vestas V136 de 3500 kW, o que supón unha potencia total instalada de 7 MW. </p>
    <p>• O acceso á localización realizarase a partir da infraestrutura viaria existente na zona, e reducirase ao mínimo imprescindible a apertura de novas vías. Xunto a cada posición construiranse as plataformas e áreas de provisión necesarias para a montaxe mecánica dos aeroxeradores.</p>
    <p>• Cada xerador conectarase individualmente ao seu centro de transformación situado no interior da propia torre. Os devanditos centros de transformación estarán, así mesmo, conectados entre si e co centro de seccionamento de 20 kV, a través do que se conectará o parque coa subestación 20/132 kV Hépotas (autorizada, expediente 111-EOL), mediante unha liña aérea de 20 kV, dun 7 km, que será obxecto de proxecto independente.</p>
    <p>• A través da subestación Hépotas 20/132 kV, evacuarase a enerxía producida conxuntamente co parque eólico Hépotas mediante unha liña de 132 kV que conectará a mencionada subestación Hépotas 20/132 kV coa rede de distribución.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.d) da Lei 21/2013, do 9 de decembro, de avaliación ambiental.</p>
    <p>Obxecto da información pública: </p>
    <p>• Proxecto de execución modificado (declaración responsable e sinatura de xuño de 2022). </p>
    <p>• Estudo de impacto ambiental (EIA) (asinado o 16.6.2022). </p>
    <p>• Proxecto sectorial de incidencia supramunicipal (proxecto de interese autonómico) (declaración responsable e sinatura de xuño de 2022). </p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada, e de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 46 47), así como no Concello de Muras (Lugo). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/hepotas2</p>
    <p>Lugo, 25 de novembro de 2022 </p>
    <footer><p>Gustavo J. Casasola de Cabo <br>Xefe territorial de Lugo</p></footer>

