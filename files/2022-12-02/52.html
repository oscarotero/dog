---
date: '2022-12-02'
id: G0181-221122-0003
page: 62205
number: 230
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 18 de novembro de 2022, do Servizo Provincial da Coruña, pola
  que se sinala a data para o levantamento das actas previas á ocupación e para
  a formalización das actas de ocupación dos bens e dereitos afectados polo
  proxecto de construción de mellora da capacidade e seguridade da AC-862,
  treito AG-64-Ponte Mera, puntos quilométricos 37+240-40+500, AC/18/014.10.2,
  Cedeira, Cerdido e Ortigueira.
range: Resolución
url: >-
  https://www.xunta.gal/dog/Publicados/2022/20221202/AnuncioG0181-221122-0003_gl.html
---
<p>O artigo 28 do vixente Estatuto de autonomía de Galicia establece no seu ordinal segundo a competencia da Comunidade Autónoma galega no desenvolvemento lexislativo e execución da lexislación do Estado en materia de expropiación forzosa.</p>
    <p>Con data do 25 de maio de 2022 a Xunta de Galicia declarou de utilidade pública e urxente ocupación os bens e dereitos afectados polo proxecto de construción de mellora da capacidade e seguridade da AC-862, treito AG-64-Ponte Mera, puntos quilométricos 37+240-40+500, nos concellos de Cedeira, Cerdido e Ortigueira, de clave AC/18/014.10.2, mediante o Decreto 98/2022, publicado no <em>Diario Oficial de Galicia</em> do 14 de xuño de 2022.</p>
    <p>A tramitación do expediente expropiatorio debe axustarse ao disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do seu regulamento, do 26 de abril de 1957.</p>
    <p>En consecuencia, este servizo, en virtude da competencia delegada mediante a Orde do 7 de setembro de 2017, sobre delegación de competencias no secretario xeral técnico e noutros órganos e entidades públicas adscritos a esta consellería, publicada no DOG número 179, do 20 de setembro de 2017, resolveu convocar os titulares de bens e dereitos afectados que figuran na relación exposta no taboleiro de anuncios dos concellos de Cedeira, Cerdido e Ortigueira para que comparezan no lugar, na data e nas horas que se detallan a seguir, co fin de proceder ao levantamento das actas previas á ocupación, nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Ortigueira.</p>
    <p>Lugar: antigo Hospital de San Roque (rúa Príncipe).</p>
    <p>Data: 19, 20 e 21 de decembro de 2022, das 10.30 ás 13.00 horas.</p>
    <p>Termo municipal de Cedeira.</p>
    <p>Lugar: Casa do Concello de Cedeira.</p>
    <p>Data: 22 de decembro de 2022, das 10.30 ás 11.30 horas.</p>
    <p>Termo municipal de Cerdido.</p>
    <p>Lugar: Casa da Cultura (Felgosas, s/n, A Barqueira, 15569 Cerdido).</p>
    <p>Data: 23 de decembro de 2022, das 10.30 ás 11.00 horas.</p>
    <p>A relación de titulares cos bens e dereitos afectados, así como o plano parcelario correspondente, estarán expostos nos concellos de Cedeira, Cerdido e Ortigueira e no Servizo Provincial da Axencia Galega de Infraestruturas da Coruña (r/ Vicente Ferrer, nº 2, 8º andar, 15071 A Coruña) e publicarase na seguinte ligazón da páxina web da consellería:</p>
    <p>https://infraestruturasemobilidade.xunta.gal/avisos?content=/Portal-Conselleria6/Avisos/resolucions/aviso_0314.html</p>
    <p>Así mesmo, realizaráselles a convocatoria aos interesados no levantamento das actas previas mediante notificación individual.</p>
    <p>Ao dito acto deberán acudir os titulares afectados persoalmente ou ben representados pola persoa debidamente autorizada para actuar no seu nome, e xuntarán os documentos acreditativos da súa titularidade, documento nacional de identidade (de ser o caso, outra documentación que se requira, xustificante do pagamento do IBI...), así como certificado de conta con códigos IBAN e BIC, co fin de realizar os sucesivos pagamentos que sexan procedentes mediante transferencia bancaria. Poderán facerse acompañar, pola súa conta, se o consideran oportuno, dos seus peritos e notarios.</p>
    <p>Así mesmo, en cumprimento do disposto no artigo 49 do Regulamento de expropiación forzosa do 26 de abril de 1957, este servizo, unha vez levantadas as actas previas á ocupación, e habilitado o crédito oportuno, realizará o pagamento, mediante transferencia bancaria, do importe dos depósitos previos e indemnizacións por rápida ocupación. No suposto de non ter presentado o certificado de titularidade da conta bancaria, con códigos IBAN e BIC, e a copia do DNI, consignarase o importe na Caixa Xeral de Depósitos conforme o disposto no artigo 51 do Regulamento de expropiación forzosa do 26 de abril de 1957.</p>
    <p>En cumprimento do artigo 55 do Regulamento de expropiación forzosa, do 26 de abril de 1957, neste mesmo acto convócase ao acto de formalización das actas de ocupación, o cal terá lugar, logo de producirse o aboamento dos depósitos previos e indemnizacións por rápida ocupación, no lugar e na data que se indican: </p>
    <p>Termo municipal de Ortigueira.</p>
    <p>Lugar: antigo Hospital de San Roque (rúa Príncipe).</p>
    <p>Data: 8, 9 e 10 de marzo de 2023, das 10.30 ás 13.00 horas.</p>
    <p>Termo municipal de Cedeira.</p>
    <p>Lugar: Casa do Concello de Cedeira.</p>
    <p>Data: 13 de marzo de 2023, das 10.30 ás 11.10 horas.</p>
    <p>Termo municipal de Cerdido.</p>
    <p>Lugar: Casa da Cultura (Felgosas, s/n, A Barqueira, 15569 Cerdido).</p>
    <p>Data: 13 de marzo de 2023, das 12.00 ás 12.20 horas.</p>
    <p>No mesmo acto, ofertaránselles aos propietarios as valoracións establecidas pola Administración para cada un dos predios en concepto de mutuo acordo.</p>
    <p>O presente acordo faise público, para xeral coñecemento, advertíndolles aos titulares que na acta figurarán os donos da cousa ou titulares do dereito expropiado. Non se admitirá representación senón por medio de poder debidamente autorizado (notarial, xudicial ou do consulado), xa sexa xeral ou particular para este caso. No caso de figurar o terreo a nome de herdeiros, deberán achegar a documentación necesaria para acreditar a sucesión. A identificación realizarase co documento nacional de identidade.</p>
    <p>Co fin de que os actos derivados dos procedementos expropiatorios se realicen de acordo coas medidas preventivas do risco de contaxio ante a situación provocada polo coronavirus COVID-19, serán aplicables as medidas de prevención vixentes nas datas de realización dos actos convocados no presente anuncio.</p>
    <p>A Coruña, 18 de novembro de 2022</p>
    <footer><p>Felipe de la Vega Gándaras<br>Xefe do Servizo Provincial da Coruña</p></footer>

