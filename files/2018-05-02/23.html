---
date: '2018-05-02'
id: G0424-200318-0004
page: 22890
number: 84
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 9 de marzo de 2018, da Dirección Xeral de Enerxía e Minas, pola
  que se somete a información pública a solicitude de autorización
  administrativa e aprobación do proxecto de execución da infraestrutura
  gasística denominado proxecto de autorización administrativa e autorización de
  execución de instalacións para planta de regasificación de gas natural licuado
  (GNL) e ampliación de rede en MOP 0,4 bar para subministración a Ribadavia
  (Ourense), promovido por Nedgia Galicia, S.A. (expediente IN627A 2017/32-0).
range: Resolución
url: >-
  https://www.xunta.gal/dog/Publicados/2018/20180502/AnuncioG0424-200318-0004_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública o seguinte proxecto de autorización administrativa: </p>
    <p>Peticionario: Nedgia Galicia, S.A., con CIF nº A15383284, e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Obxecto da petición: o obxecto da petición é a autorización para executar a infraestrutura gasística correspondente á rede de distribución, planta satélite de almacenamento e regasificación de gas natural licuado (GNL) para a subministración de gas natural ao termo municipal de Ribadavia (Ourense).</p>
    <p>Descrición das instalacións:</p>
    <p>As instalacións que se realizan son:</p>
    <p>• Planta satélite de almacenamento e regasificación de GNL: tanque de almacenamento de GNL horizontal de 60 m<span class="dog-superindice">3</span>, unidade para descarga de cisternas, módulos de regasificación, regulación, medida, odorización e sistemas auxiliares; con presión de saída a 0,4 bar.</p>
    <p>• Capacidade de regasificación: 628,00 Nm<span class="dog-superindice">3</span>/h.</p>
    <p>• Superficie ocupación módulo regasificación: 2.069 m<span class="dog-superindice">2</span>. </p>
    <p>• Situación: referencia catastral 32070A013003660000YL, en lugar de San Cristovo, polígono 13, parcela 366, Anguieiro, 322431 Ribadavia.</p>
    <p>• Rede de distribución de gas natural desde a planta satélite ata as zonas e puntos de consumo dentro do núcleo de Ribadavia, cunha lonxitude de 29.812 m en tubaxe de polietileno de alta densidade e cunha presión máxima de operación de 0,4 bar.</p>
    <p>Concello: as solicitudes afectan ao termo municipal de Ribadavia, na provincia de Ourense.</p>
    <p>Orzamento: un millón trescentos cincuenta mil setecentos corenta e un euros con vinte e seis céntimos (1.350.741,26 €).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 20 días a partir da data de publicación deste anuncio, podendo examinar o correspondente proxecto na Dirección Xeral de Enerxía e Minas, Edificio Administrativo San Caetano, bloque 5, 4º andar, 15781 Santiago de Compostela, así como na Xefatura Territorial de Ourense da Consellería de Economía, Emprego e Industria, rúa M. Curros Enríquez, 1, 32003 Ourense.</p>
    <p>Santiago de Compostela, 9 de marzo de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

