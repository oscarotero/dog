---
date: '2019-12-11'
id: C141-041219-0001
page: 52682
number: 235
agency: Portos de Galicia
section: VI. Anuncios. a) Administración autonómica.
title: >-
  CÉDULA do 3 de decembro de 2019 pola que se fai pública a execución pola
  entidade pública empresarial Portos de Galicia de dilixencia de entrada e
  recuperación de nave-taller no porto de Portosín.
range: Cédula
url: >-
  https://www.xunta.gal/dog/Publicados/2019/20191211/AnuncioC141-041219-0001_gl.html
---
<p>De conformidade co disposto nos artigos 44, 45 e 46 da Lei 39/2015 (BOE nº 236, do 2 de outubro), do procedemento administrativo común das administracións públicas, e por motivos de interese público que o fan aconsellable, faise público mediante a publicación no <em>Boletín Oficial del Estado</em> e no <em>Diario Oficial de Galicia</em>, así como no taboleiro de edictos do Concello de Porto do Son, que o 27 de novembro de 2019 Portos de Galicia executou a Resolución do 5 de febreiro de 2019 que decreta o desafiuzamento administrativo de nave-taller propiedade de Portos de Galicia sita no peirao de Mariño, s/n, de Portosín, concello de Porto do Son, contando coa preceptiva autorización xudicial de entrada.</p>
    <p>Aquelas persoas que teñan a condición de interesadas como propietarias que o acrediten de material ou maquinaria que non sexa mera ferralla e que se atope no interior da nave, poderán dirixirse ás oficinas portuarias do porto de Portosín ou poñerse en contacto cos números de teléfono 669 89 86 40 e 669 88 63 17. </p>
    <p>Advírtese que, transcorrido un mes desde a publicación deste anuncio, Portos de Galicia, poderá proceder en calquera momento a retirar o material e maquinaria que se atopan no interior da nave.</p>
    <p>Advírtese, igualmente, que o prazo antes previsto se entende sen prexuízo dos prazos para interpoñer posibles accións ante os embargos de bens que poida decretar a Axencia Tributaria de Galicia.</p>
    <p>Santiago de Compostela, 3 de decembro de 2019</p>
    <footer><p>Roi Fernández Añón<br>Director de Portos de Galicia</p></footer>

