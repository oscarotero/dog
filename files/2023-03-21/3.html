---
date: '2023-03-21'
id: G0655-150323-0002
page: 19346
number: 56
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 14 de marzo de 2023 pola que se extingue, de oficio, a autorización do
  centro privado Radio ECCA-A Coruña, por cesamento das actividades docentes.
range: Orde
url: >-
  https://www.xunta.gal/dog/Publicados/2023/20230321/AnuncioG0655-150323-0002_gl.html
---
<p>Radio ECCA é unha institución de acción social, nacida nas illas Canarias en 1965 e en Galicia en 1974, e leva formando adultos no graduado de educación secundaria obrigatoria e bacharelato, e desenvolvendo a súa actividade docente na Comunidade Autónoma de Galicia en virtude de convenios asinados coa Consellería de Cultura, Educación, Formación Profesional e Universidades cuxa exixencia rematou o 31 de agosto de 2017.</p>
    <p>A Dirección Xeral de Centros e Recursos Humanos incoa o expediente de extinción da autorización do centro docente, de conformidade co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 que o desenvolve.</p>
    <p>Por canto antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Extinción da autorización</em></p>
    <p>Extinguir, de oficio, por cesamento nas súas actividades docentes, a autorización do centro privado Radio ECCA-A Coruña, código 15025244, con efectos do día seguinte ao da publicación desta orde no <em>Diario Oficial de Galicia</em>.</p>
    <p>Artigo 2. <em>Inscrición no rexistro de centros</em></p>
    <p>A extinción da autorización dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 14 de marzo de 2023</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

