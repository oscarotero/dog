---
date: '2012-08-21'
id: CA02-140812-0001
page: 33394
number: 158
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 9 de agosto de 2012, da Secretaría Xeral de Ordenación do
  Territorio e Urbanismo, polo que se somete a información pública o Plan
  especial de ordenación do territorio do porto de Marín e Ría de Pontevedra.
range: Anuncio
url: >-
  https://www.xunta.gal/dog/Publicados/2012/20120821/AnuncioCA02-140812-0001_gl.html
---
<p>A Secretaría Xeral de Ordenación do Territorio e Urbanismo, ao abeiro do disposto nos artigos 86 e 88 da Lei 9/2002, do 30 de decembro, de ordenación urbanística e protección do medio rural de Galicia, e en virtude da delegación conferida pola Orde do 15 de marzo de 2012 sobre delegación de competencias no secretario xeral e noutros órganos da Consellería de Medio Ambiente, Territorio e Infraestruturas (DOG nº 58, do 23 de marzo), con data do 9 de agosto de 2012,</p>
    <h2>resolveu: </h2>
    <p>Primeiro. Aprobar inicialmente o Plan especial de ordenación do porto de Marín e Ría de Pontevedra, formulado pola Autoridade Portuaria de Marín e Ría de Pontevedra.</p>
    <p>Segundo. Someter o dito plan a información pública durante o prazo de dous meses mediante anuncio que se publicará no DOG e nos dous xornais de maior difusión da provincia. </p>
    <p>Terceiro. Simultaneamente, notificar individualmente os propietarios dos terreos afectados que figuren como titulares catastrais e dar audiencia os concellos afectados.</p>
    <p>Cuarto. Solicitar das administracións competentes os informes previstos pola lexislación sectorial.</p>
    <p>En cumprimento do disposto no artigo 86 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública o referido plan, polo prazo de dous meses contado a partir da publicación deste anuncio no Diario Oficial de Galicia. </p>
    <p>Durante o referido prazo, calquera persoa poderá examinar o documento, en horario de oficina, nas dependencias da Secretaría Xeral de Ordenación do Territorio e Urbanismo sitas no Edificio Administrativo San Caetano, s/n, e nas dependencias da Xefatura Territorial de Pontevedra da Consellería de Medio Ambiente, Territorio e Infraestruturas sitas na avenida Fernández Ladreda, 43, 1º, 4º de Pontevedra, e presentar ante a Consellería de Medio Ambiente, Territorio e Infraestruturas as alegacións, documentos e xustificacións que considere pertinentes. </p>
    <p>Santiago de Compostela, 9 de agosto de 2012</p>
    <footer><p>Mª Encarnación Rivas Díaz<br>Secretaria xeral de Ordenación do Territorio e Urbanismo</p></footer>

