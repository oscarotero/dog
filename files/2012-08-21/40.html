---
date: '2012-08-21'
id: L141-300712-0001
page: 33455
number: 158
agency: Concello da Laracha
section: VI. Anuncios. b) Administración local.
title: ANUNCIO de información pública.
range: Anuncio
url: >-
  https://www.xunta.gal/dog/Publicados/2012/20120821/AnuncioL141-300712-0001_gl.html
---
<p>O Pleno da Corporación, na sesión ordinaria que tivo lugar o día 26 de xullo de 2012, adoptou, entre outros, o seguinte acordo:</p>
    <p>Primeiro. Aprobar inicialmente a modificación puntual do Plan xeral de ordenación municipal do Concello da Laracha (PXOM) que ten por finalidade o cambio de localización da actual parcela de equipamento deportivo establecida no PXOM a outro lugar de maior idoneidade, co obxectivo de construír un novo campo de fútbol, contido no proxecto redactado por Monteoliva Arquitectura, S.L., constando a decisión, da Secretaría Xeral de Calidade e Avaliación Ambiental, de non sometemento ao procedemento de avaliación ambiental estratéxica do 23 de decembro de 2011 e, o informe previo a aprobación inicial, emitido o día 6 de xullo de 2012, da Secretaría Xeral de Ordenación do Territorio e Urbanismo da Consellería de Medio Ambiente, Territorio e Infraestruturas.</p>
    <p>Segundo. Someter o expediente a información pública polo prazo de dous meses mediante anuncio que se publicará no Diario Oficial de Galicia e en dous dos xornais de maior difusión da provincia, de conformidade co disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia. Simultaneamente e durante o mesmo prazo, daráselles audiencia aos municipios limítrofes.</p>
    <p>Terceiro. Solicitar os informes sectoriais que resulten pertinentes.</p>
    <p>Cuarto. Suspender o procedemento de outorgamento de licenzas no ámbito afectado, conforme o artigo 77.2 da Lei de ordenación urbanística e protección do medio rural de Galicia.</p>
    <p>Durante o prazo de dous meses, contado a partir do día seguinte ao da publicación deste anuncio no Diario Oficial de Galicia, os interesados poderán consultar o expediente no Servizo Municipal de Urbanismo, das 9.00 ás 14.00 horas, e formular as alegacións que xulguen oportunas.</p>
    <p>A Laracha, 27 de xullo de 2012</p>
    <footer><p>José Manuel López Varela<br>Alcalde</p></footer>

