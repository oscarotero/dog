---
date: '2012-08-21'
id: L154-120712-0001
page: 33456
number: 158
agency: Concello de Narón
section: VI. Anuncios. b) Administración local.
title: ANUNCIO da convocatoria de concesión de subvencións municipais 2012.
range: Anuncio
url: >-
  https://www.xunta.gal/dog/Publicados/2012/20120821/AnuncioL154-120712-0001_gl.html
---
<p>A Xunta de Goberno Local  aprobou o 21 de xuño de 2012 a convocatoria de subvencións municipais para entidades, de acordo coas bases aprobadas na sesión do 26 de marzo de 2009, nas áreas socioeducativas, sociocultural, de igualdade, de persoas con discapacidade e persoas con drogodependencias, de infancia, de inmigración e minorías étnicas, de atención ás persoas maiores, de prestación de servizos locais básicas, de participación cidadá, de mocidade, ambiental e de saúde, e que, aprobadas definitivamente, foron integramente publicadas no DOG do 23 de xuño de 2009.</p>
    <p>• Requisitos para a presentación de solicitudes:</p>
    <p>As solicitudes deberán entregarse, ademais de coa documentación exixida con carácter xeral no artigo 4 da Ordenanza reguladora da concesión de subvencións e axudas públicas do Concello de Narón, e das exixidas especificamente na convocatoria, coa seguinte documentación:</p>
    <p>– Instancia segundo o modelo oficial, asinada polo presidente/a da entidade. </p>
    <p>– Declaración xurada da persoa asinante da solicitude sinalando se requiriu doutro organismo algunha subvención para a realización dos mesmos programas e actividades, así como a data da solicitude, concepto e contía desta. Igualmente sinalaranse cales foron concedidas e cales están pendentes de resolución. </p>
    <p>– Non ter obrigas tributarias co Concello de Narón, nin Administración de Facenda ou Seguridade Social.  </p>
    <p>As entidades deberán ter xustificado en tempo e forma as subvencións de anos anteriores.</p>
    <p>• Lugar e prazo de presentación de solicitudes:</p>
    <p>As solicitudes presentaranse no Rexistro Xeral do concello, conforme o modelo oficial, asinadas polo presidente/a da asociación ou entidade, ou por calquera outro dos medios previstos no artigo 38 da Lei 30/1992, do 26 de novembro, de réxime xurídico das administración públicas e do procedemento administrativo común.</p>
    <p>O prazo para a presentación de solicitudes será de trinta (30) días naturais contados desde o día seguinte ao da publicación da presente convocatoria no DOG.</p>
    <p>O modelo de solicitude e calquera información sobre a documentación que se debe presentar, bases que rexen a convocatoria e normativa de aplicación, poderá obterse no Servizo Sociocomunitario do Concello de Narón.</p>
    <p>• Criterios de adxudicación e prazo e forma da xustificación:</p>
    <p>Serán os establecidos nas bases reguladoras que rexen a convocatoria de subvencións, publicadas no DOG do 23 de xuño de 2009. As solicitudes serán resoltas por acordo da Xunta de Goberno Local no prazo máximo de tres meses, contados a partir do día da finalización do prazo establecido nesta convocatoria para presentalas, e o silencio administrativo terá carácter desestimatorio. </p>
    <p>• Aplicación orzamentaria e a súa contía total:</p>
    <p>As subvencións que se deberán conceder na presente convocatoria efectuaranse con cargo á seguinte aplicación orzamentaria correspondente ao exercicio 2012 e pola contía que se cita:</p>
    <p>Aplicación orzamentaria 924.00.480.00, contía 40.000,00 euros.</p>
    <p>Narón, 25 de xuño de 2012</p>
    <footer><p>José Manuel Blanco Suárez<br>Alcalde</p></footer>

