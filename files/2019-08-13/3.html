---
date: '2019-08-13'
id: G0427-050819-0001
page: 36627
number: 153
agency: Consellería do Mar
section: III. Outras disposicións.
title: >-
  RESOLUCIÓN do 2 de agosto de 2019, da Secretaría Xeral Técnica da Consellería
  do Mar, pola que se dá publicidade dunha encomenda de xestión ao medio propio
  Empresa Pública de Servizos Agrarios, S.A. (Seaga), para executar durante os
  anos 2019, 2020 e 2021.
range: Resolución
url: >-
  https://www.xunta.gal/dog/Publicados/2019/20190813/AnuncioG0427-050819-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>– Resolución do 23 de xullo de 2019, da Consellería do Mar, pola que se lle encarga ao medio propio Empresa Pública de Servizos Agrarios, S.A. (Seaga), a execución do servizo de control do cumprimento dos requisitos establecidos para o exercicio da actividade pesqueira na reserva dos Miñarzos.</p>
    <p>– Actividade: a comprobación do cumprimento dos requisitos establecidos para o exercicio das actividades pesqueiras na área marítima protexida dos Miñarzos, para iso executaranse unha serie de traballos para o desenvolvemento e soporte da plataforma dun sistema telemático de localización e xestión de embarcacións formado por localizadores instalados nas embarcacións censadas.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 23 de xullo de 2019 ata o 30 de xuño do ano 2021.</p>
    <p>– Financiamento: tramitouse con cargo aos orzamentos da Comunidade Autónoma de Galicia para os anos 2019, 2020 e 2021 aplicación orzamentaria 15.02.723A.640.1 con código de proxecto 2016-00287.</p>
    <p>Santiago de Compostela, 2 de agosto de 2019</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

