---
date: '2000-04-13'
id: 802E
page: 6
number: 73
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 10 abril de 2000 pola que se modifica a do 3 de marzo de 2000 pola que
  se desenvolven programas de animación e apoio a medidas de estratexia para
  potenciar accións de emprego no sector agrario.
range: Orde
url: 'https://www.xunta.gal/dog/Publicados/2000/20000413/Anuncio802E_gl.html'
---
<p>Orde do 3 de marzo de 2000 ten por obxecto establece-las bases das axudas dirixidas á entidades agrarias co obxecto de promove-la creación de emprego a través de actividades privadas dinamizadoras do sector agrario, sempre e cando teñan como cometido algún dos seguintes fins:</p>
<p>-Creación e afianzamento do emprego.</p>
<p>-Busca de actividades complementarias.</p>
<p>-Creación de sistemas productivos de réxime asociativo que persigan a reducción de custos e/ou a mellora da calidade de materias primas así como o acondicionamento e primeira transformación das produccións en procura dun valor engadido.</p>
<p>-O establecemento de sistemas de producción respectuosos co ambiente e a saúde de consumidores.</p>
<p>-A dotación tecnolóxica e asistencia técnica.</p>
<p>O seu artigo 6º fixa o prazo de presentación das solicitudes en 30 días naturais contados a partir do seguinte ó da publicación da citada orde.</p>
<p>A importancia dos programas agrarios de desenvolvemento comarcal que comportan unha interacción entre distintos sectores (productor, transformador e comercializador) e a agrupación dos distintos axentes en cada sector, fai necesaria en moitos casos unha complexa xestión dos expedientes de solicitude.</p>
<p>En consecuencia, de acordo co disposto no artigo 30.1º 3 do Estatuto de autonomía de Galicia e en uso das facultades que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único.-Prórrogase o prazo de presentación das solicitudes previsto no artigo 6º da orde desta consellería do 3 de marzo de 2000, por un período de 15 días hábiles.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 10 de abril de 2000.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>

