---
date: '2002-02-19'
id: 320A
page: 1
number: 36
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de xaneiro de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da revisión salarial para o ano 2001 e a aprobación da táboa
  salarial para 2002, do convenio colectivo do sector de industrias do metal sen
  convenio propio.
range: Resolución
url: 'https://www.xunta.gal/dog/Publicados/2002/20020219/Anuncio320A_gl.html'
---
<p>Vista a acta da revisión salarial para o ano 2001 e a aprobación da táboa salarial para 2002, do convenio colectivo do sector de industrias do metal sen convenio propio, con nº de código 3601155, que tivo entrada nesta delegación provincial o día 17-1-2002, subscrita pola comisión paritaria do convenio colectivo, con data do 14-1-2002. De conformidade co disposto no artigo 45 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 18 de xaneiro de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta da reunión da comisión paritaria do convenio colectivo para empresas do metal sen convenio propio da provincia de Pontevedra que tivo lugar o día 14 de xaneiro de 2002</p>
<p>Asistentes:</p>
<p>ASIME: Javier Martínez López, Enrique Mallón Otero.</p>
<p>ATRA: José M. Rodríguez Simón.</p>
<p>FECA: representada por ASIME.</p>
<p>FONCALOR: Manuel Pérez Pérez.</p>
<p>CC.OO.: Emilio Docampo Estévez, Guillermo Gómez Rodríguez.</p>
<p>CIG: Emilio Alonso Nogueira, Manuel Simón.</p>
<p>UGT: José Antonio Álvarez González, José Antonio Gómez, Leonardo Pérez Alonso.</p>
<p>INSTALECTRA: Leonardo Pérez Alonso.</p>
<p>Reunidos no local ASIME, en Vigo, e sendo as 17 horas do día 14 de xaneiro de 2002, ten lugar a reunión da comisión paritaria do convenio colectivo para empresas do metal sen convenio propio da provincia de Pontevedra, na que actúa como secretario Leonardo Pérez Alonso e á que asisten as persoas expresadas anteriormente.</p>
<p>En primeiro lugar, e coñecido o IPC oficial do pasado ano 2001, acórdase por unanimidade a revisión salarial do ano 2001, dando cumprimento ó artigo 45 do convenio colectivo vixente, concretándoa nun incremento do 0,7% sobre o salario base e o CAC, segundo as táboas que se xuntan.</p>
<p>O devengo dos atrasos realízase a partir do día 1 de xullo de 2001, e a data tope para o aboamento destes será o día 31 de marzo de 2002. Nas táboas que se xuntan figura o importe que se vai aboar para cada categoría profesional.</p>
<p>Por outra parte, apróbanse tamén por unanimidade as táboas salariais que rexerán no ano 2002, tanto en pesetas como en euros, segundo as táboas que así mesmo se xuntan.</p>
<p>Sen máis asuntos por tratar, dáse por rematada a reunión, sendo as 20 horas deste día.</p>
<p>XULGADO DE PRIMEIRA INSTANCIA E INSTRUCCIÓN NÚMERO DOUS</p>
<p>DE CARBALLO</p>

