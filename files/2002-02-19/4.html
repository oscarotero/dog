---
date: '2002-02-19'
id: '3206'
page: 1
number: 36
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 11 de xaneiro de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da acta da xornada laboral do convenio colectivo do sector da
  construcción.
range: Resolución
url: 'https://www.xunta.gal/dog/Publicados/2002/20020219/Anuncio3206_gl.html'
---
<p>Vista a acta da xornada laboral para o ano 2002, do convenio colectivo da construcción, con nº de código 3600435, que tivo entrada nesta delegación provincial o día 9-1-2002, subscrita pola comisión deliberadora do convenio, con data do 13-12-2001. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que</p>
<p>consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 11 de xaneiro de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Comisión deliberadora do convenio</p>
<p>da construcción</p>
<p>Asistentes:</p>
<p>UGT:</p>
<p>José C. Rodríguez del Río.</p>
<p>Lourdes Diz Lorenzo.</p>
<p>Ramón Carrera Molares.</p>
<p>CC.OO.:</p>
<p>Marcos González Oliveira.</p>
<p>CIG:</p>
<p>Xosé Xoán Melón González.</p>
<p>APEC:</p>
<p>José Pampillón Alonso.</p>
<p>Anselmo Hernández Luján.</p>
<p>Jesús Fontán Piñeiro.</p>
<p>Jesús Franza Morcate.</p>
<p>Asesora:</p>
<p>Yolanda Carballo Muñoz</p>
<p>Vigo, 13 de decembro de 2001, na sede da Asociación Provincial de Empresarios da Construcción (APEC) previamente convocados, reúnense as persoas que figuran á marxe nas representacións que se indican, con obxecto de fixa-la xornada laboral para o ano 2002.</p>
<p>Como único punto trátase o tema da xornada laboral, recollido no artigo 43 do actual convenio colectivo, que para o ano 2002 será de 1.756 horas efectivas de traballo.</p>
<p>O texto do artigo 43 do convenio relativo á xornada dirá textualmente:</p>
<p>1. A xornada ordinaria anual durante o período de vixencia deste convenio será de 1.756 horas segundo o calendario laboral anexo.</p>
<p>2. A xornada ordinaria semanal será de 40 horas de luns a venres durante toda a vixencia deste convenio.</p>
<p>3. Os traballadores teñen dereito a un paro de 15 minutos durante a mañá para toma-lo bocadillo, segundo as necesidades do servicio.</p>
<p>4. Tendo en conta as condicións climatolóxicas e as necesidades das distintas actividades do sector, poderíase pactar nas empresas a distribución variable da xornada máxima anual, sen que en ningún caso se poidan supera-las nove horas diarias nin as corenta horas semanais de traballo efectivo.</p>
<p>5. Para adapta-la xornada ás 1.756 horas acordadas para o ano 2002, os días 18 de marzo, 26 de xullo, 16 de agosto, 31 de outubro, 24, 30 e 31 de decembro, ademais de 4 horas do 12 de febreiro, terán a consideración de festivos e non laborables para tódolos efectos.</p>
<p>6. Ademais dos días sinalados anteriormente, nos seguintes concellos por coincidi-lo festivo local con día non laborable, fíxanse os seguintes festivos:</p>
<p>Arbo, Caldas de Reis, Gondomar, Mondariz, Tomiño, Vigo e Vilagarcía de Arousa, o 19 de agosto; Covelo, o 29 de xullo; O Rosal, Salceda de Caselas, Tui, Valga, Vilaboa, A Illa de Arousa, 4 horas do 23 de decembro.</p>
<p>7. En cada centro de traballo a empresa exporá en lugar visible o calendario laboral pactado a nivel convenio ou o pactado polo propio centro de traballo.</p>
<p>8. Independentemente da xornada fixada, esta queda condicionada á que no seu momento se estableza polo convenio xeral da construcción.</p>
<p>E non habendo máis asuntos que tratar, levántase a sesión.</p>

