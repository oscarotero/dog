---
date: '2013-02-15'
id: G0007-260113-0001
page: 4512
number: 33
agency: Xulgado do Social número 3 de Santiago de Compostela
section: V. Administración de xustiza.
title: EDICTO (189/2012).
range: Edicto
url: >-
  https://www.xunta.gal/dog/Publicados/2013/20130215/AnuncioG0007-260113-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento obxectivo individual 189/2012 de Andrea Mariana López Lamas contra a empresa Grialibros, S.L., Aula Noroeste S.L., Abraxas Aula 25, S.L., Comercial Ara, S.A., Salvora Areito, S.A., Grace Antonia Nouel Brache sobre despedimento, se ditou a seguinte resolución:</p>
    <p>«Resolvo que debo estimar e estimo parcialmente a demanda presentada por Andrea Mariana López Lamas e, en consecuencia, declaro improcedente o despedimento producido con efectos do 26 de xaneiro de 2012 e condeno solidariamente as entidades Grialibros, S.L. e Grace Antonia Nouel Brache a que readmitan inmediatamente a demandante nas mesmas condicións que rexían antes de se producir o despedimento, ou ben, á escolla do empresario, a extinción da relación laboral con aboamento á parte demandante dunha indemnización de 17.040,62 euros.</p>
    <p>Esta opción deberá exercerse no termo de 5 días a partir da notificación desta sentenza, mediante escrito ou comparecencia ante este xulgado. Transcorrido o dito prazo sen que o empresario opte, entenderase que procede a readmisión.</p>
    <p>Calquera que sexa o sentido da opción, condeno así mesmo as demandadas Grialibros, S.L. e Grace Antonia Nouel Brache solidariamente a que satisfagan a demandante os salarios que non percibise e que puidesen corresponderlle desde a data de efectividade do despedimento (26 de xaneiro de 2012) ata a notificación desta resolución, tomándose en consideración para tal efecto o salario diario de 42,63 €, que na data da presente sentenza ascende a 8.398,83 euros.</p>
    <p>Condeno a Fogasa e a administración concursal de Grialibros, S.L. a se ateren á presente resolución.</p>
    <p>Desestimo a demanda fronte a Abraxas Aula 25, S.L.</p>
    <p>Considérase que a parte demandante desistiu da acción exercida contra Comercial Ara, S.A., Salvora Areito, S.A.</p>
    <p>Notifíquese esta resolución ás partes facéndolles saber que contra ela poden interpoñer recurso de suplicación no prazo de cinco días desde a súa notificación logo da consignación en depósito da cantidade de 300 euros e, no caso das empresas condenadas, do importe obxecto de condena.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <footer><p>A maxistrada xuíza»</p></footer>
    <p>E para que sirva de notificación en legal forma da sentenza á demandada Abraxas Aula 25, S.L. por encontrarse en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>Santiago de Compostela, 24 de xaneiro de 2013</p>
    <footer><p>A secretaria xudicial</p></footer>

