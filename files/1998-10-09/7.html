---
date: '1998-10-09'
id: '3396'
page: 11
number: 197
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 28 de setembro de 1998, da División de Recursos Humanos, pola
  que se aproba a resolución provisional do concurso de traslados para a
  provisión de prazas pertencentes a determinadas categorías de persoal
  estatutario do organismo convocado por Resolución do 9 de xullo de 1998.
range: Resolución
url: 'https://www.xunta.gal/dog/Publicados/1998/19981009/Anuncio3396_gl.html'
---
<p>De conformidade co previsto na base 6.2 da Resolución do 9 de xullo de 1998 (DOG nº 130, do 16 de xullo) pola que se fai pública a convocatoria do concurso de traslados para a provisión de prazas de persoal sanitario non facultativo e persoal non sanitario das institucións sanitarias dependentes do Servicio Galego de Saúde, rematada pola comisión de baremación a tarefa de baremación dos méritos alegados e acreditados polos concursantes, procede, resolver provisionalmente o dito concurso de traslados.</p>
<p>En consecuencia, este centro directivo acorda:</p>
<p>Primeiro.-Declarar resolto provisionalmente o concurso de traslados para a provisión de prazas pertencentes ás categorías de persoal estatutario do Servicio Galego de Saúde convocado por Resolución do 9 de xullo de 1998, adxudicando a puntuación provisional acadada e, se é o caso, o destino dun xeito provisional, sen que este supoña ningún dereito ou expectativa.</p>
<p>As correspondentes listaxes de adxudicación atópanse expostas nos servicios centrais e periféricos da Consellería de Sanidade e Servicios Sociais e do Sergas, así como nos diferentes centros de xestión de atención primaria e especializada do Servicio Galego de Saúde.</p>
<p>Segundo.-Declarar excluídos provisionalmente do concurso de traslados os concursantes que, en cada categoría, aparecen reflectidos como tales polas causas que se especifican.</p>
<p>Terceiro.-De conformidade co establecido na base 6.3 da Resolución do 9 de xullo de 1998, os interesados disporán dun prazo de quince días hábiles contados desde a publicación no Diario Oficial de Galicia da presente resolución provisional para formular reclamacións contra ela ou, de se-lo caso, para emendar aquelas causas de exclusión do concurso de traslados que sexan susceptibles de tal emenda.</p>
<p>Santiago de Compostela, 28 de setembro de 1998.</p>
<p>Valeriano Martínez García</p>
<p>Director xeral da División de Recursos Humanos</p>
<p>8688</p>

