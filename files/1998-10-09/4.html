---
date: '1998-10-09'
id: '3386'
page: 11
number: 197
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 23 de setembro de 1998, da Secretaría Xeral da Consellería de
  Educación e Ordenación Universitaria, pola que se emprazan as partes
  interesadas no recurso contencioso-administrativo 01/0001015/1998, interposto
  pola Cámara Oficial de Comercio, Industria e Navegación.
range: Resolución
url: 'https://www.xunta.gal/dog/Publicados/1998/19981009/Anuncio3386_gl.html'
---
<p>O 17 de setembro de 1998 a Consellería de Educación e Ordenación Universitaria recibe da sección primeira da sala do Contencioso-Administrativo do Tribunal Superior de Xustiza de Galicia a providencia pola que se admite o recurso contencioso-administrativo nº 01/0001015/1998, interposto pola Cámara Oficial de Comercio, Industria e Navegación, contra acordo da Consellería de Educación e Ordenación Universitaria de 3-6-1998 sobre denegación de axudas para levar a cabo accións de integración laboral e estímulo da formación empresarial dos alumnos que rematan estudios de formación profesional regrada ou de educación secundaria obrigatoria no curso 1997-1998.</p>
<p>En consecuencia, esta secretaría xeral acordou nesta data e de conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, a remisión do correspondente expediente administrativo á referida sala, o que se notifica para xeral coñecemento a tódalas persoas interesadas no procedemento, e emprázanse para que poidan comparecer en autos na sección primeira</p>
<p>da Sala do Contencioso-Administrativo do Tribunal Superior de Xustiza de Galicia no prazo de nove días.</p>
<p>Santiago de Compostela, 23 de setembro de 1998.</p>
<p>Máximo García Serrano</p>
<p>Secretario xeral da Consellería de Educación</p>
<p>e Ordenación Universitaria</p>
<p>8903</p>

