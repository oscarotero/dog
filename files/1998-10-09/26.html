---
date: '1998-10-09'
id: 33EA
page: 11
number: 197
agency: CONCELLO DE SADA
section: VI. ANUNCIOS
title: >-
  Bases para a provisión en propiedade, polo procedemento de concurso, dunha
  praza de técnico de xestión económico-financeira incluída na oferta de emprego
  para 1998.
range: Bases
url: 'https://www.xunta.gal/dog/Publicados/1998/19981009/Anuncio33EA_gl.html'
---
<p>1. Obxecto da convocatoria.</p>
<p>A provisión, polo procedemento de concurso, dunha praza de técnico de xestión económico-financeira, incluída na oferta de emprego público para 1998 e encadrada na escala de Administración especial; subescala: servicios especiais; clase: cometidos especiais e categoría de técnico de xestión económico-financeira, dotada coas retribucións correspondentes ó grupo B do artigo 25 da Lei 30/1984, e demais emolumentos acordados por esta corporación e concretados na correspondente relación orzamentaria.</p>
<p>As bases da convocatoria publicaranse integramente no BOP e no Diario Oficial de Galicia e no taboleiro de anuncios do concello, anunciándose un extracto dela no Boletín Oficial del Estado. Os anuncios sucesivos, inseriranse soamente no primeiro dos boletíns citados e no taboleiro de anuncios.</p>
<p>2. Condicións dos aspirantes.</p>
<p>Os aspirantes terán que reuni-las seguintes condicións:</p>
<p>a) Ser de nacionalidade española.</p>
<p>b) Ter cumpridos os 18 anos de idade ou te-la idade que a convocatoria estableza como mínima antes de que remate o prazo de presentación de instancias, e non exceder da establecida como máxima para o ingreso no corpo ou escala.</p>
<p>c) Estar en posesión do título de diplomado universitario ou equivalente ou en condicións de obtelo na data en que remate o prazo de presentación de instancias para tomar parte na presente convocatoria.</p>
<p>d) Non padecer enfermidade ou defecto físico que impida o desempeño da correspondente función.</p>
<p>e) Non encontrarse separado, mediante expediente disciplinario, do servicio do Estado, comunidades autónomas ou Administración local, nin encontrarse inhabilitado para o exercicio das funcións públicas.</p>
<p>f) Non estar incurso en causa de incapacidade ou incompatibilidade que determine a lexislación vixente.</p>
<p>Tódolos requisitos anteriores deberán posuírse no momento de remata-lo prazo de admisión de solicitudes e conservarse, polo menos ata a data de nomeamento.</p>
<p>3. Presentación de instancias.</p>
<p>As instancias para tomar parte no concurso dirixiranse ó alcalde-presidente da Corporación, facendo constar que reúnen todos e cada un dos requisitos esixidos na base anterior e presentaranse no prazo de vinte días naturais desde o seguinte ó da publicación do extracto da convocatoria no Boletín Oficial del Estado.</p>
<p>As instancias presentaranse directamente no rexistro xeral do concello ou mediante o procedemento establecido na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>As instancias irán acompañadas dos documentos xustificativos dos méritos que se aleguen mediante orixinais ou fotocopias compulsadas, e non se tomanrán en consideración nin serán válidos aqueles que non queden debidamente acreditados, en tódolos seus extremos, no momento da presentación da instancia.</p>
<p>4. Admisión de aspirantes.</p>
<p>4.1. Para seren admitidos a tomar parte na respectiva convocatoria, os aspirantes presentarán a instancia, na que manifestarán que reúnen todas e cada unha das condicións sinaladas no número 2 destas bases, acompañada dos documentos xustificativos dos méritos que aleguen.</p>
<p>4.2. Rematado o prazo de presentación de instancias, a Presidencia da Corporación dictará resolución no prazo dun mes, aprobando a lista de admitidos e</p>
<p>excluídos. Na mesma resolución da Presidencia incluirase a composición do tribunal, o lugar, a data e a hora na que se xunte para a cualificación.</p>
<p>5. Tribunal cualificador.</p>
<p>O tribunal estará composto polos seguintes membros:</p>
<p>-Presidente: o da corporación ou membro dela no que delegue.</p>
<p>-Secretario: o da corporación ou funcionario dela no que delegue.</p>
<p>-Vocais:</p>
<p>-Un representante da Comunidade Autónoma.</p>
<p>-Un funcionario de habilitación nacional nomeado pola Presidencia.</p>
<p>-un técnico na materia nomeado pola Presidencia.</p>
<p>-un representante dos traballadores.</p>
<p>A composición do tribunal farase pública no BOP, e contra os nomeados, poderán os aspirantes facer uso do dereito de recusación cando concorran as circunstancias determinadas por lei.</p>
<p>O tribunal quedará integrado ademáis polos respectivos suplentes. Tódolos membros do tribunal deberán contar con titulación igual ou superior á esixida para o acceso á praza, agás do presidente.</p>
<p>O tribunal non poderá constituírse nin actuar sen a asistencia de máis da metade dos seus membros, titulares ou suplentes, indistintamente. En todo caso, requirirase a asistencia do presidente e o secretario ou persoas nas que deleguen.</p>
<p>6. Valoración de méritos.</p>
<p>a) Experiencia profesional:</p>
<p>1. Por servicios prestados na Administración local en funcións relacionadas coa xestión orzamentaria e tributaria, por cada ano completo de servicios: 1 punto, ata un máximo de 5 puntos.</p>
<p>2. Por servicios prestados noutra Administración pública en funcións relacionadas coa xestión orzamentaria e tributaria, por cada ano completo de servicios: 0,25 puntos, ata un máximo de 2 puntos.</p>
<p>b) Experiencia docente en contabilidade de Administración local: 2 puntos.</p>
<p>c) Por posuír título superior ó esixido na convocatoria, relacionado coas funcións da praza: 3 puntos.</p>
<p>d) Por curso superior de economía impartido por centros universitarios: 2 puntos.</p>
<p>e) Pola participación en cursos relacionados coas funcións da contabilidade orzamentaria, xestión orzamentaria e/ou tributaria e aplicacións informáticas de tales materias, cunha puntuación máxima de 2 puntos.</p>
<p>-Por cada curso de máis de 200 horas: 0,80 puntos.</p>
<p>-Por cada curso de 40 a 200 horas: 0,40 puntos.</p>
<p>-Por cada curso de 20 a 39 horas: 0,20 puntos.</p>
<p>-Por cada curso ata 19 horas: 0,10 puntos.</p>
<p>f) Por coñecemento da lingua galega:</p>
<p>-Curso de iniciación: 0,5 puntos.</p>
<p>-Curso de perfeccionamento: 1 punto.</p>
<p>Acreditarase co certificado oficial da Xunta de Galicia e puntuarase só o de máis alto nivel no caso de posuí-los dous.</p>
<p>g) No caso de que o tribunal o estime oportuno, realizarase unha entrevista ós aspirantes, cunha puntuación máxima de 3 puntos.</p>
<p>7. Relación de cualificación.</p>
<p>Rematada a cualificación dos aspirantes, o tribunal publicará a relación deles mesmos por orde de puntuación, elevando a proposta, con carácter vinculante, ó presidente da corporación, para que formule o nomeamento do aspirante proposto.</p>
<p>8. Nomeamento e toma de posesión.</p>
<p>Rematado o proceso selectivo, o alcalde ou órgano municipal competente, de acordo coa proposta do tribunal cualificador, procederá a nomear funcionario de carreira ó aspirante proposto, que deberá tomar posesión no prazo de trinta días naturais, contados desde o seguinte ó que lle sexa notificado o seu nomeamento, debendo previamente prestar xuramento ou promesa de conformidade co establecido no R.D. 707/1979, do 5 de abril.</p>
<p>9. Incompatibilidades.</p>
<p>O funcionario nomeado quedará suxeito ó réxime de incompatibilidades do sector público, de acordo coa normativa vixente.</p>
<p>10. Incidencias.</p>
<p>A aprobación das bases da convocatoria e os actos administrativos que se sucedan poderán ser impugnados polos interesados, nos casos e na forma prevista pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sada, 14 de setembro de 1998.</p>
<p>Rubricado</p>
<p>8786</p>

