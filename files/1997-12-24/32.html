---
date: '1997-12-24'
id: E436
page: 12
number: 248
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de decembro de 1997, da Delegación Provincial de Ourense,
  pola que se autoriza o establecemento da instalación eléctrica que se cita.
  (Expediente 95/106).
range: Resolución
url: 'https://www.xunta.gal/dog/Publicados/1997/19971224/AnuncioE436_gl.html'
---
<p>Instalación: subestación transformadora de enerxía eléctrica 132/20 kV.</p>
<p>Situación: Polígono da Uceira, concello do carballiño (Ourense).</p>
<p>Beneficiario: Unión Eléctrica-Fenosa, S.A.</p>
<p>Vista a solicitude presentada na sección de enerxía desta delegación provincial pola empresa eléctrica de referencia, de autorización administrativa para o establecemento da instalación eléctrica citada, que conta coas seguintes:</p>
<p>Características técnicas básicas.</p>
<p>-Dous módulos de liña para 132 kV.</p>
<p>-Un módulo para protección da transformación de potencia.</p>
<p>-Un transformador trifásico para 15 MVA, relación de transformación de 132/20 kV.</p>
<p>-Un módulo de saída para cinco liñas a 20 kV e barras de 132 kV.</p>
<p>Cumpridos os trámites ordenados no Decreto 2617/1966, do 20 de outubro, de autorización de instalacións eléctricas, sen que exista ningunha alegación nin oposición a este proxecto.</p>
<p>De acordo coa regulamentación citada, coa Lei de industria, do 16 de xullo de 1992, e co Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de industria, enerxía e minas, resolvo:</p>
<p>Autorizar a Unión Eléctrica-Fenosa, S.A. a instalación da subestación de transformación citada.</p>
<p>Contra esta resolución, que non é definitiva en vía administrativa, poderase interpoñer recurso ordinario perante o conselleiro de Industria e Comercio da Xunta de Galicia, no prazo dun mes contado desde a súa publicación no DOG, de acordo co disposto no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Ourense, 12 de decembro de 1997.</p>
<p>Alfredo Cacharro Pardo</p>
<p>Delegado provincial de Ourense</p>
<p>9887</p>

