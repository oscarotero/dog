---
date: '1995-10-17'
id: 503A
page: 7684
number: 199
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (219/1992).
range: Edicto
url: 'https://www.xunta.gal/dog/Publicados/1995/19951017/Anuncio503A_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, fago saber que neste xulgado do meu cargo, baixo o número 219/1992, se seguen autos de executivo letras de cambio, a pedimento da procuradora Ángeles Regueiro Muñoz, en representación de Recambios Santiagueses S.L., contra Ramón Vicente Novo, en reclamación de cantidade; e nas súas actuacións acordouse sacar á venda en primeira e pública poxa, por termo de vinte días e prezo de valor pericial, os seguintes predios embargados ó demandado:</p>
<p>Número 1. Predio rústico, sinalado co nº 1978 do plano de concentración parcelaria de San Xoán e San Xulián de Laíño, concello de Dodro. Labradío e monte, ó sitio das Correnzas, que mide 17 áreas e 96 centiáreas. Linda: norte, camiño; sur, Ramón Vidal Abuín e outros; leste, Ramón Vicente Novo; e oeste, Avelino Lodeiro González. Inscrita no Rexistro da Propiedade de Padrón ó tomo 559, libro 56 de Dodro, folio 157, predio nº 6434.</p>
<p>Número 2. Predio rústico nº 1979 do plano de concentración parcelaria de San Xoán e San Xulián de Laíño. Labradío e monte ó sitio das Correnzas, que mide 7 áreas e 94 centiáreas. Linda: norte, camiño; sur, Ramón González Abuín e outros e masa común; leste, Ramón González Abuín e outros e masa común; e oeste, Ramón Vicente Novo. Inscrita no Rexistro da Propiedade de Padrón ó tomo 559, libro 56 de Dodro, folio 158, predio nº 6435.</p>
<p>A poxa terá lugar na sala de audiencia deste xulgado, sito no edificio de xulgados do polígono de Fontiñas de Santiago de Compostela, o vindeiro día 23 de novembro, ás 12 horas, consonte as seguintes condicións:</p>
<p>1. O tipo do remate será de 1.077.600 ptas. para o sinalado co número 1 e de 476.400 ptas. para o sinalado co número 2, sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación, deberán os licitadores consignar previamente na conta de consignacións deste xulgado no BBV, nº de conta 1592-17-219-91, o 20% do tipo do remate.</p>
<p>3. Poderán facerse ofertas por escrito, en prego pechado, desde o anuncio da poxa ata a súa celebración, depositando na conta do xulgado, xunto con aquel, o 20% do tipo do remate.</p>
<p>4. Só o acredor poderá facerse o remate a calidade de ceder a un terceiro.</p>
<p>5. Reservaranse en depósito a pedimento do acredor as consignacións dos licitadores que non resultasen rematantes e que o admitan e cubrisen o tipo da poxa para efectos de que, se o primeiro adxudicatario non cumprise a obriga, poida aprobarse o remate a favor dos que lle sigan pola orde das súas respectivas ofertas.</p>
<p>6. Os títulos de propiedade, suplidos por certificación do rexistro, atópanse de manifesto na secretaría do xulgado e os licitadores deberán conformarse con eles, sen poderen esixir outros.</p>
<p>7. As cargas e gravames anteriores e os preferentes, se os houber, ó crédito do licitador, quedarán subsistentes e sen cancelar e entenderase que o rematante os acepta e queda subrogado na responsabilidade destes, sen destinarse á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro día 19 de decembro, ás 12 horas, nas mesmas condicións cá primeira, agás o tipo do remate, que será do 75% do da primeira; e, no caso de que resultase deserta a dita segunda poxa, celebrarase unha terceira, sen suxeición a tipo, o día 16 de xaneiro, tamén ás 12 horas, e rexerán para esta as mesmas condicións fixadas para a segunda.</p>
<p>Dado en Santiago de Compostela o dous de outubro de mil novecentos noventa e cinco.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>6583</p>

