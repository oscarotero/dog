---
date: '1995-12-14'
id: 68C6
page: 9
number: 238
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (133/1995).
range: Edicto
url: 'https://www.xunta.gal/dog/Publicados/1995/19951214/Anuncio68C6_gl.html'
---
<p>En virtude do acordado por providencia desta data recaída nos autos de xuízo verbal civil nº 133/1995, notifícaselle ó demandado Enrique Pena Míguez a sen</p>
<p>tencia dictada neles, que ten un encabezamento e parte dispositiva que son como segue:</p>
<p>Vistos por Manuel Pérez Echenique, maxistrado-xuíz do Xulgado de Primeira Instancia e Instrucción número un desta cidade e o seu partido, os presentes autos de xuízo verbal civil seguidos neste xulgado baixo o nº 133 de 1995, entre partes, dunha, como demandante, José Eugenio Rodríguez Boullón, maior de idade, solteiro e veciño de Vigo, representado en autos polo procurador Regueiro Muñoz, asistido do letrado Magallanes Pereira, e doutra, como demandados, Autobuses de Calo ( HEDEGASA S.L.), domiciliada nesta cidade, representada en autos polo procurador Fernández Rial, Enrique Pena Míguez, maior de idade e veciño desta cidade, con domicilio na rúa Estrada, nº 63, e a entidade Allianz Ras Seguros, esta última incomparecida e en situación procesual de rebeldía, sobre reclamación de cantidade por culpa extracontactual.</p>
<p>Decido: que rexeito a demanda formulada polo procurador Regueiro Muñoz, en nome e representación de José Eugenio Rodríguez Boullón, contra a entidade HEDEGASA, S.L. (Autobuses de Calo), á que representa o procurador Fernández Rial, Enrique Pena Míguez e a entidade aseguradora Allianz Ras, S.A., esta última incomparecida e en situación procesual de rebeldía; e debo absolver e absolvo os demandados das pretensións contra eles deducidas e condeno o demandante ó pagamento das custas causadas.</p>
<p>Lévese certificación desta sentencia ó proceso principal e fágaselles saber ás partes que non é firme e que contra ela cabe recurso de apelación dentro do prazo de cinco días perante a Audiencia Provincial da Coruña.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo.</p>
<p>A anterior sentencia foi publicada no mesmo día da súa data.</p>
<p>E para que lle sirva de notificación ó demandado Enrique Pena Míguez, declarado en rebeldía, expido o presente edicto para a súa inserción no DOG, que asino en Santiago de Compostela o trinta e un de outubro de mil novecentos noventa e cinco.</p>
<p>Rubricado</p>
<p>7563</p>

