---
date: '1996-09-04'
id: '9996'
page: 8
number: 173
agency: CONCELLO DE MUROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960904/Anuncio9996_gl.html'
---
<p>O Concello de Muros anuncia a súa oferta de emprego público de 1996 e a convocatoria dos procesos para a provisión das prazas que máis abaixo se relacionan, de conformidade co acordo adoptado polo Pleno da Corporación na sesión do 22 de xullo de 1996,</p>
<p>Oferta de emprego público 1996</p>
<p>A oferta de emprego público do Concello de Muros para 1996 comprende as seguintes prazas:</p>
<p>A. Persoal funcionario.</p>
<p>1 asistente social, pertencente á subescala técnica superior de Administración especial, grupo B.</p>
<p>1 administrativo, pertencente á subescala administrativa de Administración xeral, grupo C.</p>
<p>1 operador informático, pertencente á subescala técnica auxiliar de Administración especial, grupo D.</p>
<p>1 policía local, pertencente á subescala de servicios especiais, grupo E.</p>
<p>B. Persoal laboral fixo.</p>
<p>1 oficial/operador de retroescavadora da brigada de obras, pertencente á categoría de persoal de oficios, equivalente ó grupo D.</p>
<p>2 operarios/conserxes, pertencentes á categoría de persoal de oficios, equivalente ó grupo E.</p>
<p>Bases xerais da convocatoria</p>
<p>1. Normas xerais.</p>
<p>1.1. O obxecto da convocatoria é a provisión en propiedade das prazas citadas anteriormente, de acordo coa oferta de emprego público deste concello para 1996, consonte o que dispoñen a Lei 30/1984, do 2 de agosto, a Lei 7/1985, do 2 de abril, o Real decreto lexislativo 781/1986, do 18 de abril, e a Lei do Parlamento de Galicia 4/1988, do 26 de maio.</p>
<p>1.2. Os tribunais de selección non poderán aprobar nin declarar que superaron as probas selectivas un número de aspisrantes superior ó de prazas convocadas.</p>
<p>1.3. Reservaranse prazas para promoción interna entre os funcionarios e, se é o caso, traballadores laborais da corporación que estean en servicio activo</p>
<p>e que teñan as condicións de titulación, antigüidade e demais requisitos esixidos en cada convocatoria, de conformidade coa normativa legal aplicable en cada caso.</p>
<p>2. Requisitos.</p>
<p>Para participar nas probas selectivas os aspirantes deberán reuni-los seguintes requisitos:</p>
<p>a) Ser cidadán español.</p>
<p>b) Ter cumpridos 18 anos de idade e non pasar daquela na que falten menos de 10 anos para a xubilación forzosa por idade.</p>
<p>c) Te-lo título esixido ou estar en condicións de obtelo na data en que remate o prazo de presentación de solicitudes para tomar parte na presente convocatoria.</p>
<p>d) Non ter enfermidade ou eiva física que impida o desempeño das funcións correspondentes. As persoas que padezan minusvalidez deberán facelo constar na instancia sinalando se precisan adaptación das probas.</p>
<p>e) Non ter sido separado mediante expediente disciplinario do servicio ó Estado, ás comunidades autonomas ou ás entidades locais, nin se encontrar inhabilitado para o exercicio das funcións públicas.</p>
<p>Os anteriores requisitos e os específicos que se esixen para cada unha das prazas deberanse reunir con referente ó último día do prazo de presentación de solicitudes e será nulo o nomeamento como funcioanrio dos aspirantes que estean incursos en causas de incapacidade conforme a normativa vixente.</p>
<p>3. Solicitudes.</p>
<p>Os que queiran participar deberán facelo constar en instancia dirixida ó alcalde da corporación, que se presentarán no rexistro xeral do concello (directamente ou a través dos sistemas previstos na Lei 30/1992, do 26 de novembro), no prazo de vinte días naturais contados desde o seguinte ó da publicación do anuncio da convocatoria no Boletín Oficial del Estado, e á que achegarán recibo que acredite o pagamento da cantidade de 1.000 ptas. por dereitos de exame na tesourería do concello (directamente ou por xiro postal e achegando, neste último caso, copia do resgardo).</p>
<p>4. Admisión de aspirantes.</p>
<p>4.1. Para ser admitido e tomar parte nas respectivas convocatorias será suficiente con que os aspirantes manifesten nas instancias que reúnen todas e cada unha das condicións sinaladas no número 2 destas bases, ademais das que para cada praza se sinalen nos respectivos anexos.</p>
<p>4.2. Rematado o prazo de presentación de instancias, a presidencia da corporación aprobará no prazo dun mes a lista de admitidos e excluídos, que se publicará no BOP e no taboleiro de edictos da corporación, coa indicación do prazo de corrección que nos termos do artigo 71 da Lei 30/1992, do 26 de novembro, se conceda ós aspirantes excluídos.</p>
<p>4.3. A mesma resolución da alcaldía conterá a composición do tribunal e o lugar, hora e data de comezo dos exercicios.</p>
<p>5. Tribunais cualificadores.</p>
<p>5.1. Os tribunais das probas selectivas serán designados consonte o que dispón o Real decreto 896/1991, do 7 de xuño, e a súa composición farase pública de acordo co establecido na base anterior.</p>
<p>5.2. Os membros do tribunal deberanse abster de intervir cando concorran as circunstancias que prevé o artigo 28 da Lei 30/1992, do 26 de novembro, ou prepararan aspirantes ás probas selectivas nos cinco anos anteriores á publicación desta convocatoria. Os aspirantes poderán recusa-los membros do tribunal cando concorran aquelas circunstancias.</p>
<p>5.3. O tribunal non se poderá constituír nin actuar sen a presencia de, cando menos, tres dos seus membros, titulares ou suplentes, indistintamente.</p>
<p>5.4. O tribunal resolverá tódalas dúbidas que xurdan na aplicación das presentes normas e nos casos non previstos por elas.</p>
<p>5.5. Tamén poderá dispoñe-la incorporación ós seus traballos de asesores especialistas para as probas da oposición, de xulgalo pertinente. Estes asesores limitaranse a presta-la colaboración que o tribunal lles requira nas súas especialidades técnicas.</p>
<p>5.6. Para os efectos de asistencia dos compoñentes dos tribunais que actúen nestas probas, estes terán as categorías que correspondan segundo establece o Real decreto 236/1988, do 4 de marzo.</p>
<p>6. Desenvolvemento dos exercicios.</p>
<p>6.1. A actuación dos opositores farase por orde alfabética segundo a primeira letra do seu apelido, comezando pola que corresponda conforme o que dispón o sorteo que tivo lugar na Secretaría de Estado para a Administración pública.</p>
<p>6.2. Os aspirantes serán convocados para cada exercicio en chamada única e excluiranse da oposición os que non comparezan, non sendo en casos xustificados que estime o tribunal. Deberán acredita-la súa personalidade coa exhibición do DNI.</p>
<p>6.3. A publicación dos sucesivos anuncios de celebración do segundo exercicio e seguintes faraa o tribunal no taboleiro de edictos da corporación.</p>
<p>6.4. Os exercicios das diferentes oposicións terán lugar, se é posible, durante o presente ano.</p>
<p>6.5. Entre o final dunha proba e o comezo da seguinte deberán transcorrer cando menos 48 horas e non máis de 20.</p>
<p>7. Cualificación dos exercicios.</p>
<p>7.1. Os sistemas de cualificación de cada proba siálanse nos anexos da presente convocatoria.</p>
<p>7.2. Soamente terán acceso ós exercicios voluntarios sinalados nos anexos os aspirantes que superasen tódolos exercicios obrigatorios eliminatorios.</p>
<p>7.3. As cualificacións dos aspirantes aprobados en cada exercicio publicaranse o mesmo día no que se acorde no taboleiro de edictos da corporación.</p>
<p>7.4. A puntuación final e a orde de cualificación dos aspirantes aprobados virá dada pola suma das puntuacións obtidas no conxunto das probas.</p>
<p>7.5. O tribunal poderá acorda-la lectura pública dos exercicios que se fagan por escrito se o xulga oportuno e conversar cos aspirantes sobre o contido durante un tempo máximo de quince minutos.</p>
<p>7.6. Rematadas as probas o tribunal publicará a relación de aprobados pola orde de puntuación, que remitirá coa acta da última sesión á presidencia da corporación para que faga o nomeamento.</p>
<p>8. Nomeamento.</p>
<p>8.1. No prazo de vinte días naturais contados desde o seguinte á publicación das listas de aspirantes aprobados, estes deberán presentar no rexistro xeral do concello os seguintes documentos:</p>
<p>a) Copia autenticada do DNI.</p>
<p>b) Título esixido para participar nas probas selectivas.</p>
<p>c) Declaración xurada de non ter sido separado mediante expediente disciplinario do servicio de ningunha Administración pública nin encontrarse inhabilitado para o exercicio das funcións públicas.</p>
<p>d) Declaración xurada de non estar incurso en causa de incapacidade ou incompatibilidade referida ó momento da toma de posesión.</p>
<p>e) Certificación acreditativa de non padecer enfermidade ou eiva física que impida o normal desenvolvemento da súa función expedida pola xefatura local de Sanidade.</p>
<p>8.2. Os aspirantes que desexen acredita-la súa condición de minusvalidez deberán presentar un certificado expedido polos órganos competentes que a acredite e tamén xustificarán a compatibilidade co desenvolvemento dos traballos e funcións correspondentes á praza.</p>
<p>8.3. Os que tivesen a condición de funcionarios de carreira estarán exentos de xustificar documentalmente as condicións e requisitos xa probados para obte-lo seu anterior nomeamento, presentando neste caso certificación da Administración pública da que dependan que acredite esta condición.</p>
<p>8.4. Os que no prazo sinalado, e non sendo por causa de forza maior, non presentasen a documentación esixida non poderán ser nomeados, co que quedarán anuladas tódalas súas actuacións, sen prexuízo das responsabilidades nas que puideran incorrer por falsidade.</p>
<p>8.5. Cumpridos os mencionados requisitos, o presidente da Corporación fará o nomeamento dos aspirantes propostos, que deberán tomar posesión no prazo dun mes contando desde o día en que lles foi notificado o acordo.</p>
<p>9. Norma derradeira.</p>
<p>A presente convocatoria e tódolos actos administrativo que dela se deriven poderán ser impugnados polos interesados nos casos e na forma dispostos pola Lei de procedemento administrativo.</p>
<p>Bases da convocatoria para a provisión da praza de asistente social</p>
<p>1. Sistema: concurso-oposición.</p>
<p>2. A praza está encadrada na escala de Administración especial, subescala técnica, clase de técnicos medios, pertencente ó grupo B.</p>
<p>3. Os aspirantes precisan estar en posesión do título de asistente social.</p>
<p>4. Fase de concurso.</p>
<p>Primeiro. Serán valorados os seguitnes méritos:</p>
<p>a) Os servicios prestados en calidade de asistente social na Administración local na modalidade de contratado laboral.</p>
<p>Se os servicios foron para o Concello de Muros, a puntuación será de 0,15 puntos por cada mes. Os que foron prestados a calquera outra Administración local serán avaliados a razón de 0,10 puntos por cada mes.</p>
<p>A puntuación máxima que se pode outorgar por este apartado é de 14 puntos.</p>
<p>b) O currículo e a experiencia profesional dos aspirantes, a calidade do traballo desenvolvido e o nivel dos programas que dirixiron ou nos que participaron, serán valorables discrecionalmente polo tribunal ata un máximo de 6 puntos.</p>
<p>c) Os cursos de formación e perfeccionamento realizados que teñan relación coas funcións do posto de traballo serán valorables discrecionalmente polo tribunal ata un máximo de 2 puntos.</p>
<p>Segundo. Os méritos serán avaliados de conformidade coa documentación que aporten os aspirantes ó presenta-la solicitude de admisión ás probas.</p>
<p>Terceiro. As puntuación outorgadas ós aspirantes serán publicadas polo tribunal no taboleiro de edictos da corporación polo menos con 24 horas de antelación ó inicio da fase de oposición.</p>
<p>Cuarto. A puntuación obtida na fase de concurso non se poderá aplicar para supera-los exercicios da fase de oposición.</p>
<p>5. Fase de oposición.</p>
<p>Primeiro exercicio, consiste en desenvolver por escrito e no prazo máximo de dúas horas un tema relacionado co programa achegado a esta convocatoria aínda que non se ateña a un epígrafe concreto del. Será sinalado polo tribunal inmediatamente antes de inicia-lo exercicio. Nesta proba avalariase a formación xeral, a capacidade de expresión de ideas e de síntese expositiva e o volume e calidade dos coñecementos do aspirante.</p>
<p>Segundo exercicio, consiste na elaboración durante un período máximo de tres horas dun estudio e programa de intervención nun ou en varios eidos de actuación propios do departamento de servicios sociais para un municipio de características semellantes ás de Muros. Nesta proba avaliarase a correcta aplicación práctica dos coñecementos teóricos.</p>
<p>Terceiro exercicio, consiste na traducción directa para o galego, e sen axuda de diccionario, dun texto en castelán elixido polo tribunal, no período máximo de media hora.</p>
<p>Os tres exercicios son obrigatorios e eliminatorios, os dous primeiros serán avaliados de 0 a 10 puntos e neles é preciso acadar unha puntuación mínima de 5 puntos para aprobalos. O terceiro exercicio será avaliado de 0 a 3 puntos e será preciso acadar unha puntuación mínima de 1,50 puntos para superalo.</p>
<p>6. Tribunal cualificador.</p>
<p>Presidente: o da corporación ou concelleiro no que delegue.</p>
<p>Secretario: o da corporación ou funcionario municipal no que delegue.</p>
<p>Vocais: dous expertos designados pola corporación entre funcionarios de carreira: un funcionario de carreira do Concello de Muros, designado pola corporación e un representante da Xunta de Galicia.</p>
<p>Programa</p>
<p>1. A Constitución: concepto e clases. O poder constituínte. A Constitución española: principios xerais. Estructura da Constitución. A reforma constitucional.</p>
<p>2. Dereitos e deberes dos ciudadáns. Evolución histórica e conceptual. Clasificación. Garantías e tutela.</p>
<p>3. O poder lexislativo: as Cortes xerais. Composición e funcións.</p>
<p>4. O goberno: relacións entre o goberno e o poder lexislativo.</p>
<p>5. O poder xudicial: concepto, funcións, organización e funcionamento. O Ministerio Fiscal.</p>
<p>6. A organización territorial do Estado. A Comunidade Autónoma de Galicia: o Estatuto de autonomía de Galicia.</p>
<p>7. A Xunta de Galicia e o seu presidente: organización e competencias. A administración pública da Comunidade Autónoma.</p>
<p>8. O Parlamento de Galicia. O Consello de Contas. O Valedor do Pobo.</p>
<p>9. A administración pública: principios constitucionais.</p>
<p>10. O sometemento da administración ó dereito. As fontes do dereito administrativo. A lei e o regulamento: concepto, elaboración e clases.</p>
<p>11. O acto administrativo: concepto, clases e elementos.</p>
<p>12. O procedemento administrativo: concepto, principios e fases.</p>
<p>13. Réxime local español. Principios constitucionais e regulación xurídica.</p>
<p>14. O municipio: concepto, elementos, organización e competencias.</p>
<p>15. As bases do réxime electoral local.</p>
<p>16. As competencias municipais.</p>
<p>17. Ordenanzas e regulamentos das entidades locais. Clases, procedemento e aprobación.</p>
<p>18. Os funcionarios públicos locais: concepto e clases. Dereitos, deberes e incompatibilidades. Réxime disciplinario.</p>
<p>19. Os bens das entidades locais. Réxime de utilización dos bens de dominio público.</p>
<p>20. A contratación administrativa local. Clases e procedemento.</p>
<p>21. Réxime de sesións e acordos dos órganos das corporacións locais.</p>
<p>22. O orzamento municipal. As facendas locais. Clasificación de ingresos. Ordenanzas fiscais.</p>
<p>23. Réxime xurídico do gasto público local. A contabilidade pública local.</p>
<p>24. Retribucións do persoal ó servicio das corporacións locais. Elaboración de nóminas.</p>
<p>25. O sistema español de Seguridade Social. Principios xerais. Entidades xestoras e prestacións.</p>
<p>26. A Unión Europea. Ordenamento xurídico comunitario. As institucións da U.E.</p>
<p>27. A acción social. Concepto e evolución histórica. O estado do benestar e a súa crise. Modelos alternativos.</p>
<p>28. A política social na U.E. A Carta Social Europea. O Fondo Social Europeo. O Plan Europeo de Loita contra a Pobreza.</p>
<p>29. O marco legal dos servicios sociais. A Constitución española. O Estatuto de autonomía para Galicia.</p>
<p>30. O marco legal dos servicios sociais. A lei de bases de réxime local. A lei de servicios sociais de Galicia.</p>
<p>31. A lei galega de medidas básicas para a inserción social. Antecedentes e fundamentación. Estructura e contido. Normas de desenvolvemento.</p>
<p>32. O traballo social: fundamentos, principios e funcións. O suxeito, obxecto e contido do traballo social. Obxectivos e etapas. Niveis de intervención.</p>
<p>33. O proceso metodolóxico no traballo social. Correntes metodolóxicas. Planificación. Formulación de prioridades. Programación. Execución. Avaliación.</p>
<p>34. As técnicas do traballo social: instrumentais, de coñecemento, de intervención e de avaliación.</p>
<p>35. A investigación no traballo social. As necesidades sociais. Tipoloxía, identificación e medida. Obxectivación. Técnicas aplicables. O traballo social como tecnoloxía.</p>
<p>36. O traballador social como membro dun equipo interdisciplinar: fundamentación, funcións e principios básicos.</p>
<p>37. Deontoloxía e ética profesional. Os códigos de ética no traballo social en relación co usuario, coas institucións e con outros profesionais.</p>
<p>38. Os servicios sociais: concepto. Os servicios sociais e as administracións públicas: organizacióin e competencias. Sistema económico. Cooperación e coordinación.</p>
<p>39. Os servicios sociais de atención primaria. Principio, obxectivos, competencias, organización e equipamento. Prestacións básicas, equipos técnicos. O plan concertado.</p>
<p>40. Servicios sociais especializados: infancia e adolescencia. Normativa reguladora dos menores a nivel estatal e autonómico.</p>
<p>41. Servicios sociais especializados: infancia e adolescencia. Programas de actuación. Equipos do menor: composición, funcións e metodoloxía.</p>
<p>42. Servicios sociais especializados: infancia e adolescencia. Os malos tratos na infancia. Definición. Tipoloxía. Factores de risco. O proceso de intervención. Prevención, detección e tratamento social. Inadaptación social e conducta delictiva na adolescencia.</p>
<p>43. Servicios sociais especializados: infancia e adolescencia. Institucións para a infancia e a xuventude en Galicia. Problemática do menor institucionalizado.</p>
<p>44. Servicios sociais especializados: a familia. Definición do traballo social con familias e grupos. Enfoques e correntes actuais.</p>
<p>45. Servicios sociais especializados: a muller. Políticas sociais actuais no sector da muller. O papel do traballador social nos servicios sociais de atención á muller en situación de necesidade. A situación en Galicia: problemática, recursos, organizacióin administrativa.</p>
<p>46. Servicios sociais especializados: minusválidos psíquicos e sensoriais. A Lei de integración social do minusválido e as súas normas de desenvolvemento. Necesidades e recursos.</p>
<p>47. Servicios sociais especializados: minusválidos psíquicos e sensoriais. Centros e servicios especializados. Acollemento familiar e axuda a domicilio. O papel do traballador social na acción integradora dos niveis laboral, educativo, de lecer e tempo libre.</p>
<p>48. Servicios sociais especializados: a vellez. Aspectos sociais do envellecemento. Necesidades e recursos. Institucións abertas e pechadas.</p>
<p>49. Servicios sociais especializados: a vellez. Servicios de apoio. Axuda a domicilio. Acollemento familiar. Datos demográficos da poboación en Galicia. O traballo social na vellez.</p>
<p>50. Servicios sociais especializados: as drogodependencias. Concepto, tratamento e rehabilitación social.</p>
<p>51. Servicios sociais especializados: as drogodependencias. Conceptos e tipos. O alcoholismo.</p>
<p>52. Servicios sociais especializados: drogodependencias. Reinserción social, servicios e recursos. Plan autonómico de drogodependencias.</p>
<p>53. Servicios sociais especializados: as drogrodependencias. Programación municipal de loita contra o consumo de drogas.</p>
<p>54. Servicios sociais especializados: minorías étnicas. Características e necesidades sociais. Recursos.</p>
<p>55. Servicios sociais especializados: minorías étnicas. Aspectos demográficos, problemática específica e medidas de reinserción social.</p>
<p>56. Inmigración: problemática, marxinación e medidas de reinserción social. A mendicidade e o chabolismo: programas de intervención.</p>
<p>57. Fenómenos de marxinación nas áreas rurais. Tipos. Causas. Programas de actuación.</p>
<p>58. Orientación familiar: principios básicos do dereito de familia: matrimonio, filiación, tutela e profillamento. Educación sexual e planificación familiar.</p>
<p>59. As organizacións non gobernamentais: concepto, tipos. Sistemas de financiamento. Coordinación coas administracións públicas.</p>
<p>60. O asociacionismo e o voluntariado social. Concepto. Características e regulación. Sistemas de financiamento. Coordinación coas administracións públicas. Novas tendencias.</p>
<p>61. Animación sociocultural: concepto, características e programas.</p>
<p>Bases da convocatoria para a provisión dunha praza de administrativo</p>
<p>1. Sistema: promoción interna por concurso-oposición.</p>
<p>2. A praza está encadrada na escala de Administración xeral, subescala administrativa, pertencente ó grupo C.</p>
<p>3. Os aspirantes deben estar en posesión do título de bacharelato superior, formación profesional de segundo grao ou equivalente e te-la condición de funcionario pertencentes á subescala de auxiliares administrativos do Concello de Muros.</p>
<p>4. Fase de concurso.</p>
<p>Primeiro. Serán valorados os seguintes méritos:</p>
<p>a) Os servicios prestados en calidade de auxiliar administrativo do Concello de Muros nas modalidades de contratado laboral, administrativo, interino ou funcionario en propiedade. Por cada mes de servicios, 0,15 puntos. A puntuación máxima que se pode outorgar por este concepto é a de 12 puntos.</p>
<p>b) O currículo e a experiencia profesional dos aspirantes, a calidade do traballo desenvolvido e o nivel dos programas que dirixiu ou nos que participou serán valorables discrecionalmente polo tribunal ata un máximo de 5 puntos.</p>
<p>c) As titulacións, o currículo académico e os cursos de formación ou perfeccionamento realizados que teñan relación coas funcións do posto de traballo serán valorables discrecionalmente polo tribunal ata un máximo de 3 puntos.</p>
<p>Segundo. Os méritos serán avaliados de conformidade coa documentación que acheguen os aspirantes ó presentaren a solicitude de admisión ás probas.</p>
<p>Terceiro. As puntuacións outorgadas ós aspirantes serán publicadas polo tribunal no taboleiro de edictos da corporación cando menos con vintecatro horas de antelación ó inicio da fase de oposición.</p>
<p>5. Fase de oposición.</p>
<p>Primeiro exercicio, consistente en desenvolver por escrito no prazo máximo dunha hora un tema relacionado coas materias recollidas no programa achegado a esta convocatoria aínda que non se ateña a un epígrafe concreto del e que será determinado polo tribunal inmediatamente antes de realiza-lo exercicio. Nesta proba avaliarase a formación xeral do opositor, a capacidade de expresión de ideas e de síntese expositiva.</p>
<p>Segundo exercicio, consiste en resolver no tempo máximo dunha hora un suposto relacionado cos temas do programa achegado a esta convocatoria, que será sinalado polo tribunal. Nesta proba avaliarase a correcta aplicación práctica dos coñecementos teóricos.</p>
<p>Terceriro exercicio, consiste na traducción directa para o galego e sen axuda de diccionario dun texto en castelán elixido polo tribunal, no periodo máximo de media hora.</p>
<p>Os tres exercicios son obrigatorios e eliminatorios. Os dous primeiros serán avaliados de 0 a 10 puntos e neles é preciso acadar un mínimo de 5 puntos para aprobalos. O terceiro exercicio será avaliado de 0 a 4 puntos e será preciso acadar unha puntuación mínima de 2 puntos para superalo.</p>
<p>6. Tribunal cualificador.</p>
<p>Presidente: o da corporación ou concelleiro no que delegue.</p>
<p>Secretario: o da corporación ou funcionario no que delegue.</p>
<p>Vocais: dous expertos designados pola corporación entre funcionarios de carreira; o secretario da corporación como xefe do servicio e un representante da Xunta de Galicia.</p>
<p>Programa</p>
<p>Parte primeira. Dereito político e administrativo.</p>
<p>1. A Constitución española. Principios xerais.</p>
<p>2. Dereitos e liberdades públicas, deberes dos españois.</p>
<p>3. A coroa. O poder lexislativo.</p>
<p>4. O Goberno e a Administración do Estado. O poder xudicial.</p>
<p>5. A organización territorial do Estado. Estatuto de autonomía para Galicia. As institucións básicas da Comunidade Autónoma de Galicia.</p>
<p>6. A Administración pública no ordenamento español. A Administración xeral do Estado. As adminis</p>
<p>tracións autonómicas e a Administración local. A Administración insititucional e corporativa.</p>
<p>7. Principios de actuación da Administración pública. O artigo 103 da Constitución española.</p>
<p>8. O acto administrativo. Concepto, elementos e clases.</p>
<p>9. O precedemento administrativo: principios xerais. Normas reguladoras. Fases. O silencio administrativo. Cómputo de prazos.</p>
<p>10. Os interesados no procedemento. Os dereitos dos cidadáns nas súas relacións coas administracións públicas.</p>
<p>11. Os recursos administrativos: concepto e clases.</p>
<p>12. As formas de actividade administrativa. O fomento. A policía. O servicio público.</p>
<p>Parte segunda. Administración local.</p>
<p>1. Réxime local español. Principios constitucionais e regulación xurídica.</p>
<p>2. A provincia no réxime local. Organización provincial e competencias.</p>
<p>3. O municipio. O termo municipal.</p>
<p>4. A poboación do municipio. O padrón municipal de habitantes.</p>
<p>5. A organización municipal.</p>
<p>6. As bases do réxime electoral local.</p>
<p>7. As competencias municipais.</p>
<p>8. Outras entidades locais: as mancomunidades, agrupacións e entidades locais menores.</p>
<p>9. Ordenanzas e regulamentos das entidades locais. Clases, procedemento e aprobación.</p>
<p>10. Relacións entre entes territoriais: autonomía municipal e tutela.</p>
<p>11. A funcón pública local e a súa organización.</p>
<p>12. Os funcionarios públicos locais: concepto e clases. Dereitos, deberes e incompatibilidades. Réxime disciplinario.</p>
<p>13. Os bens das entidades locais. Réxime de utilización dos bens de dominio público.</p>
<p>14. A contratación administrativa local. Clases e procedemento.</p>
<p>15. A intervención administrativa local nas actividades privadas. Licencias: concepto, clases e procedemento de concesión.</p>
<p>16. Procedemento administrativo local. Rexistro de entrada e saída de documentos. Comunicacións e notificacións.</p>
<p>17. Funcionamento dos órganos colexiados locais. Convocatoria de sesións e orde do día.</p>
<p>18. Actas de sesións e certificacións de acordos.</p>
<p>19. Publicidade de actos e acordos.</p>
<p>20. Lexislación urbanística. Principios xerais. Competencia urbanística municipal. As licencias urbanísticas.</p>
<p>21. As facendas locais. Clasificación de ingresos. Ordenanzas fiscais.</p>
<p>22. Réxime xurídico do gasto público local.</p>
<p>23. Os orzamentos locais. Estructura, procedemento de aprobación e modificación. Efectos.</p>
<p>24. A contabilidade pública local.</p>
<p>25. Retribucións do persoal ó servicio das corporacións locais. Elaboración de nóminas.</p>
<p>Parte terceira. Informática.</p>
<p>1. Concepto de informática. Arquitectura de ordenadores. A unidade central de proceso. Definición de rexistro.</p>
<p>2. A periferia dun ordenador. Soportes da información. Equipos transcritores. Unidades de saída.</p>
<p>3. Estructura de almacenamento de datos. Tipos de ficheiros. Métodos de acceso. As bases de datos: características, obxectivos e tipos.</p>
<p>Bases da convocatoria para a provisión dunha praza de operador informático</p>
<p>1. Sistema: concurso-oposición.</p>
<p>2. A praza está encadrada na escala de Administración especial, subescala técnica, clase de técnicos auxiliares, pertenecente ó grupo D.</p>
<p>3. Os aspirantes precisan estar en posesión do título de graduado escolar, formación profesional de primeiro grao ou equivalente.</p>
<p>4. Fase de concurso.</p>
<p>Primeiro. Serán valorados os seguintes méritos:</p>
<p>a) Posuir unha titulación académica superior á esixida para tomar parte na convocatoria. Será valorable discrecionalmente polo tribunal ata un máximo de 7 puntos.</p>
<p>b) Os servicios prestados en calidade de operador informático na Administración local na modalidade de contrato laboral.</p>
<p>Se os servicios foron prestados no Concello de Muros, a puntuación será de 0,15 puntos por cada mes. Os que foron prestados a calquera outra Administración local serán avaliados a razón de 0,10 puntos por cada mes.</p>
<p>A puntuación máxima que se pode outorgar por este apartado é de 7 puntos.</p>
<p>c) O currículo e a experiencia profesional dos aspirantes, a calidade do traballo desevolvido e o nivel dos programas que dirixiron ou nos que participaron serán valorables discrecionalmente polo tribunal ata un máximo de 6 puntos.</p>
<p>d) Os cursos de formación e perfeccionamento realizados que teñan relación coas funcións do posto de</p>
<p>traballo serán valorables discrecionalmente polo tribunal ata un máximo de 2 puntos.</p>
<p>Segundo. Os méritos serán avaliados de conformidade coa documentación que acheguen os aspirantes ó presentaren a solicitude de admisión ás probas.</p>
<p>Terceiro. As puntuacións outorgadas ós aspirantes serán publicadas polo tribunal no taboleiro de edictos da corporación cando menos con 24 horas de antelación ó inicio da fase de oposición.</p>
<p>Cuarto. A puntuación obtida na fase de concurso non se poderá aplicar para supera-los exercicios da fase de oposición.</p>
<p>5. Fase de oposición.</p>
<p>Primeiro exercicio. Consiste en contestar brevemente nun período máximo de corenta e cinco minutos un cuestionarios de corenta preguntas relacionadas cos temas do programa achegado a esta convocatoria. Nesta proba valorarase a claridade conceptual e expositiva do aspirante.</p>
<p>Segundo exercicio, de carácter práctico, consiste en realizar operacións que acrediten o dominio na utilización de procedementos informáticos con emprego de programas Word Perfect 5.2 e Amipro.</p>
<p>Terceiro exercicio, consiste na traducción directa para o galego e sen axuda de diccionario dun texto en castelán elixido polo tribunal, no período máximo de media hora.</p>
<p>Os tres exercicios son obrigatorios e eliminatorios. Os dous primeiros serán avaliados de 0 a 10 puntos e neles é preciso acadar unha puntuación mínima de 5 puntos para aprobalos. O terceiro exercicio será avaliado de 0 a 4 puntos e será preciso acadar unha puntuación mínima de 2 puntos para superalo.</p>
<p>6. Tribunal cualificador.</p>
<p>Presidente: o da corporación ou concelleiro no que delegue.</p>
<p>Secretario: o da corporacion ou funcionario municipal no que delegue.</p>
<p>Vocais: dous expertos designados pola corporación entre funcionarios de carreira: un funcionario de carreira do Concello de Muros, designado pola corporación, e un representante da Xunta de Galicia.</p>
<p>Programa</p>
<p>1. Réxime local español. Principios constitucionais e regulación xurídica.</p>
<p>2. O municipio. O termo municipal. A poboación do municipio. O padrón municipal de habitantes.</p>
<p>3. A organización municipal. As bases do réxime electoral local.</p>
<p>4. A función pública local e a súa organización. Os funcionarios públicos locais: concepto e clases. Dereitos, deberes e incompatibilidades. Réxime disciplinario.</p>
<p>5. Procedemento administrativo local. Rexistro de entrada e saída de documentos. Comunicacións e notificacións.</p>
<p>6. Funcionamento dos órganos colexiados locais. Convocatoria de sesións e orde do día.</p>
<p>7. Actas de sesións e certificacións de acordos. Publicidade de actos e acordos.</p>
<p>8. Lexislación urbanística. Principios xerais. Competencia urbanística municipal. As licencias urbanísticas.</p>
<p>9. Os orzamentos locais. Estructura, procedemento de aprobación e modificación. Efectos. A contabilidade pública local.</p>
<p>10. Retribucións do persoal ó servicio das corporacións locais. Elaboración de nóminas.</p>
<p>11. Concepto de informática. Arquitectura de ordenadores. A unidad central de proceso. Definición de rexistro. A memoria central, a unidade aritmética e lóxica.</p>
<p>12. Evolución da estructura dos ordenadores. Xeracións. A periferia dun ordenador. Soportes da información. Equipos transcritores.</p>
<p>13. O loxical: tipos. Evolución histórica. O concepto de programa. As linguaxes de programación. O loxical funcional ou sistema operativo. Os paquetes de programas.</p>
<p>14. Modos de funcionamento do ordenador. Funcionamento por lotes. Funcionamento en tempo real. Multiprogramación. O tempo compartido. As técnicas conversacionais.</p>
<p>15. Estructuras de almacenamento de datos. Tipos de ficheiros. Métodos de acceso. As bases de datos.</p>
<p>16. A teleinformática. esquema xenérico da transmisión de datos a distancia. Características básicas dos elementos fundamentais. As redes públicas de transmisión da datos.</p>
<p>17. Desenvolvemento dunha aplicación informática. Análise funcional e orgánica. Documentación. Explotación dunha aplicación informática.</p>
<p>18. Centro de proceso de datos. Especialidades e funcións informáticas.</p>
<p>19. Funcións do centro de proceso de datos. A relación do centro de proceso de datos co resto da organización.</p>
<p>20. Automatización de oficinas. Sistemas físicos máis utilizados. Os ordenadores persoais. Loxicais específicos para a automatización de oficinas. Repercusións organizativas.</p>
<p>Bases da convocatoria para a provisión dunha praza de oficial operador de retroescavadora da brigada de operarios</p>
<p>1. Sistema: concurso-oposición.</p>
<p>2. A praza está encadrada no cadro de persoal do concello, como persoal laboral fixo.</p>
<p>3. Os aspirantes precisan estar en posesión do certificado de escolaridade ou equivalente.</p>
<p>4. Fase de concurso.</p>
<p>Primeiro. Serán valorados os seguintes méritos:</p>
<p>a) Experiencia en calidade de operador de retroescavadora, como empresario autónomo ou contratado laboral.</p>
<p>Este mérito valorarase a razón de 0,10 puntos por mes de servicios prestado ata un máximo de 14 puntos.</p>
<p>b) O currículo e a experiencia profesional dos aspirantes e a calidade do traballo desenvolvido, serán valorables discrecionalmente polo tribunal ata un máximo de 6 puntos.</p>
<p>Segundo. Os méritos serán avaliados de conformidade coa documentación que aporten os aspirantes ó presenta-la solicitude de admisión ás probas.</p>
<p>Terceiro. As puntuacións outorgadas ós aspirantes serán publicadas polo tribunal no taboleiro de edictos da corporación cando menos con 24 horas de antelación ó inicio da fase de oposición.</p>
<p>Cuarto. A puntuación obtida na fase de concurso non se poderá aplicar para supera-los exercicios da fase de oposición.</p>
<p>5. Fase de oposición.</p>
<p>Primeiro exercicio, consiste en contestar brevemente nun período máximo de corenta e cinco minutos un cuestionario de corenta preguntas sobre temas relacionados no programa achegado e coñecemento do territorio municipal de Muros e dos seus servicios públicos.</p>
<p>Segundo exercicio, de carácter práctico, consistente en realizar operacións que acrediten o dominio dunha retroescavadora na realización de obras públicas.</p>
<p>Os dous exercicios son obrigatorios e eliminatorios e serán avaliados de 0 a 10 puntos e neles é preciso acadar unha puntuación mínima de 5 puntos para aprobalos.</p>
<p>Temario</p>
<p>1. A organización do concello: o alcalde, a Comisión de Goberno e o Pleno da Corporación.</p>
<p>2. O persoal ó servicio do concello: estrutura, funcións e nomeamento.</p>
<p>3. Dereitos e deberes do persoal ó servicio da Administración pública.</p>
<p>4. Os servicios públicos locais: enumeración, organización e formas de prestación.</p>
<p>5. O municipio de Muros: territorio, organización e servicios.</p>
<p>6. A retroescavadora: partes integrantes e funcións.</p>
<p>7. Labores de mantemento e conservación da retroescavadora.</p>
<p>8. Labores de reparación de avarías máis frecuentes da retroescavadora.</p>
<p>9. A brigada municipal de operarios: organización e funcións.</p>
<p>10. Catálogo de ferramenta da brigada de operarios: enumeración, clasificación e funcións.</p>
<p>Bases da convocatoria para a provisión de dúas prazas de operarios/conserxes</p>
<p>1. Sistema: concurso-oposición.</p>
<p>2. As prazas están encadradas no cadro de persoal do concello, como persoal laboral fixo.</p>
<p>3. Os aspirantes precisan estar en posesión do certificado de escolaridade ou equivalente.</p>
<p>4. Fase de concurso.</p>
<p>Primeiro. Serán valorados os seguintes méritos:</p>
<p>a) Os servicios pretados en calidade de conserxes/operarios na Administración local na modalidade de contratado laboral.</p>
<p>Se os servicios foron prestados ó Concello de Muros a puntuación será de 0,25 puntos por cada mes; os que foron prestados a calquera outra Administración local 0,15 puntos. A puntuación máxima que se pode outorgar por este apartado é de 12 puntos.</p>
<p>b) O currículo e a experiencia profesional dos aspirantes e a calidade do traballo desenvolvido serán valorables discrecionalmente polo tribunal ata un máximo de 6 puntos.</p>
<p>Segundo. os méritos serán avaliados de conformidade coa documentación que acheguen os aspirantes ó presentaren a solicitude de admisión ás probas.</p>
<p>Terceiro. As puntuacións outorgadas ós aspirantes serán publicadas polo tribunal no taboleiro de edictos da corporación polo menos con 24 horas de antelación ó inicio da fase de oposición.</p>
<p>Cuarto. A puntuación obtida na fase de concurso non se poderá aplicar para supera-los exercicios da fase de oposición.</p>
<p>5. Fase de oposición.</p>
<p>Primeiro exercicio, consiste en contestar brevemente nun período máximo de corenta e cinco minutos un cuestionario de corenta preguntas sobre temas relacionados no programa achegado e coñecemento do territorio municipal de Muros e dos seus servicios públicos.</p>
<p>Segundo exercicio, de carácter práctico, consistente en realizar algunha ou algunhas tarefas propias do seu posto de traballo.</p>
<p>Os dous exercicios son obrigatorios e eliminatorios e serán avaliados de 0 a 10 puntos e neles é preciso acadar unha puntuación mínima de 5 puntos para aprobalos.</p>
<p>Temario</p>
<p>1. A organización do concello: o alcalde, a Comisión de Goberno e o Pleno da Corporación.</p>
<p>2. O persoal ó servicio do concello: estructura, funcións e nomeamento.</p>
<p>3. Dereitos e deberes do persoal ó servicio da Administración pública.</p>
<p>4. Os servicios públicos locais: enumeración, organización e formas de prestación.</p>
<p>5. O municipio de Muros: territorio, organización e servicios.</p>
<p>6. A brigada municipal de operarios: organización e funcións.</p>
<p>7. Organización de actividades do pavillón polideportivo.</p>
<p>8. Organización de actividades da Casa de Cultura.</p>
<p>9. Catálogo de ferramentas da brigada de operarios: enumeración, clasificación e funcións.</p>
<p>10. Catálogo de materiais de equipamento deportivo e cultural: enumeración, clasificación e funcións.</p>
<p>Muros, 30 de xullo de 1996.</p>
<p>Celestino Formoso Vidal</p>
<p>Alcalde</p>
<p>6401</p>

