---
date: '1998-11-12'
id: 3B2E
page: 12
number: 220
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 11 de novembro de 1998, da Secretaría Xeral da Consellería de
  Pesca, Marisqueo e Acuicultura, pola que se anuncia a licitación polo sistema
  de concurso aberto para a contratación, polo trámite de urxencia, da
  adquisición de material informático destinado ó tratamento de datos do sector
  pesqueiro.
range: Resolución
url: 'https://www.xunta.gal/dog/Publicados/1998/19981112/Anuncio3B2E_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación polo sistema de concurso aberto a adquisición de material informático para a Secretaría Xeral desta consellería.</p>
<p>Obxecto: contratación da adquisición de material informático para a Secretaria Xeral desta consellería.</p>
<p>Orzamento e tipo: catro millóns duascentas mil pesetas (4.200.000), IVE e outros impostos incluídos.</p>
<p>Prazo de entrega: quince días, unha vez comunicada a adxudicación.</p>
<p>Documentación de interese: os pregos de cláusulas administrativas particulares e de prescricións técnicas que rexerán neste concurso estarán á disposición dos licitadores na oficina de información da consellería de Pesca, Marisqueo e Acuicultura en Santiago de Compostela, San Caetano, bloque 5, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do decimo terceiro día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, remitiráselle un telegrama ou fax á secretaría xeral, no que se lle comunique a presentación da oferta.</p>
<p>Apertura de proposicións: será realizada pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás dez horas (10 horas) do segundo día hábil contado a partir do seguinte ó do remate do prazo de presentación de propostas sempre e cando este día non coincida en sábado ou festivo. Neste caso tal día pasará a se-lo primeiro hábil seguinte.</p>
<p>O importe do anuncio será por conta do adxudicatario.</p>
<p>Santiago de Compostela, 11 de novembro de 1998.</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>
<p>9850</p>

