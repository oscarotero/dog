---
date: '1998-11-12'
id: 3B52
page: 12
number: 220
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 19 de outubro de 1998, do Xurado Provincial de Montes Veciñais en
  Man Común de Pontevedra, polo que se emprazan as partes interesadas no recurso
  contencioso-administrativo 02/0006422/1998, interposto pola Comunidade de
  Montes en Man Común de Belesar.
range: Edicto
url: 'https://www.xunta.gal/dog/Publicados/1998/19981112/Anuncio3B52_gl.html'
---
<p>Con data do 15 de outubro de 1998 o presidente do Xurado Provincial de Montes Veciñais en Man Común de Pontevedra recibe da Sección Segunda da Sala do Contencioso-Administrativo do Tribunal Superior de Xustiza de Galicia providencia do día 6 de outubro de 1998, pola que se admite o recurso contencioso-administrativo nº 02/0006422/1998 interposto pola Comunidade de Montes en Man Común de Belesar contra acordo do Xurado Provincial de Montes Veciñais en Man Común do 27-5-1998, sobre desestimación de solicitude de clasificación como veciñal en man común do monte Urgal, da parroquia de Belesar, concello de Baiona.</p>
<p>De conformidade co disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, esta presidencia acordou a remisión do correspondente expediente administrativo á referida sala.</p>
<p>O que se notifica para xeral coñecemento de tódalas persoas interesadas no procedemento, que quedan emprazadas para que poidan presentarse e comparecer en forma nos autos na Sala do Contencio</p>
<p>so-Administrativo do Tribunal Superior de Xustiza de Galicia, no prazo de nove días.</p>
<p>Pontevedra, 19 de outubro de 1998.</p>
<p>José Luís Díez Yáñez</p>
<p>Presidente do Xurado Provincial de Montes</p>
<p>Veciñais en Man Común de Pontevedra</p>
<p>10172</p>

