---
date: '1998-11-12'
id: 3B0E
page: 12
number: 220
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de outubro de 1998, da Dirección Xeral de Industria, pola que
  se autoriza administrativamente a ampliación da subestación de Cartelle
  (Ourense), mediante a instalación dun novo parque de 220 kV. (Expediente
  95/50-3 A.T. modificado).
range: Resolución
url: 'https://www.xunta.gal/dog/Publicados/1998/19981112/Anuncio3B0E_gl.html'
---
<p>Vistos o escrito e a documentación presentados pola empresa Red Eléctrica de España, S.A., con domicilio para efectos de notificación en Paseo do</p>
<p>Conde de los Gaitanes, 177, 28109 Alcobendas Madrid, esta dirección xeral ten en conta os seguintes feitos:</p>
<p>Primeiro.-O día 25 de novembro de 1997 a citada empresa solicitou a autorización administrativa da ampliación da subestación de Cartelle. Novo parque de 220 kV.</p>
<p>Acompañan a dita solicitude o preceptivo anteproxecto a que fai referencia o artigo 8 do Decreto 2617/1966, do 20 de outubro, sobre autorización de instalacións eléctricas, de aplicación ó presente expediente segundo o disposto na disposición transitoria primeira da Lei 40/1994, do 30 de decembro, do sistema eléctrico nacional.</p>
<p>As características técnicas básicas da instalación son as seguintes:</p>
<p>-Modificación do parque de 400 kV coa prolongación das barras 1 e 2 e a instalación dun trafo inductivo por barra. A rúa 2 (futuro Auto 1 - Auto 2) equípase con: 2 seccionadores pantógrafos de 420 kV, 3150 A e 50 kA; 3 seccionadores rotativos de 3 columnas de 420 kV, 3150 A e 50 kA, un deles con coitelas de p.at.; 2 interruptores de SF6; 6 transformadores de intensidade tipo C.T.I.-420; 3 pararraios autoválvulas de 360 kV, 20 kA. Instalación dun autotrafo de 400/220/24 kV, formado por tres unidades monofásicas de 200 mVA cada unha e na zona de 220 kV dun embarrado para o cerramento do terciario a 24 kV ó que se conectará un trafo para servicios auxiliares de 400 kVA.</p>
<p>-O parque de 220 kV construirase entre o edificio e a rúa 1 do parque de 400 kVA, en configuración de dobre barra, cunha posición de auto e dúas de liña (Castrelo/Pazos) e lugar para outras dúas, un auto e un acoplamento.</p>
<p>-Elementos de seguridade, control e manobra.</p>
<p>Segundo.-O citado anteproxecto someteuse a información pública, por anuncio da Delegación Provincial da Consellería de Industria e Comercio de Ourense do 10-3-1998, publicándose no Diario Oficial de Galicia do 31 de marzo e no BOP de Ourense do 30 de marzo.</p>
<p>Durante o período legalmente establecido recibíronse as seguintes alegacións.</p>
<p>1. O Concello de Cartelle oponse á ampliación da subestación por estar relacionada coa instalación dunha nova liña denominada Castrelo-Pazos que esperta gran alarma nos veciños do concello polos posibles efectos prexudiciais sobre a saúde dos campos electromagnéticos producidos por estas instalacións, así como os efectos negativos sobre a economía e a calidade de vida da zona pola limitación de usos actuais e futuros, sen que se obteña unha compensación nin económica nin dotacional.</p>
<p>2. A asociación ADIMBA manifesta que a implantación da subestación producirá un grave impacto ambiental, sen estar aínda corrixido o impacto cau</p>
<p>sado pola implantación do parque de 400 kV e as liñas Mesón do Vento-Lindoso e Cartelle-A Poboa de Trives, non prevéndose no proxecto ningunha partida orzamentaria para mitigar este impacto. Engaden a existencia de estudios que relacionan este tipo de instalacións con diversas enfermidades e a existencia de zonas máis despoboadas onde se poden situa-las instalacións, considerando que estas producen máis prexuízos para a zona que beneficios.</p>
<p>As alegacións fóronlle remitidas á empresa beneficiaria para a súa contestación.</p>
<p>Terceiro.-A solicitude obxecto deste expediente emitiu informe favorable á delegación provincial de Ourense.</p>
<p>Fundamentos de dereito</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas, o Decreto 2619/1966, do 20 de outubro, polo que se aproba o regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, e a Lei 54/1997, do 27 de novembro, do sector eléctrico.</p>
<p>Segundo.-Á vista das alegacións presentadas, da contestación dada a elas por parte da empresa promotora e o resto da documentación que consta no expediente, queda de manifesto que:</p>
<p>1. Non se pode acepta-la alegación presentada polo Concello de Cartelle, xa que se basea simplemente na relación desta instalación con outra á que se opón e que constitúe un expediente diferente; non obstante non existen estudios concluíntes e aceptados pola comunidade científica internacional que demostren a relación das liñas eléctricas de alta tensión sobre a saúde humana; de tódalas formas, o proxecto de execución da instalación deberá cumprir tódalas distancias e demais medidas de seguridade que esixe a lexislación vixente na materia. En relación cos terreos afectados, a implantación dunha instalación deste tipo deixa practicamente inalterada a área afectada, salvo os terreos en que se sitúa, non afectando sensiblemente a súa socioeconomía.</p>
<p>2. Non se pode acepta-la alegación presentada por ADIMBA relativa ó impacto ambiental da instalación, xa que mediante acordo de 30 de setembro de 1997, a Comisión Galega de Medio Ambiente aprobou o informe ambiental correspondente á elección co corredor de menor impacto das futuras entradas e saídas na subestación de Cartelle das liñas a 220 kV Castrelo-Velles e Castrelo-Pazos.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>-Autoriza-la ampliación da subestación de Cartelle (Ourense) consistente na instalación dun novo parque de 220 kV.</p>
<p>Contra esta resolución, que non é definitiva en vía administrativa, poderase interpor recurso ordinario, perante o conselleiro de Industria e Comercio da Xunta de Galicia, no prazo dun mes contado desde a súa publicación no Diario Oficial de Galicia, de acordo co disposto no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 7 de outubro de 1998.</p>
<p>Joaquín del Moral Crespo</p>
<p>Director xeral de Industria</p>
<p>9751</p>

