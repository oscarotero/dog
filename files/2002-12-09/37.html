---
date: '2002-12-09'
id: 1AC6A
page: 16
number: 236
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de novembro de 2002, de Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 02/191).
range: Resolución
url: 'https://www.xunta.gal/dog/Publicados/2002/20021209/Anuncio1AC6A_gl.html'
---
<p>Visto o expediente para outorgamento de autorización administrativa, aprobación do proxecto de</p>
<p>execución e declaración de utilidade pública, en concreto, da instalación eléctrica que a continuación se cita:</p>
<p>Solicitante: Unión Fenosa Distribución, S.A.</p>
<p>Enderezo social: avda. de Arteixo 171, 15007 A Coruña.</p>
<p>Denominación: L.M.T., C.T., R.B.T Laña-Subres.</p>
<p>Situación: Touro.</p>
<p>Características técnicas: liña eléctrica aérea núa de media tensión, a 20 kV, sobre apoios de formigón, e con conductor LA-56, de 370 m de lonxitude, con orixe no apoio nº 5 da liña denominada Portodemouros-Touro, tramo entre C.T. Cornado e C.T. Novefontes e final no C.T. Laña-Subres, que se instalará.</p>
<p>Centro de transformación, tipo intemperie, de 50 kVA, e tensións de 20/0,380-0,220 V, en Laña-Subres, do que parte rede de baixa tensión, sobre apoios de formigón e conductor R.Z. de 335 m de lonxitude, que conecta a rede existente no lugar. No termo municipal de Touro.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, e no título VII do Real decreto do 1 de decembro (BOE nº 310), sobre autorización de instalacións de enerxía eléctrica.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto de execución e declarar de utilidade pública, en concreto, as devanditas instalacións, nas que as características se axustarán en tódalas súa partes ás que figuran no anteproxecto e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra esta resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>A Coruña, 4 de novembro de 2002.</p>
<p>Jesús Espada Martínez</p>
<p>Delegado provincial da Coruña</p>

