---
date: '2017-08-25'
id: G0424-110817-0008
page: 40546
number: 161
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 11 de agosto de 2017 pola que que se establecen as bases
  reguladoras dunha experiencia piloto para a creación dun programa a prol da
  contratación e formación de persoas mozas nos sectores vinculados á Industria
  4.0 e ao sector agroalimentario, e se convocan incentivos para as empresas
  para formación e contratación de mozas e mozos neses sectores.
range: Orde
url: >-
  https://www.xunta.gal/dog/Publicados/2017/20170825/AnuncioG0424-110817-0008_gl.html
---
<p>BDNS (Identif.): 359761.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Poderán ser beneficiarias, por medio desta experiencia piloto, as empresas pertencentes aos sectores da Industria 4.0 e agroalimentario que estean interesadas en colaborar coa dita experiencia para acollerse a unha liña de axuda de contratación e formación no mesmo posto de traballo. A conformidade de participación manifestarase na mesma solicitude. Estas empresas, calquera que sexa a forma xurídica que adopten, deben contar con centros de traballo radicados na Comunidade Autónoma de Galicia, de acordo cos requisitos e condicións que se establecen nesta orde.</p>
    <p>Segundo. <em>Obxecto</em></p>
    <p>Esta orde ten por obxecto establecer as bases reguladoras polas cales se rexerá, no ámbito da Comunidade Autónoma de Galicia, a experiencia piloto dun programa de contratación xuvenil nos sectores de actividade vinculados á Industria 4.0 e ao sector agroalimentario.</p>
    <p>Por medio desta convocatoria, as empresas que soliciten participar nesta experiencia piloto terán a posibilidade de obter axudas para a formación e contratación por conta allea de persoas mozas como parte deste programa piloto de contratación xuvenil.</p>
    <p>Terceiro. <em>Bases reguladoras</em></p>
    <p>Orde do 11 de agosto de 2017 pola que que se establecen as bases reguladoras dunha experiencia piloto para a creación dun programa a prol da contratación e formación de persoas mozas nos sectores vinculados á Industria 4.0 e ao sector agroalimentario, e se convocan incentivos para as empresas para formación e contratación de mozas e mozos neses sectores.</p>
    <p>Cuarto. <em>Importe da orde de convocatoria</em></p>
    <p>Para os contratos formalizados ata o 30 de setembro de 2017 o importe é de 1.500.000 euros.</p>
    <p>Para os contratos formalizados desde o 1 de outubro de 2017 ata o 15 de decembro de 2017 o importe é de 2.000.000 euros, con cargo ao orzamento da Comunidade Autónoma para o ano 2018.</p>
    <p>Quinto. <em>Prazo de presentación de solicitudes</em></p>
    <p>O prazo xeral para presentar as solicitudes das axudas establecidas nesta orde comezará o día seguinte ao da súa publicación.</p>
    <p>As solicitudes de participación neste programa piloto, así como os bonos de contratación e formación, deberanse presentar no prazo dun mes desde a data de formalización do contrato.</p>
    <p>O prazo de presentación rematará o 15 de decembro 2017, aínda que nesa data non transcorrese o prazo sinalado no parágrafo anterior. Se o último día de prazo é inhábil, entenderase prorrogado ao primeiro día hábil seguinte.</p>
    <p>Santiago de Compostela, 11 de agosto de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

