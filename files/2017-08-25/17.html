---
date: '2017-08-25'
id: G0168-280717-0002
page: 40569
number: 161
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1063/2016).
range: Edicto
url: >-
  https://www.xunta.gal/dog/Publicados/2017/20170825/AnuncioG0168-280717-0002_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 4 de reforzo da Coruña, fago saber que no procedemento de despedimento/cesamentos en xeral 1063/2016 deste xulgado do social, seguido por instancia de Romina Suárez Insua contra Gestión de Espacios Deportivos, S.L. e o Fogasa, sobre despedimento, ditouse a seguinte resolución, cuxo encabezamento e resolución son do teor literal seguinte:</p>
    <p>«Sentenza número 436/2017.</p>
    <p>A Coruña, 20 de xullo de 2017.</p>
    <p>Resolución:</p>
    <p>1º. Estimo a demanda sobre despedimento formulada por Romina Suárez Insua fronte á empresa Gestión de Espacios Deportivos, S.L. e, en consecuencia, declaro a improcedencia do despedimento e a extinción da relación laboral na data desta sentenza. Todo iso con condena da empresa indicada ao aboamento da indemnización detallada no número segundo desta resolución.</p>
    <p>2º. A indemnización que ten que aboar a empresa demandada, segundo o disposto no número anterior, ascende á cantidade de 3.056,49 euros.</p>
    <p>3º. Estimo a demanda sobre reclamación de cantidade formulada por Romina Suárez Insua fronte á empresa Gestión de Espacios Deportivos, S.L. e, en consecuencia, condeno esta a aboar á primeira a suma de 4.737,08 euros polos conceptos expostos nesta sentenza.</p>
    <p>4º. O Fogasa deberá pasar polo decidido nesta resolución.</p>
    <p>Inscríbase a presente resolución no libro de sentenzas e déixese testemuño desta no presente procedemento.</p>
    <p>Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino, Javier López Cotelo, xuíz do Social de Reforzo da Coruña».</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe.</p>
    <p>E para que sirva de notificación en legal forma a Gestión de Espacios Deportivos, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 20 de xullo de 2017</p>
    <footer><p>A letrada da Administración de xustiza</p></footer>

