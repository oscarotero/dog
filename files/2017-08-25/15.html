---
date: '2017-08-25'
id: G0167-210717-0005
page: 40565
number: 161
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (1273/2014).
range: Edicto
url: >-
  https://www.xunta.gal/dog/Publicados/2017/20170825/AnuncioG0167-210717-0005_gl.html
---
<p>Eu Marta Yanguas del Valle, letrada da Administración de xustiza do Xulgado do Social número 3 de reforzo da Coruña, fago saber que no procedemento sobre seguridade social 1273/2014 deste xulgado do social, seguido por instancia de Construcciones Cabanas y Romay, S.C. contra Manuela Blanco Domínguez, Guillermo García Blanco, o Instituto Nacional da Seguridade Social, Promar Orzán, S.L. (antes Promogal Siglo XXI, S.L.), a administración concursal de Promar Orzán (Isaías González García) e o Fogasa, sobre seguridade social, ditouse a seguinte resolución, cuxo encabezamento e resolución son do tenor literal seguinte:</p>
    <p>«Sentenza número 424/2017.</p>
    <p>A Coruña, 19 de xullo de 2017.</p>
    <p>Resolución:</p>
    <p>Desestimo a demanda formulada por Construcciones Cabanas y Romay, S.C. fronte ao INSS, Guillermo García Blanco, Manuela Blanco Domínguez e Promar Orzán, S.L. e, en consecuencia, confirmo integramente a resolución do INSS sobre recarga de prestacións na cal se fixou que a recarga debe ser do 30 %.</p>
    <p>Inscríbase a presente resolución no libro de sentenzas e déixese testemuño desta no presente procedemento.</p>
    <p>Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino».</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do que eu, a letrada da Administración de xustiza, dou fe.</p>
    <p>E para que sirva de notificación en legal forma a Promar Orzán (antes Promogal Siglo XXI), en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 19 de xullo de 2017</p>
    <footer><p>A letrada da Administración de xustiza</p></footer>

