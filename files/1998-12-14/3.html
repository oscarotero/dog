---
date: '1998-12-14'
id: '6E52'
page: 13
number: 240
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 19 de novembro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo do sector das manufacturas e comercio do vidro
  plano.
range: Resolución
url: 'https://www.xunta.gal/dog/Publicados/1998/19981214/Anuncio6E52_gl.html'
---
<p>Visto o expediente do convenio colectivo para o sector de manufacturas e comercio de vidro plano, que tivo entrada nesta delegación provincial o día 4-11-1998, subscrito en representación da parte económica pola Asociación Provincial de Empresarios de Manufactuas y Comerico de Vidrio Plano, e da parte social, polas centrais sindicais CC.OO., UGT y CIG, o 26-10-1998. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundidio da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado</p>
<p>á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 19 de novembro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo para o sector de manufacturas e comercio de vidro plano</p>
<p>Pontevedra</p>
<p>Capítulo I</p>
<p>Condicións xerais</p>
<p>Artigo 1º.-Partes asinantes.</p>
<p>Son partes asinantes do presente convenio a Confederación Intersidincal Galega (CIG), a Unión Xeral de Traballadores (UGT) e Comisións Obreiras (CC.OO.) en representación dos traballadores, e a Asociación Provincial de Empresarios de Manufacturas e Comercio de Vidro Plano, en representación dos empresarios do sector.</p>
<p>Artigo 2º.-Ámbito de aplicación.</p>
<p>O presente convenio regulará, desde a data da súa entrada en vigor, as relacións económicas e laborais entre as empresas e traballadores encadrados no sector de manufacturas e comercio de vidro plano, que non teñan convenio colectivo de empresa.</p>
<p>Artigo 3º.-Ámbito territorial.</p>
<p>Comprenderá aquelas empresas aludidas no artigo anterior que teñan centro de traballo na provincia de Pontevedra, ou as que se establezan durante a vixencia do presente convenio.</p>
<p>Artigo 4º.-Ámbito personal.</p>
<p>Afectará a todo o persoal administrativo, subalterno e obreiro que preste servicios nas empresas citadas, coa única exclusión do persoal superior a que fai referencia o Estatuto dos traballadores no seu apartado C, artigo 1.</p>
<p>Artigo 5º.-Vixencia e duración.</p>
<p>A duración do convenio será de 3 anos, contados a partir do 1-1-1997 e os seus efectos rematarán o 31 de decembro de 1999.</p>
<p>Entrará en vigor ós dez días do seu asinamento, se ben os efectos económicos da táboa salarial anexa e plus de transporte se retrotraerán ó 1 de xaneiro de 1997.</p>
<p>En consecuencia, as restantes cláusulas, incluído o artigo 15º sobre axudas de custos, serán de aplicación desde a entrada en vigor do convenio, e dicir, a paritr dos dez días do seu asinamento.</p>
<p>Entenderase prorrogado por períodos anuais, se non media denuncia das partes con tres meses, polo menos, ó termo da súa vixencia. A dita denuncia deberá facerse por escrito dirixido á outra parte afectada polo convenio.</p>
<p>Artigo 6º.-Condicións máis beneficiosas.</p>
<p>O persoal que con anterioridade ó convenio viñese desfrutando de condicións máis beneficiosas que as aquí pactadas deberá conservalas.</p>
<p>Artigo 7º.-Recibos de salarios.</p>
<p>As empresas farán constar no recibo de salarios o total das retribucións que percibirá o traballador.</p>
<p>Capítulo II</p>
<p>Condicións laborais</p>
<p>Artigo 8º.-Xornada laboral.</p>
<p>A xornada laboral será de corenta horas efectivas de traballo en cómputo semanal e en xornada partida.</p>
<p>Durante os meses de xullo e agosto realizarase xornada continuada. Non obstante o anterior, o despacho ó púbico permanecerá aberto durante as tardes destes dous meses de xullo e agosto, de dezaseis a dezanove horas, para o cal se establecerán as quendas correspondentes.</p>
<p>Artigo 9º.-Vacacións.</p>
<p>Os traballadores afectados polo presente convenio desfrutarán de 30 días naturais de vacacións entre os meses de maio a outubro, ámbolos dous inclusive.</p>
<p>Artigo 10º.-Pezas de roupa de traballo.</p>
<p>As empresas dotarán o seu persoal das adecuadas pezas de roupa de traballo. O persoal recibirá dúas fundas por ano, ou peza de roupa similar. A primeira funda será entregada o 1 de xaneiro de cada ano e a outra o 1 de xullo; é obrigatorio o seu uso para o persoal ó que se lle entreguen as ditas pezas de roupa de traballo.</p>
<p>Artigo 11º.-Retribucións.</p>
<p>O persoal afectado por este convenio, segundo as categorías, rexerase polas táboas salariais anexas.</p>
<p>Artigo 12º.-Antigüidade.</p>
<p>O persoal afectado por este convenio percibirá a contía dos premios de antigüedade, por esta orde: dous bienios do cinco por cento cada un e sucesivos quinquenios do dez por cento, calculados todos eles sobre o salario mínimo interprofesional vixente en cada momento.</p>
<p>Artigo 13º.-Gratificacións extraordinarias.</p>
<p>O persoal afectado por este convenio colectivo percibirá as gratificacións extraordinarias correspondentes ós meses de xullo e decembro (Nadal), polo importe dunha mensualidade cada unha delas, incre</p>
<p>mentadas cos premios de antigüidade, se é co caso.</p>
<p>Estas pagas serán aboadas cunha anterioridade de tres días á data que correspondan.</p>
<p>Artigo 14º.-Paga de beneficios.</p>
<p>As empresas aboaranlles ós seus traballadores unha paga extra anual, denominada de beneficios, cunha contía que será o resultado de calcula-lo oito por cento denha base integrada por unha mensualidade do salario mínimo enterprofesional vixente o 31 de decembro de cada ano, maila antigüidade correspondente, e multiplicado por doce meses. A dita paga extra deberá serlles aboada ós traballadores durante o primeiro trmestre do ano seguinte.</p>
<p>Para estes efectos, non se computará o tempo de baixa e absentismo laboral; neste caso deducirase a parte de paga proporcional ó tempo non traballado.</p>
<p>Artigo15º.-Axudas de custo.</p>
<p>O importe das axudas de custos será o seguinte:</p>
<p>Ano 98Ano 99</p>
<p>Axuda de custo completa,</p>
<p>pasando a noite4.890 ptas.4.993 ptas.</p>
<p>Axuda de custo completa,</p>
<p>sen pasa-la noite2.794 ptas.2.853 ptas.</p>
<p>Media axuda de custo1.536 ptas.1.568 ptas.</p>
<p>As cantidades fixadas polo concepto de axudas de custo serán de aplicación, segundo o disposto no artigo 5º, a partir da entrada en vigor do convenio, ós dez días do seu asinamento.</p>
<p>Artigo 16º.-Plus de transporte.</p>
<p>Establécese un plus de transporte, que será aboado por día efectivo de traballo, nas contías seguintes:</p>
<p>Do 1-1-1997 ó 31-12-1997: 399 ptas.</p>
<p>Do 1-1-1998 ó 31-12-1998: 409 ptas.</p>
<p>Do 1-1-1999 ó 31-12-1999: 418 ptas.</p>
<p>O dito plus non terá a consideración de salario para ningún efecto, e non se computará, por conseguinte, no aboamento de gratificacións extrordinarias, vacacións, antigüidade, etc...</p>
<p>Artigo 17º.-Táboa de rendementos.</p>
<p>As partes acordan estudiar unha táboa de rendementos mínimos durante a vixencia do presente convenio, para implatala nas empresas e para tal efecto nomearase unha comisión para este asunto. Para iso os traballadores poderán ser asistidos por un técnico na materia para face-la dita táboa, que será elixido por eles.</p>
<p>Artigo 18º.-Festividade do padroeiro.</p>
<p>Acórdase considerar como festivo e aboable para tódolos efectos a tarde correspondente á festividade do padroeiro (San Miguel), que coincide co 29 de setembro.</p>
<p>Artigo 19º.-Noiteboa e Ano Vello.</p>
<p>Os traballadores afectados por este convenio terán derito a desfrutar de descanso nas tardes dos días 24 e 31 de decembro.</p>
<p>Artigo 20º.-Xubilación.</p>
<p>As empresas e traballadores poderán pactar, logo de existencia de común acordo por ámbals partes, xubilacións anticipadas ós 64 anos, de conformidade co disposto no Real decreto 1194/1985, do 17 de xullo; as empresas deberán substituílos simultaneamente ó seú censamento por xubilación, por outros traballadores nas condicións previstas no citado real decreto.</p>
<p>Artigo 21º.-Recoñecemento médico.</p>
<p>Recoméndaselles ós empresarios que, voluntariamente e logo de acordo cos seus traballadores, desexen que estes sexan sometidos a un recoñecemento médico anualmente, soliciten a información pertinente no Gabinete de Seguridade e Hixiene de Rande.</p>
<p>Artigo 22º.-Comisión paritaria.</p>
<p>As partes acordan nomear unha comisión paritaria composta por unha representación dos traballadores e outra empresarial, cun número que se fixará no seu momento, para a interpretación das cláusulas do convenio.</p>
<p>Artigo 23º.-Lexislación paritaria.</p>
<p>En todo aquelo que non quede determinado especialmente neste convenio, serán de aplicación as normas establecidas na lexislación xeral.</p>
<p>Disposición adicional</p>
<p>Para facilitarlles ás empresas o pagamento dos atrasos derivados da aplicación retroactiva dos salarios e plus de transporte, establecidos para a vixencia do convenio, as partes asinantes del acordan que o 50% das diferencias resultantes se aboen durante o mes seguinte á entrada en vigor do convenio, e o 50% restante durante o segundo mes seguinte á súa entrada en vigor.</p>
<p>Vigo, 26 de outubro de 1998.</p>
<table><tbody><tr><td></td></tr>
<tr><td>Categorías profesionais</td><td>Salario mes
Do 1-1-97
ó 31-12-97</td><td>Salario mes
Do 1-1-98
ó 31-12-98</td><td>Salario mes
Do 1-1-99
ó 31-12-99</td></tr>
<tr><td></td></tr>
</tbody></table>
<table><tbody><tr><td>Administrativos e subalternos</td></tr>
<tr><td></td></tr>
<tr><td>Oficial de 1ª</td><td>102.165</td><td>104.719</td><td>106.918</td></tr>
<tr><td></td></tr>
<tr><td>Oficial de 2ª</td><td>94.170</td><td>96.524</td><td>98.551</td></tr>
<tr><td></td></tr>
<tr><td>Auxiliares</td><td>89.068</td><td>91.295</td><td>93.212</td></tr>
<tr><td></td></tr>
<tr><td>Traballadores en formación laboral:
Por 30 horas semanais efectivas (R.D. 488/1998)</td><td>62.593</td><td>64.158</td><td>65.505</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Categorías profesionais</td><td>Salario mes
Do 1-1-97
ó 31-12-97</td><td>Salario mes
Do 1-1-98
ó 31-12-98</td><td>Salario mes
Do 1-1-99
ó 31-12-99</td></tr>
<tr><td></td></tr>
</tbody></table>
<table><tbody><tr><td>Vixilantes</td><td>81.695</td><td>83.737</td><td>85.495</td></tr>
<tr><td></td></tr>
<tr><td>Personal obreiro</td></tr>
<tr><td></td></tr>
<tr><td>Oficial de 1ª</td><td>94.139</td><td>96.492</td><td>98.518</td></tr>
<tr><td></td></tr>
<tr><td>Oficial de 2ª</td><td>89.068</td><td>91.295</td><td>93.212</td></tr>
<tr><td></td></tr>
<tr><td>Oficial de 3ª</td><td>81.695</td><td>83.737</td><td>85.495</td></tr>
<tr><td></td></tr>
<tr><td>Peón especialista</td><td>79.611</td><td>81.601</td><td>83.315</td></tr>
<tr><td></td></tr>
<tr><td>Traballadores en formación laboral:
Por 30 horas semanais efectivas (R.D. 488/1998)</td><td>62.593</td><td>64.158</td><td>65.505</td></tr>
<tr><td></td></tr>
<tr><td>Peón ordinario</td><td>77.402</td><td>79.337</td><td>81.003</td></tr>
<tr><td></td></tr></tbody></table>
<p>11215</p>

