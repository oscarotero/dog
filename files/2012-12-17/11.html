---
date: '2012-12-17'
id: G0168-261112-0001
page: 46904
number: 239
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1002/2012).
range: Edicto
url: >-
  https://www.xunta.gal/dog/Publicados/2012/20121217/AnuncioG0168-261112-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fai saber que no procedemento despedimento/cesamentos en xeral 1002/2012 deste xulgado do social, seguido por instancia de José Manuel Gómez Rodríguez e Daniel Castiñeiras Ures contra a empresa Fessler del Noroeste, S.L., sobre despedimento, se ditou a resolución cuxo encabezamento e parte dispositiva son como segue:</p>
    <p>«Sentenza.</p>
    <p>A Coruña, 16 de novembro de 2012.</p>
    <p>Ana Rodríguez Piorno, maxistrada xuíza do Xulgado do Social número 4 (reforzo) da Coruña, ditou esta resolución nos autos de procedemento sobre despedimento 1002/2012, en que foron demandantes José Manuel Gómez Rodríguez e Daniel Castiñeiras Ures, representados pola procuradora Sra. González Celaya, e demandada a empresa Fessler del Noroeste, S.L. Da mesma maneira foi citado o Fondo de Garantía Salarial (Fogasa). </p>
    <p>Dispoño que debo estimar e estimo a demanda interposta por parte de José Manuel Gómez Rodríguez e Daniel Castiñeiras Ures contra a empresa Fessler del Noroeste, S.L. e, en consecuencia, declaro improcedente a extinción do contrato de José Manuel Gómez Rodríguez e condeno a empresa demandada a que, no prazo de cinco días desde a notificación desta sentenza, opte entre a readmisión do traballador, nas mesmas condicións que rexían no momento de se producir o despedimento, co aboamento dos salarios de tramitación que, desde a data do despedimento ata a desta sentenza, ascenden á cantidade de 4.499 euros, aos cales se lles deberán engadir os que se devindiquen ata a súa notificación, a razón de 50,20 euros diarios, e a extinción da relación laboral, con aboamento da cantidade de 13.855,20 euros, en concepto de indemnización, e ao aboamento da cantidade de 410,58 euros en concepto de salarios debidos.</p>
    <p>Da mesma maneira, declaro improcedente a extinción do contrato de Daniel Castiñeiras Ures e condeno a empresa demandada a que, no prazo de cinco días desde a notificación desta sentenza, opte entre a readmisión do traballador nas mesmas condicións que rexían no momento de se producir o despedimento, co aboamento dos salarios de tramitación que, desde a data do despedimento ata a desta sentenza, ascenden á cantidade de 4.499 euros, aos cales se lles deberán engadir os que se devindiquen ata a súa notificación a razón de 50,20 euros diarios, e a extinción da relación laboral, con aboamento da cantidade de 4.267 euros, en concepto de indemnización, e ao aboamento da cantidade de 410,58 euros, en concepto de salarios debidos.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto da condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro de rexistro da súa clase.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que conste e lle sirva de notificación a Fessler del Noroeste, S.L., expídese esta cédula para a súa publicación no Diario Oficial de Galicia e colocación no taboleiro de anuncios deste xulgado.</p>
    <p>A Coruña, 26 de novembro de 2012</p>
    <footer><p>A secretaria xudicial</p></footer>

