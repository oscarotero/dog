---
date: '1995-02-17'
id: B7EA
page: 1
number: 34
agency: CONSELLO DA CULTURA GALEGA
section: III. OUTRAS DISPOSICIÓNS
title: >-
  Resolución do 6 de febreiro de 1995 pola que se anuncia a convocatoria dunha
  bolsa de investigación para o estudio de códices latino-galegos.
range: Resolución
url: 'https://www.xunta.gal/dog/Publicados/1995/19950217/AnuncioB7EA_gl.html'
---
<p>O Consello da Cultura Galega, considerando o interese que para o estudio da nosa historia ten o coñecemento das fontes paleográficas, acordou a realización da recompilación actualizada dos códices latino-galegos.</p>
<p>O obxectivo será a busca sistemática, descrición e estudio de fragmentos de manuscritos anteriores ó século XIII que se conserven en arquivos, bibliotecas ou centros de investigación de Galicia. Con este fin, convócase unha bolsa, dotada cunha contía mensual de 90.000 ptas. e cunha duración máxima de 8 meses durante o ano 1995.</p>
<p>1. Orzamento.</p>
<p>Para atender ó gasto que supón a bolsa, existe crédito suficiente na aplicación 03.01.111D.480 do orzamento vixente.</p>
<p>2. Beneficiarios.</p>
<p>Poderán ser beneficiarios desta bolsa tódolos españois maiores de idade, con plena capacidade para obrar, que reúnan os seguintes requisitos:</p>
<p>-Ser licenciados/as en xeografía e historia, preferentemente en historia, arte ou xeografía de Galicia.</p>
<p>-Acreditar experiencia investigadora no campo da paleografía latina, en período de formación, con especial atención á paleografía galega.</p>
<p>-Non ser traballador por conta propia ou allea, nin recibir remuneración de ningún tipo.</p>
<p>-Non ter sido separado do servicio de ningunha administración ou institución como consecuencia de expediente disciplinario.</p>
<p>3. Solicitudes.</p>
<p>As solicitudes entregaranse na sede do Consello da Cultura Galega, Pazo de Raxoi, 2ª planta, de Santiago de Compostela, dentro do prazo de 10 días contados a partir do seguinte á publicación da presente convocatoria no DOG, acompañada da documentación seguinte:</p>
<p>-Fotocopia do documento nacional de identidade.</p>
<p>-Fotocopia do título universitario ou certificación de realiza-lo depósito correspondente para a súa obtención.</p>
<p>-Certificación expedida por entidade competente acreditativa da experiencia investigadora na materia indicada.</p>
<p>-Documentación acreditativa de tódolos méritos que se aleguen.</p>
<p>-Declaración xurada de non desempeñar ningún traballo por conta propia ou allea, e tamén de non ter sido separado do servicio de ningunha Administración nin institución pública como consecuencia de expediente disciplinario.</p>
<p>4. Méritos.</p>
<p>Para a selección dos solicitantes, consideraranse méritos e valoraranse de acordo co seguinte baremo:</p>
<p>-Experiencia investigadora en temas paleográficos: ata 5 puntos.</p>
<p>-Publicacións sobre paleografía: ata 5 puntos.</p>
<p>-Coñecementos prácticos sobre a materia: ata 5 puntos.</p>
<p>Os aspirantes someteranse a unha proba que proporá o tribunal.</p>
<p>5. Tribunal.</p>
<p>O tribunal estará formado por un membro da Comisión Executiva do Consello da Cultura Galega, o coordinador da Ponencia de Patrimonio Histórico e mailo director do proxecto de investigación, Manuel C. Díaz y Díaz.</p>
<p>6. Nomeamento.</p>
<p>O bolseiro/a será nomeado polo presidente do Consello da Cultura Galega por proposta do tribunal. O tribunal seleccionará un solicitante que, de acordo cos méritos, quedará como suplente. O bolseiro/a nomeado deberá presentarse na sede do Consello dentro dos dez días seguintes ó da notificación da súa selección, co obxecto de recolle-la súa credencial acreditativa e comeza-la súa actividade.</p>
<p>7. Desenvolvemento da investigación.</p>
<p>O bolseiro/a desenvolverá a súa actividade baixo a dirección do profesor Manuel C. Díaz y Díaz, quen sinalará o tempo de dedicación, o modo de realiza-lo traballo e dictará tódalas directrices necesarias para cumpri-lo proxecto. Neste sentido, poderá establecer un horario fixo máximo de traballo que, en ningún caso, poderá exceder das 50 horas semanais. O bolseiro/a realizará mensualmente un informe da súa actividade, que co aval do director da investigación, servirá de base para xustifica-lo pagamento da bolsa.</p>
<p>8. Pagamento da bolsa.</p>
<p>O pagamento da bolsa realizarase en oito mensualidades, logo de informe do director da investigación, conforme os traballos se desenvolven con normalidade e de acordo coas prescricións técnicas establecidas.</p>
<p>9. Incidencias.</p>
<p>No caso de incumprimento continuado das tarefas obxecto da bolsa, o director da investigación enviará un informe ó presidente do Consello, quen, despois de audiencia do interesado, adoptará a decisión que corresponda.</p>
<p>-A solicitude da bolsa implica o coñecemento e aceptación das presentes bases.</p>
<p>-A condición de bolseiro/a non dará lugar a relación laboral nin administrativa co Consello da Cultura Galega.</p>
<p>Santiago de Compostela, 6 de febreiro de 1995.</p>
<p>María Xosé Rodríguez Galdo</p>
<p>Secretaria do Consello da Cultura Galega</p>

