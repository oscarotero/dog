---
date: '1995-02-17'
id: B7EE
page: 1
number: 34
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 2 de febreiro de 1995 pola que se anuncia a celebración dunhas
  xornadas de estudio sobre urbanismo.
range: Resolución
url: 'https://www.xunta.gal/dog/Publicados/1995/19950217/AnuncioB7EE_gl.html'
---
<p>A Escola Galega de Administración Pública, como centro oficial de docencia e investigación no campo da Administración pública, ten entre os seus fins a investigación, a documentación, o estudio e a realización de traballos de divulgación en materias de dereito público galego e ciencia da administración, promovendo a súa máxima difusión.</p>
<p>Así pois, en uso das funcións atribuídas pola Lei 4/1987, do 27 de maio, de creación da EGAP, e a Lei 10/1989, do 10 de xullo, de modificación da anterior, convócanse unhas xornadas de estudio sobre urbanismo, organizadas en colaboración co Colexio de Avogados de Pontevedra, que deberán desenvolverse segundo as seguintes bases:</p>
<p>1. Obxectivos.</p>
<p>Análise e reflexión sobre os aspectos fundamentais do ordenamento urbanístico.</p>
<p>2. Destinatarios.</p>
<p>Técnicos e políticos con responsabilidade en materia urbanística, así coma avogados, profesionais libres e estudiantes interesados na materia.</p>
<p>3. Desenvolvemento.</p>
<p>-Datas de celebración: 8, 9 e 10 de marzo.</p>
<p>-Horario: de 19 a 21 horas.</p>
<p>-Lugar: Pontevedra. Delegación da Consellería da Presidencia e Administración Pública. R/ Benito Corbal, 46-47.</p>
<p>4. Dereitos de inscrición.</p>
<p>Fíxanse en 10.000 ptas. Terá dereito a unha reducción do 40% o persoal ó servicio de calquera administración pública.</p>
<p>O aboamento efectuarase mediante cheque nominativo ou transferencia á conta corrente da EGAP de Caixa Galicia, oficina de organismos de Santiago de Compostela, conta restrinxida número 2091-0388311000520. O xustificante do pagamento deberase xuntar á solicitude.</p>
<p>Os dereitos de inscrición, unha vez ingresados, unicamente se lles reintegrarán ós interesados se estes, cunha antelación mínima de cinco días con respecto á data de inicio da actividade, manifestan por escrito a súa renuncia a participar nela.</p>
<p>5. Forma e prazo.</p>
<p>O prazo remata o día 3 de marzo.</p>
<p>As solicitudes deberán dirixirse, segundo o modelo anexo, ó director da EGAP e presentaranse no rexistro xeral da EGAP, r/ Madrid,2-4, Polígono das Fontiñas, Santiago de Compostela, por correo ou fax (número 57 14 50), xuntando en todo caso resgardo do ingreso e certificación expedida polo órgano competente na que conste a condición de estar prestando servicios na administración, no caso de ter dereito á bonificación.</p>
<p>Os peticionarios poderán obter confirmación da súa posible admisión chamando por teléfono, en días laborables, ó seguinte número: (981) 57 08 00, ext. 244-249, entre as 9 e as 14 horas.</p>
<p>6. Certificado de asistencia.</p>
<p>Os participantes que asistan con regularidade ás xornadas poderán solicita-lo certificado de asistencia o día 10, despois da clausura das xornadas.</p>
<p>7. Contido.</p>
<p>-1ª sesión. Día 8: Planeamento urbanístico.</p>
<p>-2ª sesión. Día 9: Disciplina urbanística.</p>
<p>-3ª sesión. Día 10: A Lei do solo en Galicia. Ética e urbanismo.</p>
<p>Cada sesión constará dunha conferencia seguida dun coloquio.</p>
<p>8. Profesorado.</p>
<p>Estará integrado por catedráticos e profesores universitarios de recoñecido prestixio expertos en materias urbanísticas.</p>
<p>Santiago de Compostela, 2 de febreiro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>

