---
date: '1995-02-17'
id: B7F6
page: 1
number: 34
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 9 de febreiro de 1995 pola que se fai pública a lista dos opositores
  seleccionados no proceso selectivo convocado pola Orde do 7 de xuño de 1994
  (DOG do 10 de xuño), para ingreso no corpo de mestres en expectativa de
  ingreso na Comunidade Autónoma de Galicia.
range: Orde
url: 'https://www.xunta.gal/dog/Publicados/1995/19950217/AnuncioB7F6_gl.html'
---
<p>De conformidade co disposto no punto 40 da orde da Consellería de Educación e Ordenación Universitaria do 7 de xuño (DOG do 10), os órganos de selección remitiron á Dirección Xeral de Persoal a relación de aspirantes seleccionados, por orde de puntuación e á vista da dita relación,</p>
<p>Esta consellería</p>
<p>DISPÓN:</p>
<p>Primeiro.-Facer pública, no anexo que se xunta, por especialidades e número de orde nesa especialidade, a relación dos aspirantes seleccionados no proceso selectivo para o ingreso no corpo de mestres.</p>
<p>Segundo.-O destino que obteñan os opositores que se relacionan no anexo desta orde terá carácter provisional, e estarán obrigados a participar, no seu momento, nos seguintes concursos de traslados que se convoquen ata obteren destino definitivo dentro do ámbito de xestión directa da Consellería de Educación e Ordenación Universitaria.</p>
<p>Terceiro.-Os que por estar cumprindo o servicio militar, por xestación ou por outra causa, que a xuízo da Dirección Xeral de Persoal, necesiten aprazamento da súa incorporación á fase de prácticas, unha vez que sexan chamados, deberán solicitalo por escrito perante a Dirección Xeral de Persoal xuntando os documentos xustificativos.</p>
<p>Cuarto.-Entenderase que renuncian ó procedemento selectivo os opositores seleccionados que non se incorporen ó destino obtido no prazo de 5 días, unha vez coñecido.</p>
<p>Quinto.-A Dirección Xeral de Persoal adoptará tódalas medidas que sexan precisas para o desenvolvemento desta orde.</p>
<p>Santiago de Compostela, 9 de febreiro de 1995.</p>
<p>Juan Piñeiro Permuy</p>
<p>Conselleiro de Educación e Ordenación</p>
<p>Universitaria</p>

