---
date: '2020-01-10'
id: G0003-191219-0002
page: 1231
number: 6
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 17 de decembro de 2019, da Xerencia da Área Sanitaria de
  Ourense, Verín e O Barco de Valdeorras, pola que se resolve a convocatoria
  pública para a provisión, polo procedemento de libre designación, dun posto
  vacante de xefatura de persoal de xestión e servizos.
range: Resolución
url: >-
  https://www.xunta.gal/dog/Publicados/2020/20200110/AnuncioG0003-191219-0002_gl.html
---
<p>Mediante Anuncio do 25 de outubro de 2019 (DOG núm. 218, do 15 de novembro) convocouse para a súa provisión, polo procedemento de libre designación, un posto vacante de xefatura de persoal de xestión e servizos.</p>
    <p>De acordo co disposto nas bases da convocatoria, logo de informe da Dirección a que se fai referencia na base quinta, esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia; polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, e na Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <p>RESOLVE:</p>
    <p>Primeiro. Resolver a convocatoria pública para a provisión dun posto vacante de xefatura de persoal de xestión e servizos anunciada mediante Anuncio do 25 de outubro de 2019 (DOG núm. 218, do 15 de novembro).</p>
    <p>Segundo. Nomear no posto que se indica a persoa citada no anexo desta resolución.</p>
    <p>Terceiro. A profesional nomeada deberá cesar na praza que desempeñe dentro dos tres días hábiles seguintes ao da súa publicación.</p>
    <p>Cuarto. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo e por petición motivada da persoa interesada, os prazos a que se refiren os parágrafos anteriores poderán ser prorrogados polo xerente da área sanitaria.</p>
    <p>Entenderase que solicita a excedencia voluntaria por interese particular e será declarada nesa situación polo órgano competente quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interpoñerse recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 17 de decembro de 2019</p>
    <footer><p>Féliz Rubial Bernárdez<br>Xerente da Área Sanitaria de Ourense, Verín e O Barco de Valdeorras</p></footer>
    <h2>ANEXO</h2>
    <p>Denominación do posto: xefe/a do Servizo de Atención ao Paciente e Humanización.</p>
    <p>Nome e apelidos: María Belén Piñeiro Bóveda.</p>
    <p>DNI: ***7384**.</p>
    <p>(*) Ocúltase parcialmente o número do documento nacional de identidade para preservar os datos de carácter persoal de acordo coa disposición adicional sétima da Lei orgánica 3/2018, do 5 de decembro.</p>

