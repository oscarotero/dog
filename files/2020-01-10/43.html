---
date: '2020-01-10'
id: G0181-161219-0002
page: 1270
number: 6
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 16 de decembro de 2019, do Servizo Provincial de Pontevedra, polo
  que se fan públicas as notificacións de resolución do expediente de
  reclamación de danos RD/PO-057/2019 e dous máis.
range: Anuncio
url: >-
  https://www.xunta.gal/dog/Publicados/2020/20200110/AnuncioG0181-161219-0002_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase ás persoas relacionadas no anexo o acto que se indica en expediente de reclamación de danos en materia de estradas (Lei 6/2015, do 7 de agosto, de estradas de Galicia), devolta polo servizo de Correos por resultar descoñecido/a o seu/súa destinatario/a ou ben porque, intentada a notificación, non se puido efectuar.</p>
    <p>Segundo establece o artigo 46 da citada lei, os interesados dispoñen dun prazo de dez (10) días, contados desde o día seguinte ao da publicación deste anuncio no Boletín Oficial del Estado, para compareceren na sede do Servizo Provincial da Axencia Galega de Infraestruturas (avenida María Victoria Moreno, 43, 1º, Edificio Administrativo, 36003 Pontevedra), se desexan examinar o expediente e coñecer o contido íntegro deste acto, que contén tamén ofrecemento de prazo de alegacións ou de recursos. Transcorrido o dito prazo de dez (10) días sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Fáiselles saber que contra a dita resolución, definitiva na vía administrativa, cabe recurso contencioso-administrativo ante o xulgado do contencioso-administrativo da circunscrición en que o/a demandante teña o seu domicilio, ou no de Pontevedra, no prazo de dous meses contados desde o día seguinte ao remate do prazo de dez (10) días antes sinalado ou ao da comparecencia do/da interesado/a, se é o caso.</p>
    <p>Para que conste e lles sirva de notificación aos interesados, asino e selo este anuncio.</p>
    <p>Pontevedra, 16 de decembro de 2019</p>
    <footer><p>Manuel Ángel González Juanatey<br>Xefe do Servizo Provincial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Persoa interesada</td>
       <td>Acto notificado</td>
       <td>Estrada</td>
      </tr>
      <tr>
       <td>RD/PO-057/2019</td>
       <td>René Galaud Richard</td>
       <td>Resolución de expediente</td>
       <td>PO-552 (Vigo-Tui)</td>
      </tr>
      <tr>
       <td>RD/PO-065/2019</td>
       <td>Pablo González Lorenzo</td>
       <td>Resolución de expediente</td>
       <td>PO-404 (Guillarei-A Rañada)</td>
      </tr>
      <tr>
       <td>RD/PO-102/2019</td>
       <td>María Dolores Bouza Pérez</td>
       <td>Resolución de expediente</td>
       <td>PO-261 (Mondariz-Maceira)</td>
      </tr>
     </tbody>
    </table>

