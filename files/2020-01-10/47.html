---
date: '2020-01-10'
id: L383-181219-0002
page: 1290
number: 6
agency: Concello da Veiga
section: VI. Anuncios. b) Administración local.
title: >-
  ANUNCIO da aprobación definitiva do Plan especial de infraestruturas e
  dotacións para o Planetario-Observatorio Astronómico.
range: Anuncio
url: >-
  https://www.xunta.gal/dog/Publicados/2020/20200110/AnuncioL383-181219-0002_gl.html
---
<p>O Pleno do Concello da Veiga, en sesión ordinaria do 5 de decembro de 2019, aprobou definitivamente o Plan especial de infraestruturas e dotacións para o Planetario-Observatorio Astronómico na Veiga, acordo que se transcribe literalmente:</p>
    <p>«Iniciado o expediente para a aprobación do Plan especial de infraestruturas e dotacións, que ten por obxecto o establecemento e a ordenación das infraestructuras a que se refire o artigo 73 da Lei 2/2016, do 10 de febreiro, do solo de Galicia, para a implantación do uso e actividade de planetario-observatorio astronómico en solo rústico, no lugar de Campo Raso (monte de Val de Cabrita),</p>
    <p>Vista a Resolución do 16 de xullo de 2018, da Dirección Xeral de Calidade Ambiental e Cambio Climático da Consellería de Medio Ambiente e Ordenación do Territorio, pola que se formula o informe ambiental estratéxico do Plan especial de infraestruturas e dotacións para o Planetario-Observatorio Astronómico no concello da Veiga,</p>
    <p> Realizado o trámite de exposición ao público, mediante inserción dos correspondentes anuncios no DOG núm. 186, do 28.9.2019, e realizado o trámite de información pública aos titulares catastrais dos terreos afectados polo plan sen que se tiveran presentado alegacións contra o expediente,</p>
    <p> Visto o informe favorable previo á aprobación definitiva da Dirección Xeral de Ordenación do Territorio e Urbanismo da Consellería de Medio Ambiente, Territorio e Vivenda, do 25 de setembro de 2019,</p>
    <p>Considerando canto antecede e de conformidade co disposto no artigo 75 da Lei 2/2016, do 10 de febreiro, do solo de Galicia, así como co disposto no artigo 186 do seu regulamento, o Concello Pleno, por unanimidade dos membros que o constitúen,</p>
    <h2>ACORDA:</h2>
    <p>Primeiro. Aprobar, definitivamente o Plan especial de infraestruturas e dotacións para o Planetario-Observatorio Astronómico na Veiga. </p>
    <p>Segundo. Publicar a aprobación definitiva no <em>Diario Oficial de Galicia</em> para os efectos do establecido no artigo 82 da Lei 2/2016, do 10 de febreiro, do solo de Galicia, e poñer o contido íntegro do plan á disposición do público no enderezo electrónico https://aveiga.sedelectronica.gal (Portal de Transparencia. Urbanismo).</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de Urbanismo, para a súa inscrición no rexistro do Plan urbanístico de Galicia e achegar un exemplar en soporte dixital debidamente dilixenciado. </p>
    <p>Cuarto. Notificar individualmente a aprobación definitiva do plan especial a todas as persoas titulares catastrais dos terreos afectados ás cales xa se lles notificou a súa aprobación inicial, de conformidade co artigo 186.4 do regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro».</p>
    <p>Contra o acordo de aprobación definitiva poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio no <em>Diario Oficial de Galicia</em>, sen perxuízo de que se poida exercer calquera outro recurso que se considere prodecente.</p>
    <p>O que se publica para xeral coñecemento e para producir os efectos previstos neste acordo.</p>
    <p>A Veiga, 16 de decembro de 2019</p>
    <footer><p>Juan Anta Rodríguez<br>Alcalde</p></footer>

