---
date: '2023-05-02'
id: G0427-100423-0002
page: 27191
number: 83
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 30 de marzo de 2023 pola que se autoriza a transmisión mortis
  causa, mediante pacto de mellora, da concesión administrativa e da batea
  Granja XIV.
range: Resolución
url: >-
  https://www.xunta.gal/dog/Publicados/2023/20230502/AnuncioG0427-100423-0002_gl.html
---
<p>Visto o expediente instruído para os efectos de transmisión da batea Granja XIV, e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 27 de marzo de 2023, Mario Moital Pérez (***1010**) solicitou autorización para a transmisión mortis causa, mediante pacto de mellora, da concesión administrativa e da batea Granja XIV.</p>
    <p>Segundo. O interesado achegou a documentación requirida para a tramitación.</p>
    <p>Terceiro. O informe da Subdirección Xeral de Acuicultura sobre a tramitación do expediente é favorable.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro) e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG núm. 41, do 1 de marzo).</p>
    <p>Segunda. A Lei 2/2006, do 14 de xuño, de dereito civil de Galicia (DOG núm. 124, do 29 de xuño), nos seus artigos 209 e seguintes, regula os pactos sucesorios como negocios mortis causa, e coa forma de pactos de apartamento ou pactos de mellora.</p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG núm. 126, do 2 de xullo).</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa, mediante pacto de mellora, a favor de Mario Moital Pérez (***1010**), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Granja XIV.</p>
    <p>Situación: </p>
    <p>Cuadrícula número: 19.</p>
    <p>Polígono: B.</p>
    <p>Distrito: Bueu (Pontevedra).</p>
    <p>Especie autorizada: mexillón (Mytilus galloprovincialis). </p>
    <p>Título administrativo habilitante: concesión de actividade.</p>
    <p>Orde de outorgamento: 23.9.1965. </p>
    <p>Remate da vixencia: 15.12.2029.</p>
    <p>Actuais titulares: Esperanza Pérez Pousada (***3101**) e José Moital Santos (***3460**).</p>
    <p>Novo titular: Mario Moital Pérez (***1010**).</p>
    <p>O novo titular da concesión subrógase nos dereitos e nas obrigas dos anteriores desde o momento de formalización da mellora en escritura pública, e, especialmente, subrógase en todas as obrigas contraídas polos transmitentes en relación coa axuda tramitada, concedida e percibida mediante o expediente PE205J 2021/121-5 en concepto de axuda compensatoria no ámbito da acuicultura por importe de 10.500,70 €. Así mesmo, o novo titular comprométese a non efectuar ningunha modificación fundamental das establecidas no artigo 71 do Regulamento (UE) núm. 1303/2013, do 17 de decembro (DOUEL núm. 347, do 20 de decembro).</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de xullo).</p>
    <p>Vigo, 30 de marzo de 2023</p>
    <footer><p>A conselleira do Mar<br>P.D. (Orde do 21.2.2022)<br>A xefa territorial de Vigo<br>Por suplencia (Resolución do 7.4.2022)<br>Carmen de Benito Caula<br>Xefa do Servizo de Pesca, Acuicultura e Innovación Tecnolóxica</p></footer>

