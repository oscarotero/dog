---
date: '2012-06-15'
id: G1096-110612-0001
page: 23735
number: 114
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 29 de maio de 2012 pola que se notifica a incoación do expediente
  sancionador 107 C 2012/11-0, devolta polo órgano notificador por resultar o
  seu destinatario ausente na repartición.
range: Cédula
url: >-
  https://www.xunta.gal/dog/Publicados/2012/20120615/AnuncioG1096-110612-0001_gl.html
---
<p>A xefa do Servizo de Inspección Urbanística III da Axencia de Protección da Legalidade Urbanística ditou, o día 12 de abril de 2012, resolución pola que se acorda a incoación do expediente sancionador 107 C 2012/11-0 a RPA, S.L, como presunto responsable dunha infracción urbanística moi grave, consistente na construción dunha edificación formada por unha estrutura de piares e vigas metálicas e sobre ela unha cuberta de chapa grecada, no monte Laxalba, no termo municipal de Lugo. </p>
    <p>Ao non poderse realizar a notificación persoal da resolución, mediante a presente cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícase á interesada a dita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase á interesada que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística, sita no edificio Witland, 1º andar-Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>A interesada dispón dun prazo de 15 días para presentar os documentos e xustificacións que considere pertinentes, contados desde o día seguinte a aquel en que se teña producido a notificación e, se é o caso, propor proba concretando de medios de que pretenda valerse.</p>
    <p>Para que conste e sirva de notificación á citada interesada, en cumprimento do disposto no artigo 59.5 da citada LRXPAC, expido e asino esta cédula.</p>
    <p>Santiago de Compostela, 29 de maio de 2012</p>
    <footer><p>José María Domínguez Blanco<br>Subdirector da Axencia da Protección da Legalidade Urbanística</p></footer>

