---
date: '2018-10-22'
id: CA01-151018-0001
page: 46628
number: 201
agency: Consellería de Facenda
section: IV. Oposicións e concursos.
title: >-
  RESOLUCIÓN do 25 de setembro de 2018, do tribunal designado para xulgar o
  proceso selectivo para o ingreso no corpo facultativo superior de
  administración especial da Administración xeral da Comunidade Autónoma de
  Galicia, subgrupo A1, escala de ciencias, especialidade de química, convocado
  pola Orde do 12 de abril de 2016, pola que se fai pública a relación de
  persoas aspirantes que superaron o proceso selectivo.
range: Resolución
url: >-
  https://www.xunta.gal/dog/Publicados/2018/20181022/AnuncioCA01-151018-0001_gl.html
---
<p>En sesión que tivo lugar o día 25 de setembro de 2018, o tribunal nomeado pola Orde do 17 de novembro de 2017 (<em>Diario Oficial de Galicia</em> número 227, do 29 de novembro), para cualificar o proceso selectivo para o ingreso no corpo facultativo superior de administración especial da Administración xeral da Comunidade Autónoma de Galicia, subgrupo A1, escala de ciencias, especialidade de química, convocado pola Orde do 12 de abril de 2016 (<em>Diario Oficial de Galicia</em> número 85, do 4 de maio), de conformidade co disposto nas bases da convocatoria,</p>
    <h2>ACORDOU:</h2>
    <p>Primeiro. Declarar a todas as persoas aspirantes que superaron o terceiro exercicio exentas da realización do cuarto exercicio por ter presentado a documentación xustificativa sinalada na base II.1.1.4 da convocatoria.</p>
    <p>Segundo. Publicar como anexo a esta resolución a relación de persoas aspirantes que superaron o proceso selectivo por orde das puntuacións obtidas e con indicación do seu documento nacional de identidade.</p>
    <p>De conformidade coas bases IV.2 e IV.3 da convocatoria, as persoas aspirantes disporán dun prazo de vinte (20) días hábiles, contados a partir do día seguinte ao da publicación no DOG desta resolución, para presentar a documentación prevista nas citadas bases.</p>
    <p>Terceiro. Elevar esta relación para os efectos de que as persoas que figuran nela sexan propostas para o seu nomeamento como persoal funcionario de carreira.</p>
    <p>Cuarto. De acordo ao disposto na base III.13 da convocatoria, contra esta resolución poderase interpoñer recurso de alzada perante o conselleiro competente en materia de Función Pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 25 de setembro de 2018</p>
    <footer><p>José Francisco Alonso Picón<br>Presidente do tribunal</p></footer>

