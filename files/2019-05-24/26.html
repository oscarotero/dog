---
date: '2019-05-24'
id: G2213-030519-0005
page: 25467
number: 98
agency: Xulgado de Primeira Instancia e Instrución número 2 de Caldas de Reis
section: V. Administración de xustiza.
title: EDICTO de notificación de sentenza (455/2017).
range: Edicto
url: >-
  https://www.xunta.gal/dog/Publicados/2019/20190524/AnuncioG2213-030519-0005_gl.html
---
<p>Demandante: Compañía Vinícola del Norte de España, S.A.</p>
    <p>Letrado: Pau Donat i Balcells.</p>
    <p>Procurador: Antonio Fernández García.</p>
    <p>Demandado: Herrera Solar Fotovoltaica número 37, S.L. (rebeldía).</p>
    <p>Obxecto: reclamación de pagamento de facturas derivadas de contrato de fornecemento.</p>
    <p>Antecedentes de feito.</p>
    <p>Primeiro. Con data do 5.12.2017 a Compañía Vinícola del Norte de España, S.A. presentou demanda de xuízo ordinario dirixida contra Herrera Solar Fotovoltaica número 37, S.L. na cal reclama o pagamento de diversas facturas derivadas do contrato de fornecemento existente entre as partes.</p>
    <p>Segundo. Transcorrido o prazo concedido á demandada sen que esta presentase contestación, por dilixencia de ordenación do 5 de decembro de 2018 foi declarada en rebeldía.</p>
    <p>Terceiro. Á audiencia previa compareceu a parte demandante debidamente asistida e representada e propuxo como proba exclusivamente a documental.</p>
    <p>Propóndose como proba exclusivamente a documental, os autos quedaron vistos para resolver.</p>
    <p>Fundamentos de dereito.</p>
    <p>Primeiro. Tal como di a sentenza do Tribunal Supremo do 7 de febreiro de 2002, o «concepto de contrato de fornecemento, que, como di a sentenza desta Sala do 8 de xullo de 1988, non pode identificarse co de compravenda, aínda que é afín a esta. Regúlase polo previsto polas partes, en prol do principio de autonomía da vontade (artigo 1255 do Código civil) e, na súa falta, pola normativa da compravenda (artigos 1445 e ss. do Código civil e, se for o caso, se é mercantil, 325 e ss. do Código de comercio) e, en último lugar, polas normas xerais das obrigacións e contratos. Na compravenda, a cousa vendida entrégase dunha soa vez ou en actos distintos, pero refírense en todo caso a unha cousa unitaria e no contrato de subministración, a obrigación de entrega cúmprese de maneira sucesiva; as partes obríganse á entrega de cousas e ao pagamento do seu prezo, en entregas e pagamentos sucesivos e en períodos determinados ou determinables. Neste sentido, son de ver as sentenzas do 20 de maio de 1986, 10 de setembro de 1987, a citada do 8 de xullo de 1988 e, por último, a do 28 de febreiro de 1996. É esencial a obrigación do fornecido-comprador de pagamento do prezo, conforme o artigo 339, […], sendo a xurisprudencia máis reiterada a que se refire á reclamación do cumprimento de tal obrigación; así, sentenzas, entre outras, do 21 de setembro de 1998, 17 de abril de 1999, 25 de novembro de 1999, 1 de xuño de 2000».</p>
    <p>Da copia dos correos electrónicos habidos entre as partes que se achegan coa demanda resulta a existencia dunha relación de fornecemento de mercadorías entre a entidade demandante e a demanda (documentos 4 e 9).</p>
    <p>Coa demanda achéganse, así mesmo, os albarás que acreditan a entrega dos pedidos efectuados no almacén indicado pola demandada nas datas 25.11.2015 e 14.12.2015 (documentos 3, 7 e 8).</p>
    <p>Das facturas achegadas coa demanda (documentos 1, e 6) dedúcese que o importe total dos materiais fornecidos ascende á cantidade de 10.061,23 euros.</p>
    <p>Segundo. Sinala o artigo 5 a Lei 3/2004, de loita contra a morosidade nas operacións comerciais, que «o obrigado ao pagamento da débeda pecuniaria xurdida como contraprestación en operacións comerciais incorrerá en demora e deberá pagar o xuro pactado no contrato ou o fixado por esta lei automaticamente polo mero incumprimento do pagamento no prazo pactado ou legalmente establecido, sen necesidade de aviso de vencemento nin intimación ningunha por parte do acredor».</p>
    <p>Neste caso, e de conformidade co establecido na Lei 3/2004, de loita contra a morosidade nas operacións comerciais, procede condenar a entidade demandada a aboar o xuro o que se refire o artigo 7 da lei desde a data do vencemento sinalado nas propias facturas:</p>
    <p>En concreto, a cantidade de 6.964,83 euros producirá o xuro a que se refire o artigo 7 da Lei 3/2004 desde o día 20.11.2017 (factura 18-43-179, documento nº 21 da demanda).</p>
    <p>A cantidade de 3.096,40 euros producirá o xuro a que se refire o artigo 7 da Lei 3/2004 desde o día 20.11.2017 (factura 18-43-180, documento nº 5 da demanda).</p>
    <p>Terceiro. De conformidade co previsto no artigo 394.1 da Lei de axuizamento civil, «nos procesos declarativos, as custas da primeira instancia imporanse á parte que vise rexeitadas todas as súas pretensións, salvo que o tribunal aprecie que o caso presentaba serias dúbidas de feito ou de dereito».</p>
    <p>Neste caso, estímanse na súa integridade as pretensións contidas na demanda, polo que procede impoñer ao demandado o aboamento das custas procesuais, ao non presentar o caso serias dúbidas de feito nin de dereito.</p>
    <p>Decido:</p>
    <p>Estimar na súa integridade a demanda interposta por Compañía Vinícola do Norte de España, S.A. contra Herrera Solar Fotovoltaica número 37, S.L. e, en consecuencia, condénase a entidade demandada a aboar á demandante a cantidade de dez mil sesenta e un euros con vinte e tres céntimos (10.061,23 €).</p>
    <p>Así mesmo, condénase a entidade demandada a aboar o xuro a que se refire o artigo 7 da Lei 3/2004 nos seguintes termos:</p>
    <p>• A cantidade de 6.964,83 euros producirá o xuro a que se refire o artigo 7 da Lei 3/2004 desde o día 20.11.2017 (factura 18-43-179).</p>
    <p>• A cantidade de 3.096,40 euros producirá o xuro a que se refire o artigo 7 da Lei 3/2004 desde o día 20.11.2017 (factura 18-43-180).</p>
    <p>Imponse á parte demandada o pagamento das custas procesuais.</p>
    <p>Notifíquese esta resolución ás partes, facéndolles saber que non é firme e que contra ela cabe recurso de apelación, que se poderá interpor ante este xulgado no termo de vinte días desde a notificación, logo da constitución do depósito de 50 euros na conta deste xulgado.</p>
    <p>Así o acorda Cristina Sánchez Neira, maxistrada titular do Xulgado de Primeira Instancia e Instrución número 2 de Caldas de Reis.</p>

