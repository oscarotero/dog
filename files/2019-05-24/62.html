---
date: '2019-05-24'
id: L130-030519-0003
page: 25547
number: 98
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación do cambio de uso na parcela 45 do API R31, parque de
  Eirís, para a construción dun centro de día (expediente 631/2019/49).
range: Anuncio
url: >-
  https://www.xunta.gal/dog/Publicados/2019/20190524/AnuncioL130-030519-0003_gl.html
---
<p>O Pleno municipal, na sesión que tivo lugar o 1 de abril de 2019, adoptou, entre outros, o seguinte acordo:</p>
    <p>Primeiro. Cambiar o uso de equipamento público comercial CO (Pb) previsto no documento do Plan parcial do sector S-6 parque de Eirís, da parcela de titularidade municipal, polos usos de equipamento público de benestar social e asistencial (AS) e sanitario (SN).</p>
    <p>Segundo. Publicar este acordo no Diario Oficial de Galicia e no Boletín Oficial da provincia.</p>
    <p>Terceiro. Remitir este acordo á Consellería de Medio Ambiente, Territorio e Vivenda da Xunta de Galicia para os efectos do seu coñecemento.</p>
    <p>O contido íntegro do cambio de uso aprobado pódese consultar no enderezo electrónico https.www.coruna.gal/urbanismo na epígrafe «planeamiento/planeamiento vigente», ou ben, desde a mesma web, a través do «VISOR ESTADO DESARROLLO PGOM 2013».</p>
    <p>Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei 2/2016, do 10 de febreiro, do solo de Galicia, e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme dereito.</p>
    <p> Coruña, 24 de abril de 2019</p>
    <footer><p>O alcalde<br>P.D. (Decreto 2964/2017, do 28.6.2017)<br>Xiao Varela Gómez<br>Tenente de alcalde responsable da Área de Rexeneración<br>Urbana, Dereito á Vivenda e Mobilidade Sostible</p></footer>

