---
date: '2019-05-24'
id: G0534-140519-0002
page: 25373
number: 98
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 10 de maio de 2019, da Dirección Xeral de Educación, Formación
  Profesional e Innovación Educativa, pola que se procede a designar os membros
  e facer pública a composición do tribunal que deberá elaborar, supervisar e
  avaliar a proba para a concesión dos premios extraordinarios de bacharelato
  correspondentes ao curso 2018/19, e se ditan instrucións para a realización da
  proba correspondente.
range: Resolución
url: >-
  https://www.xunta.gal/dog/Publicados/2019/20190524/AnuncioG0534-140519-0002_gl.html
---
<p>A Orde da Consellería de Educación, Universidade e Formación Profesional do 28 de marzo de 2019, pola que se convocan os premios extraordinarios de bacharelato correspondentes ao curso 2018/19 (<em>Diario Oficial de Galicia</em> do 11 de abril), establece, no seu artigo 12, que para elaborar, supervisar e avaliar a proba a persoa titular da Dirección Xeral de Educación, Formación Profesional e Innovación Educativa designará un tribunal composto por un presidente ou unha presidenta, e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de Educación.</p>
    <p>De conformidade co establecido no citado artigo 12 e na disposición derradeira primeira da citada Orde do 28 de marzo de 2019 pola que se convocan os premios extraordinarios de bacharelato correspondentes ao curso 2018/19,</p>
    <h2>RESOLVO:</h2>
    <p>Primeiro. Designar os membros do tribunal que deberán elaborar, supervisar e avaliar a proba para a concesión dos premios extraordinarios de bacharelato correspondentes ao curso 2018/19 e facer pública a súa composición, que é a que figura no anexo desta resolución.</p>
    <p>Segundo. Fixar o horario, os lugares de realización da proba e as condicións de presentación das persoas candidatas.</p>
    <p>1. A proba terá lugar o día 27 de xuño de 2019 de acordo co seguinte horario:</p>
    <p>– 9.30 horas, presentación das persoas candidatas.</p>
    <p>– 10.15 a 12.15 horas, primeira parte da proba.</p>
    <p>– 12.45 a 13.45 horas, segunda parte da proba.</p>
    <p>2. Lugares en que se realizará a proba.</p>
    <p>Provincia da Coruña:</p>
    <p>– Centro Integrado de Formación Profesional (CIFP) Someso. Rúa Someso núm. 6, A Coruña.</p>
    <p>Provincia de Lugo:</p>
    <p>– IES Sanxillao. Avda. das Fontiñas, núm. 171, Lugo.</p>
    <p>Provincia de Ourense:</p>
    <p>– IES Ramón Otero Pedrayo. Rúa Padre Feijoo, núm. 19, Ourense.</p>
    <p>Provincia de Pontevedra:</p>
    <p>– IES Sánchez Cantón. Avenida Raíña Vitoria, Pontevedra.</p>
    <p>Terceiro. <em>Presentación das persoas candidatas</em></p>
    <p>a) As persoas candidatas deberán realizar a proba, con carácter xeral, na provincia a que pertenza o centro educativo no cal se atope o seu expediente académico. A Dirección Xeral de Educación, Formación Profesional e Innovación Educativa poderá autorizar cambios de sede por causas debidamente xustificadas.</p>
    <p>b) Para a realización da proba as persoas candidatas acreditarán a súa identidade co DNI, pasaporte ou calquera outro documento recoñecido en dereito.</p>
    <p>Santiago de Compostela, 10 de maio de 2019</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO </h2>
    <h3>Tribunal</h3>
    <p>Titulares:</p>
    <p>Presidenta: María del Carmen Cimadevila Cea, subdirectora xeral de Inspección, Avaliación e Calidade do Sistema Educativo.</p>
    <p>Vogal 1: Berta Estrada Arias, inspectora de Educación. </p>
    <p>Vogal 2: Manuel Trigás Verdini, inspector de Educación.</p>
    <p>Vogal 3: Federico Pérez Morán, inspector de Educación.</p>
    <p>Vogal 4: María del Pilar Barandela Sandianes, inspectora de Educación.</p>
    <p>Vogal 5: Pedro Alberto Areal Alonso, inspector de Educación.</p>
    <p>Suplentes:</p>
    <p>Presidente: Iván Mira Fernández, subdirector xeral de Ordenación e Innovación Educativa e Formación do Profesorado.</p>
    <p>Vogal 1: Isabel Serna Masiá, inspectora de Educación.</p>
    <p>Vogal 2: Juan Antonio Granados Loureda, inspector de Educación.</p>
    <p>Vogal 3: Íñigo Barreiro García, inspector de Educación.</p>
    <p>Vogal 4: María Teresa Vázquez Montes, inspectora de Educación.</p>
    <p>Vogal 5: José Carlos Barros Pardo, inspector de Educación.</p>

