---
date: '2022-12-15'
id: G0656-291122-0003
page: 63559
number: 237
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 28 de novembro de 2022, da Secretaría Xeral Técnica da
  Consellería de Promoción do Emprego e Igualdade, pola que se dá publicidade do
  Convenio de colaboración coa Asociación de Industrias do Metal e Tecnoloxías
  Asociadas de Galicia (Asime) para realizar accións formativas de cualificación
  e recualificación da poboación activa en sectores estratéxicos e mellora das
  capacidades para a transición ecolóxica, no marco do Plan de recuperación,
  transformación e resiliencia.
range: Resolución
url: >-
  https://www.xunta.gal/dog/Publicados/2022/20221215/AnuncioG0656-291122-0003_gl.html
---
<p>O Consello Europeo aprobou o pasado 21 de xullo de 2020 o instrumento financeiro NextGeneration EU, que inclúe como elemento central un mecanismo para a recuperación e a resiliencia, e o 27 de abril de 2021, por acordo do Consello de Ministros, aprobouse o proxecto de Plan de recuperación, transformación e resiliencia para España.</p>
    <p>No marco do devandito Plan de recuperación, transformación e resiliencia, a Consellería de Promoción do Emprego e Igualdade articulou, entre outros instrumentos xurídicos, programas mediante convenios de colaboración con financiamento da Unión Europea-NextGenerationEU, o que determina a necesidade da súa publicación.</p>
    <p>En consecuencia, a través desta resolución, dáse publicidade do Convenio de colaboración asinado entre a Consellería de Promoción do Emprego e Igualdade e a Asociación de Industrias do Metal e Tecnoloxías Asociadas de Galicia (Asime) para realizar accións formativas de cualificación e recualificación da poboación activa en sectores estratéxicos e mellora das capacidades para a transición ecolóxica, no marco do Plan de recuperación, transformación e resiliencia, coas seguintes características: </p>
    <p>– Obxecto do convenio: establecer as condicións polas que se rexerá a colaboración entre Asime e a Consellería de Promoción do Emprego e Igualdade para realizar accións formativas, de carácter non formal, de cualificación e recualificación da poboación activa no sector metalmecánico que se axusten ás necesidades máis inmediatas de formación do capital humano das empresas que integran o sector e que permita a actualización das competencias profesionais ou a adquisición doutras novas no marco sectorial e empresarial metalmecánico e que, con carácter orientativo, poden ser as recollidas no anexo 1 deste convenio, e que deberán ter vinculación co Catálogo nacional de cualificacións profesionais.</p>
    <p>– Prazo de vixencia: desde a súa sinatura ata o 31 de decembro de 2022.</p>
    <p>– Importe: a Consellería de Promoción do Emprego e Igualdade achegará a cantidade total de setecentos setenta e cinco mil douscentos vinte e catro euros (775.224,00 €) con cargo á aplicación orzamentaria 11.05.323B.481.1 (código de proxecto 2022 00172) dos orzamentos xerais da Comunidade Autónoma de Galicia para o financiamento do obxecto do Convenio e no marco do Plan de recuperación, transformación e resiliencia, financiado pola Unión Europea-NextGenerationEU.</p>
    <p>– Data de sinatura: 11 de maio de 2022.</p>
    <p>Santiago de Compostela, 28 de novembro de 2022</p>
    <footer><p>José Ramón Pardo Cabarcos<br>Secretario xeral técnico da Consellería de <br>Promoción do Emprego e Igualdade</p></footer>

