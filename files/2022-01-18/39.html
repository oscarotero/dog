---
date: '2022-01-18'
id: C141-241121-0001
page: 2393
number: 11
agency: Portos de Galicia
section: VI. Anuncios. a) Administración autonómica.
title: >-
  ACORDO do 23 de novembro de 2021 polo que se someten a información pública o
  proxecto e o estudo de impacto ambiental presentados polo Club Náutico de
  Rianxo para a construción e explotación dunhas instalacións náutico-deportivas
  no porto de Rianxo.
range: Acordo
url: >-
  https://www.xunta.gal/dog/Publicados/2022/20220118/AnuncioC141-241121-0001_gl.html
---
<p>O Club Náutico de Rianxo presentou unha solicitude de concesión para a construción e explotación dunhas instalacións náutico-deportivas no porto de Rianxo e achegou a documentación necesaria para a súa tramitación, que inclúe unha memoria económica financeira e o estudo de viabilidade, un anteproxecto das obras e o estudo de impacto ambiental.</p>
    <p>O día 20 de agosto de 2021, a presidenta de Portos de Galicia acordou arquivar o expediente concesional iniciado en decembro de 2016 tras a solicitude presentada polo Club Náutico de Rianxo e iniciar un novo procedemento de avaliación de impacto ambiental ordinaria do novo proxecto presentado acolléndose ao suposto que establece o artigo 7.1.d) da Lei 21/2013, do 9 de decembro, de avaliación ambiental.</p>
    <p>En cumprimento do disposto no artigo 36 da Lei 21/2013, do 9 de decembro, de avaliación ambiental, Portos de Galicia, como órgano substantivo, fai público o proxecto e o seu estudo de impacto ambiental para que as persoas e entidades interesadas poidan examinalos e presentar por escrito as alegacións que consideren oportunas, que remitirán a Portos de Galicia (Departamento de Portos Deportivos) no prazo máximo de trinta (30) días hábiles, contados a partir do seguinte ao da publicación deste anuncio no Diario Oficial de Galicia.</p>
    <p>A documentación está á disposición na web portosdegalicia.gal</p>
    <p>Santiago de Compostela, 23 de novembro de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

