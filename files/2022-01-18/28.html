---
date: '2022-01-18'
id: G0425-291221-0005
page: 2377
number: 11
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 14  de decembro de 2021, da Xefatura Territorial da Coruña, polo
  que se notifica o acto administrativo ditado no procedemento BS611A
  competencia desta xefatura territorial (expediente 2021/4190-1).
range: Anuncio
url: >-
  https://www.xunta.gal/dog/Publicados/2022/20220118/AnuncioG0425-291221-0005_gl.html
---
<p>Logo de intentar en tempo e forma a práctica da notificación do acto administrativo que se relaciona no anexo sen que fora posible por causas non imputables á Administración, de conformidade cos artigos 40, 42, 44 e 46 da Lei 39/2015, do 1 de outubro, do procedemento administrativo común das administracións públicas, a través deste anuncio emprázase para proceder á notificación do acto administrativo de citación a persoa interesada que se sinala no dito anexo, ou os seus representantes debidamente acreditados.</p>
    <p>Para coñeceren o contido íntegro do acto que se notifica, a dita persoa interesada, ou os seus representantes debidamente acreditados, poderán comparecer, no prazo de dez días contados desde o día seguinte ao da publicación deste anuncio no <em>Boletín Oficial del Estado</em>, nas dependencias do Servizo de Dependencia e Autonomía Persoal da Xefatura Territorial da Consellería de Política Social, Sección de Cualificación e Valoración de Discapacidades, sitas no edificio administrativo, ala sur, Monelos, r/ Vicente Ferrer, 2, 15008 da Coruña, das 9.00 ás 14.00 horas, de luns a venres. Transcorrido o prazo sen efectuarse a comparecencia, a notificación entenderase producida ao vencemento do prazo indicado para comparecer.</p>
    <p>Así mesmo, este anuncio publicarase no <em>Diario Oficial de Galicia</em>, ben que a notificación quedará supeditada á súa publicación no <em>Boletín Oficial del Estado</em>.</p>
    <p>Advírteselle que, de non atender o establecido no acto de citación, practicada a notificación por comparecencia, de acordo co disposto no artigo 95 da Lei 39/2015, do 1 de outubro, transcorridos tres meses sen realizar as actividades necesarias para continuar coa tramitación, se producirá a caducidade do procedemento pola paralización imputable á persoa interesada e se acordará o arquivamento das actuacións, logo da resolución que será notificada á dita persoa interesada.</p>
    <p>A Coruña, 14 de decembro de 2021</p>
    <footer><p>María Blanco Aller<br>Xefa territorial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Procedemento BS611A Expediente</td>
       <td>Persoa interesada</td>
       <td>Acto administrativo</td>
       <td>Data do acto administrativo</td>
      </tr>
      <tr>
       <td>2021/4190-1</td>
       <td>48110344W</td>
       <td>Citación para o recoñecemento</td>
       <td>22.11.2021</td>
      </tr>
     </tbody>
    </table>

