---
date: '2013-10-09'
id: G2410-190913-0001
page: 40216
number: 193
agency: Xulgado do Social número 1 de Santiago de Compostela
section: V. Administración de xustiza.
title: EDICTO (623/2012).
range: Edicto
url: >-
  https://www.xunta.gal/dog/Publicados/2013/20131009/AnuncioG2410-190913-0001_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber:</p>
    <p>Que no procedemento de despedimento 623/2012 deste xulgado do social, seguido por instancia de Manuel Bertrand Pérez Peña contra Neo Energy Solutions, S.L., Raann Logisti, S.L. e Servicios de Ingeniería y Montaje Alen, S.L., se ditou auto de aclaración de sentenza cuxa parte dispositiva di literalmente:</p>
    <p>«Dispoño:</p>
    <p>1. Estimar a solicitude da parte Servicios de Ingeniería y Montaje Alen, S.L. de aclarar a sentenza do 28 de maio, ditada neste procedemento, no sentido de determinar que a indemnización por despedimento improcedente ascende á cantidade de 7.223,56 euros, cantidade obtida de sumar 6.217,75 euros devindicados desde o 15.3.2010 ao 12.2.2012, e 1.005,81 euros devindicados desde o 12.2.2012 ata a data de despedimento.</p>
    <p>Queda, polo tanto, o fundamento de dereito cuarto redactado do seguinte xeito:</p>
    <p>“Cuarto. En canto á indemnización, calcularase a razón de 45 días de salario por ano ata a data de entrada en vigor (12 de febreiro de 2012) e a razón de 33 días polo tempo de prestación posterior. Tendo en conta que o salario do demandante hai que fixalo na cantidade mensual recollida nos feitos probados a razón de 2.225,06 € euros mensuais, resulta un salario diario para ter en conta de 73,15 €, e tomando como data de antigüidade o 15 de marzo de 2010, despois de recoñecer o demandante que entende o contrato saldado con Alen e que a relación para estes efectos se volve establecer con Neo Energy nesta data, resulta unha indemnización de 7.223,56 euros (6.217,75 ata o 11 de febreiro de 2012 e 1.005,81 euros desde o 12.2.2012 ata a data do despedimento). Como o centro de traballo está pechado, non cabe a opción da readmisión do traballador”.</p>
    <p>E queda a parte dispositiva da sentenza redactada da forma seguinte:</p>
    <p>“Que debo estimar e estimo parcialmente a demanda e debo declarar e declaro improcedente o despedimento de que o demandante foi obxecto en data 2 de xullo de 2012, e condeno a Ingeniería y Montaxe Alen, S.L., a Neo Energy Solutions Europe, S.L. e a Raam Logisti, S.L a estar e pasar pola anterior declaración e a aboarlle ao demandante de forma solidaria unha indemnización de 45 días de salario por ano de servizo, rateándose por meses os períodos de tempo inferiores a un ano, polo tempo transcorrido desde o inicio da prestación de servizos de cada un deles ata o 11 de febreiro de 2012 inclusive, e unha indemnización de 33 días de salario por ano de servizo desde o 12 de febreiro de 2012 ata a data de firmeza da presente sentenza, que se cuantifica en 7.223,56 euros. Debo absolver e absolvo o Fogasa, sen prexuízo da súa responsabilidade subsidiaria nos casos previstos no artigo 33 do Estatuto dos traballadores”.</p>
    <p>2. Incorpórese esta resolución ao libro que corresponda e lévese testemuño aos autos principais.</p>
    <p>Notifíqueselles ás partes.</p>
    <p>Contra este auto non cabe interpor recurso, sen prexuízo dos recursos que se poidan interpor fronte á resolución aclarada».</p>
    <p>E para que lle sirva de notificación en forma ás demandadas Neo Energy Solutions, S.L. e Raan Logisti, S.L., en ignorado paradoiro, expídese este edicto para a súa publicación no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 18 de setembro de 2013</p>
    <footer><p>A secretaria xudicial</p></footer>

