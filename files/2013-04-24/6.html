---
date: '2013-04-24'
id: O3G1-190413-0001
page: 12765
number: 79
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 12 de abril de 2013 pola que se anula a Resolución do 20 de
  marzo de 2013 pola que se establecen as bases reguladoras para a concesión de
  subvencións en réxime de concorrencia non competitiva relativa ao Plan Renove
  de caldeiras industriais e se convocan as devanditas axudas.
range: Resolución
url: >-
  https://www.xunta.gal/dog/Publicados/2013/20130424/AnuncioO3G1-190413-0001_gl.html
---
<p>No Diario Oficial de Galicia do 27 de marzo de 2013 publicouse a Resolución do 20 de marzo de 2013 pola que se establecen as bases reguladoras para a concesión de subvencións en réxime de concorrencia non competitiva relativa ao Plan Renove de caldeiras industriais e se convocan as devanditas axudas. Ante as dificultades técnicas acaecidas para a execución do referido Plan Renove, e tendo en conta que ata a o momento no se presentou ningunha solicitude e, polo tanto, non existe prexuízo para terceiros, resulta aconsellable desistir da referida convocatoria.</p>
    <p>No momento actual a aplicación eficaz e eficiente dos recursos dispoñibles é un dos obxectivos das administracións públicas. Neste sentido, o establecido nesta resolución vai permitir a utilización máis axeitada dos recursos dispoñibles para esta convocatoria noutras actuacións que terán mellor desenvolvemento e permitirán unha máis eficaz aplicación da dotación económica establecida. </p>
    <p>Artigo 1</p>
    <p>Desistir e, polo tanto, deixar sen efecto a convocatoria do Pan Renove de caldeiras industriais, publicada no Diario Oficial de Galicia número 61, do 27 de marzo de 2013, a través da Resolución do 20 de marzo de 2013 pola que se establecen as bases reguladoras para a concesión de subvencións en réxime de concorrencia non competitiva relativa ao Plan Renove de caldeiras industriais e se convocan as devanditas axudas.</p>
    <p>Artigo 2</p>
    <p>Con carácter potestativo, os interesados poderán interpoñer recurso de reposición perante o director do Inega no prazo dun (1) mes desde o día seguinte ao da recepción da notificación da resolución ou de tres (3) meses contados a partir do día seguinte a aquel en que se produza o acto presunto, segundo o establecido nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común. Non se poderá interpoñer recurso contencioso-administrativo ata que se resolva expresamente ou se produza a desestimación presunta do recurso de reposición interposto.</p>
    <p>Santiago de Compostela, 12 de abril de 2013</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

