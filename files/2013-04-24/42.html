---
date: '2013-04-24'
id: G1096-100413-0003
page: 12822
number: 79
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 8 de abril de 2013 pola que se notifica o traslado de actuacións ao
  Concello de Marín para a adopción de medidas de protección da legalidade
  urbanística, devolto polo servizo de Correos por resultar descoñecido o
  domicilio do interesado (expediente 107B 2007/99-0).
range: Cédula
url: >-
  https://www.xunta.gal/dog/Publicados/2013/20130424/AnuncioG1096-100413-0003_gl.html
---
<p>A Dirección da Axencia de Protección da Legalidade Urbanística acordou, o 21 de marzo de 2013, dar traslado ao Concello de Marín das actuacións realizadas en relación coas obras de construción dunha vivenda unifamiliar no lugar de Moledo, Ardán, no termo municipal de Marín, provincia de Pontevedra.</p>
    <p>Ao non se poder realizar a notificación persoal daquel traslado a Perfecto González Cidrás, mediante esta cédula e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado o dito acordo.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro do acordo que se notifica se encontra ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de 10 días, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Para que conste, e lle sirva de notificación ao citado interesado, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 8 de abril de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

