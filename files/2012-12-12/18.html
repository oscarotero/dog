---
date: '2012-12-12'
id: CA04-081112-0003
page: 46402
number: 236
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de outubro de 2012, da Xefatura Territorial de Lugo, pola que
  se someten a información pública para autorización administrativa, aprobación
  do proxecto de execución, declaración de utilidade pública, en concreto, así
  como inclusión no réxime especial de produción de enerxía eléctrica e
  aprobación do seu estudo de impacto ambiental e do correspondente proxecto
  sectorial de incidencia supramunicipal, as instalacións relativas ao Parque
  Eólico Punago-Vacariza (expediente LU-11/139-EOL).
range: Resolución
url: >-
  https://www.xunta.gal/dog/Publicados/2012/20121212/AnuncioCA04-081112-0003_gl.html
---
<p>En cumprimento do disposto na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, na Lei 54/1997, do 27 de novembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e no Decreto 661/2007, do 25 de maio, polo que se regula a actividade de produción de enerxía eléctrica en réxime especial, e tendo en conta o establecido no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos (modificado pola Lei 6/2010, do 24 de marzo), e no Decreto 442/1990, do 13 de setembro, de avaliación de impacto ambiental para Galicia, así como na Lei 10/1995, do 23 de novembro, de ordenación do territorio de Galicia, e no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, sométese a información pública a solicitude formulada por Fenosa Wind, S.L., para as instalacións que a seguir se describen:</p>
    <p>Peticionaria: Fenosa Wind, S.L., avenida de Arteixo, nº 171, 15007 A Coruña.</p>
    <p>Situación: concellos de Pol, Castroverde, Baleira e Baralla (Lugo).</p>
    <p>Situación:</p>
    <p>Zona: 3.</p>
    <p>Área de Desenvolvemento Eólico (ADE): Serra do Punago II-3-4.</p>
    <p>Poligonal de delimitación:</p>
    <table>
     <tbody>
      <tr>
       <td></td>
       <td>UTM X</td>
       <td>UTM Y</td>
      </tr>
      <tr>
       <td>P1</td>
       <td>641.130</td>
       <td>4.763.440</td>
      </tr>
      <tr>
       <td>P2</td>
       <td>641.840</td>
       <td>4.763.550</td>
      </tr>
      <tr>
       <td>P3</td>
       <td>642.980</td>
       <td>4.759.990</td>
      </tr>
      <tr>
       <td>P4</td>
       <td>643.800</td>
       <td>4.758.840</td>
      </tr>
      <tr>
       <td>P5</td>
       <td>643.000</td>
       <td>4.758.500</td>
      </tr>
      <tr>
       <td>P6</td>
       <td>640.100</td>
       <td>4.759.500</td>
      </tr>
     </tbody>
    </table>
    <p>Aeroxeradores:</p>
    <table>
     <tbody>
      <tr>
       <td></td>
       <td>UTM X</td>
       <td>UTM Y</td>
      </tr>
      <tr>
       <td>A1</td>
       <td>641.512</td>
       <td>4.763.180</td>
      </tr>
      <tr>
       <td>A2</td>
       <td>641.625</td>
       <td>4.763.004</td>
      </tr>
      <tr>
       <td>A3</td>
       <td>641.688</td>
       <td>4.762.795</td>
      </tr>
      <tr>
       <td>A4</td>
       <td>641.712</td>
       <td>4.762.543</td>
      </tr>
      <tr>
       <td>A5</td>
       <td>641.749</td>
       <td>4.762.293</td>
      </tr>
      <tr>
       <td>A6</td>
       <td>641.793</td>
       <td>4.762.065</td>
      </tr>
      <tr>
       <td>A7</td>
       <td>641.320</td>
       <td>4.761.588</td>
      </tr>
      <tr>
       <td>A8</td>
       <td>641.476</td>
       <td>4.761.363</td>
      </tr>
      <tr>
       <td>A9</td>
       <td>641.728</td>
       <td>4.761.220</td>
      </tr>
      <tr>
       <td>A10</td>
       <td>642.573</td>
       <td>4.759.885</td>
      </tr>
      <tr>
       <td>A11</td>
       <td>642.705</td>
       <td>4.759.721</td>
      </tr>
      <tr>
       <td>A12</td>
       <td>642.832</td>
       <td>4.759.544</td>
      </tr>
      <tr>
       <td>A13</td>
       <td>643.015</td>
       <td>4.759.422</td>
      </tr>
      <tr>
       <td>A14</td>
       <td>643.149</td>
       <td>4.759.259</td>
      </tr>
      <tr>
       <td>A15</td>
       <td>643.236</td>
       <td>4.759.075</td>
      </tr>
      <tr>
       <td>A16</td>
       <td>643.312</td>
       <td>4.758.883</td>
      </tr>
     </tbody>
    </table>
    <p>Antena meteorolóxica:</p>
    <table>
     <tbody>
      <tr>
       <td></td>
       <td>UTM X</td>
       <td>UTM Y</td>
      </tr>
      <tr>
       <td>Torre 1</td>
       <td>641.555</td>
       <td>4.762.914</td>
      </tr>
     </tbody>
    </table>
    <p>Potencia nominal: 48 MW.</p>
    <p>Produción neta anual estimada: 160.498 MW h/ano.</p>
    <p>Orzamento total: 54.809.119,77 euros.</p>
    <p>Características técnicas principais: </p>
    <p>• 16 aeroxeradores Enercon E-101 de 3.000 kW de potencia nominal unitaria, con torre de formigón prefabricado, 99 m de altura de buxa e 101 m de diámetro de rotor.</p>
    <p>• 16 centros de transformación de 3.500 kVA de potencia nominal unitaria e relación de transformación 0,4/30 kV, Dyn5, instalados individualmente no interior de cada aeroxerador coas súas correspondentes aparamentas de seccionamento, manobra e protección.</p>
    <p>• 1 antena meteorolóxica autoportante de 99 m de altura, equipada con viraventos, anemómetros, medidores de temperatura, medidores de presión e rexistrador de datos.</p>
    <p>• Liñas eléctricas subterráneas de 30 kV de tensión nominal, en condutor directamente enterrado en gabias, para a evacuación de enerxía xerada, de interconexión entre os centros de transformación 0,4/30 kV e subestación transformadora 30/220 kV.</p>
    <p>• Camiños ou vías, de 4 m de largura mínima, formados por capas de saburra compactada para o acceso a aeroxeradores, torre anemométrica, edificio de control e subestación eléctrica. </p>
    <p>• Subestación transformadora, cunha posición de liña de saída aérea cun módulo HIS, un transformador principal 30/220 kV intemperie, de 56 MVA de potencia nominal, YNd11, e outro de servizos auxiliares 30/0,4 kV de 100 KVA, Dyn11, cos correspondentes equipamentos de control, seccionamento, manobra, medida e protección.</p>
    <p>• Edificio de control en que se situarán, entre outros elementos, as celas de liña, de protección e de medida.</p>
    <p>Obxecto de información pública:</p>
    <p>• Proxecto de execución das instalacións descritas para os efectos da súa autorización administrativa, aprobación e declaración de utilidade pública (que levará implícita, de acordo co artigo 54 da Lei 54/1997, do 27 de novembro, do sector eléctrico, a necesidade de urxente ocupación para os efectos de expropiación forzosa dos bens e dereitos afectados necesarios para o establecemento destas instalacións) así como para o seu recoñecemento como instalacións de produción de enerxía eléctrica en réxime especial. </p>
    <p>• Estudo de impacto ambiental.</p>
    <p>• Proxecto sectorial de incidencia supramunicipal. </p>
    <p>O que se fai público para coñecemento xeral e dos propietarios dos predios e demais titulares de bens e dereitos afectados que figuran na relación que se insire como anexo deste anuncio, así como das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar o proxecto de execución e presentar as obxeccións ou alegacións que consideren oportunas nesta xefatura territorial, con domicilio no Edificio Administrativo da rolda da Muralla 70, 27071 Lugo, no prazo de 30 días hábiles contados a partir da última publicación deste anuncio ou da súa notificación individual.</p>
    <p>Para idénticos efectos e no mesmo prazo o proxecto sectorial de incidencia supramunicipal poderá ser examinado nas dependencias da Xefatura Territorial da Consellería de Economía e Industria en Lugo, e nos concellos de Pol, Castroverde, Baleira e Baralla (Lugo) e o estudo de impacto ambiental nas dependencias desta xefatura territorial, da Xefatura Territorial da Consellería de Medio Ambiente, Territorio e Infraestruturas en Lugo e neses concellos.</p>
    <p>Finalizado o prazo, o expediente, xunto coas alegacións recibidas, achegarase á Dirección Xeral de Industria, Enerxía e Minas da Consellería de Economía e Industria. Esta publicación realízase igualmente para os efectos determinados polo artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os interesados sexan descoñecidos, non se saiba o lugar ou o medio de notificación, ou ben cando, intentada a notificación, non se puidese realizar. </p>
    <p>Lugo, 30 de outubro de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

