---
date: '2012-12-12'
id: L376-041212-0002
page: 46588
number: 236
agency: Concello de San Cristovo de Cea
section: VI. Anuncios. b) Administración local.
title: >-
  ANUNCIO de información pública sobre nave para ampliación de granxa para
  cebadeiro de porcino en Faramontaos (Pereda).
range: Edicto
url: >-
  https://www.xunta.gal/dog/Publicados/2012/20121212/AnuncioL376-041212-0002_gl.html
---
<p>Camilo Mosquera Rodríguez solicitou desta alcaldía licenza municipal para nave para ampliación de granxa para cebadeiro de porcino, que se situará en Faramontaos (Pereda), en Agro Novo (parcela nº 504, polígono 27), deste termo municipal. En cumprimento do disposto no artigo 8.3 do Decreto 133/2008, do 12 de xuño, polo que se regula a avaliación de incidencia ambiental, sométese a información pública por un período de vinte días hábiles coa finalidade de que durante este –que comezará a contarse desde o día seguinte ao da inserción do presente edicto no <em>Boletín Oficial</em> da provincia de Ourense e no <em>Diario Oficial de Galicia</em>– poidan examinar o expediente, na Secretaría deste concello, as persoas que dalgún xeito se consideren afectadas pola actividade que se pretende instalar e formular por escrito as reclamacións ou observacións que se xulguen oportunas.</p>
    <p>San Cristovo de Cea, 4 de decembro de 2012</p>
    <footer><p>José Luis Valladares Fernández<br>Alcalde presidente</p></footer>

