---
date: '2012-12-12'
id: G2345-161112-0005
page: 46388
number: 236
agency: Xulgado do Social número 2 da Coruña
section: V. Administración de xustiza.
title: EDICTO (137/2012).
range: Edicto
url: >-
  https://www.xunta.gal/dog/Publicados/2012/20121212/AnuncioG2345-161112-0005_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento despedimento/cesamentos en xeral 137/2012 deste xulgado do social, seguidos por instancia de Óscar Rama Castiñeiras contra a empresa Marmolería Seoane, S.L., José Pablo Fernández Lage, Fogasa, sobre despedimento, ditouse sentenza, cuxo encabezamento e decisión di:</p>
    <p>Autos 137/2012.</p>
    <p>Na cidade da Coruña, 15 de outubro de 2012.</p>
    <p>Lara Mª Munín Sánchez, xuíza substituta do Xulgado do Social número 2 da Coruña, tras ver os presentes autos sobre despedimento, por instancia de Óscar Rama Castiñeiras, que comparece representado polo letrado Sr. Silva Regueira, contra a empresa Marmolería Seoane, S.L., José Antonio Fernández García e o Fondo de Garantía Salarial, que non comparecen, e José Pablo Fernández Lage, que comparece por si, ditou a seguinte</p>
    <p>Sentenza:</p>
    <p>Decisión:</p>
    <p>(1) Que considerando a demanda interposta por Óscar Rama Castiñeiras contra a empresa Marmolería Seoane, S.L., declaro improcedente o despedimento do que foi obxecto o 28 de decembro de 2011 e condénoa a que, no prazo de cinco días contados desde a notificación desta resolución, opte entre readmitir o demandante no seu posto de traballo ou indemnizalo pola extinción da relación laboral coa cantidade, salvo erro ou omisión, de catorce mil oitocentos cincuenta euros (14.850 euros); con aboamento, en todo caso, dos salarios de tramitación deixados de percibir desde a data do despedimento ata a notificación da presente resolución, en contía de corenta e catro (44 euros) diarios; debendo poñer en coñecemento do xulgado no prazo antes dito, se opta ou non pola readmisión.</p>
    <p>(2) Que desestimando a demanda interposta contra José Antonio Fernández García e José Pablo Fernández Lage, absólvoos de todas as pretensións deducidas na súa contra.</p>
    <p>(3) Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. De ser recorrente a empresa demandada deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena na conta deste xulgado, aberta en Banesto; podendo substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista, debendo acreditar tamén na indicada conta a consignación da suma de trescentos euros preceptivas para recorrer, sen este cumprimento non se terá por anunciado o recurso.</p>
    <p>Así por esta a miña sentenza, o pronuncio, o mando e o asino.</p>
    <p>E para que sirva de notificación en legal forma a José Pablo Fernández Lage, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 16 de novembro de 2012</p>
    <footer><p>A secretaria xudicial</p></footer>

