---
date: '2017-10-03'
id: G0422-200917-0001
page: 46659
number: 188
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 14 de setembro de 2017, da Dirección Xeral de Ordenación do
  Territorio e Urbanismo, pola que se dá publicidade á parte dispositiva da
  Sentenza 100/2017, do 2 de marzo, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2017/20171003/AnuncioG0422-200917-0001_gl.html
---
<p>Para xeral coñecemento, de conformidade co disposto nos artigos 72, 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 2 de marzo de 2017, pronunciou a Sentenza 100/2017, ditada no procedemento ordinario nº 4263/2012, interposto pola Asociación Cultural na Defensa do Parque Rosalía de Castro e o seu Entorno; sentenza que na súa parte dispositiva literalmente di: </p>
    <p>«Por todo o exposto, en nome do rei, pola autoridade que lle confire a Constitución, no recurso contencioso-administrativo interposto pola Asociación Cultural na Defensa do Parque Rosalía de Castro e o seu Entorno, contra a Orde do 29 de abril de 2011, da Consellería de Medio Ambiente, Territorio e Infraestruturas (CMATI), publicada no DOG do 16 de maio de 2011, pola que se aproba definitivamente de forma parcial o Plan xeral de ordenación municipal de Lugo, esta sala decidiu: </p>
    <p>1. Inadmitir o recurso contencioso en canto á alegación sobre o estudo ambiental examinada no fundamento de dereito quinto desta sentenza. </p>
    <p>2. Anular en parte a dita Orde do 29 de abril de 2011 e o dito PXOM no aspecto exclusivo relativo á ordenación urbanística da unidade de actuación CS-5 (hoxe URPI 58), que é contraria a dereito.</p>
    <p>3. Rexéitanse as restantes pretensións; sen facer imposición das custas».</p>
    <p>A citada sentenza foi declarada firme.</p>
    <p>Santiago de Compostela, 14 de setembro de 2017</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

