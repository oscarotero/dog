---
date: '2017-10-03'
id: G0023-130917-0002
page: 46645
number: 188
agency: Xulgado do Social número 4 de Pontevedra
section: V. Administración de xustiza.
title: EDICTO (DSP 202/2017).
range: Edicto
url: >-
  https://www.xunta.gal/dog/Publicados/2017/20171003/AnuncioG0023-130917-0002_gl.html
---
<p>DSP despedimento/cesamentos en xeral 202/2017</p>
    <p>Sobre: despedimento </p>
    <p>Demandante: José Antonio Rodríguez Rodríguez</p>
    <p>Graduada social: María Begoña García Suárez</p>
    <p>Demandados: Grupo Horpcasa de Hormigones y Áridos, S.L., Fondo de Garantía Salarial </p>
    <p>Avogados: (…), letrado de Fogasa </p>
    <p>Eu, Alberto López Luengo, letrado da Administración de xustiza do Xulgado do Social número 4 de Pontevedra, fago saber que no procedemento de despedimento/cesamentos en xeral 202/2017 deste xulgado do social, seguido por instancia de José Antonio Rodríguez Rodríguez contra a empresa Grupo Horpcasa de Hormigones y Áridos, S.L., Fondo de Garantía Salarial, sobre despedimento, se ditou a seguinte resolución, cuxa parte dispositiva se xunta:</p>
    <p>«Estimo a demanda interposta por José Antonio Rodríguez Rodríguez fronte á empresa Grupo Horpcasa de Hormigones y Áridos, S.L., declaro improcedente o despedimento do traballador demandante e, en consecuencia, condeno a empresa demandada a que o readmita nas mesmas condicións que rexían antes de producirse o despedimento, co aboamento dos salarios deixados de percibir ou, á súa elección, a que lle aboen unha indemnización de 3.122,32 euros (salvo erro aritmético), sendo o salario regulador diario de 43,67 euros.</p>
    <p>Con intervención do Fogasa.</p>
    <p>A opción deberá exercerse mediante escrito ou comparecencia na secretaría deste xulgado do social dentro do prazo de cinco días desde a notificación desta sentenza, en espera da súa firmeza. No suposto de non optar pola readmisión ou a indemnización, entenderase que procede a primeira.</p>
    <p>Contra a presente resolución cabe interpor recurso de suplicación ante a Sala do Social do Tribunal Superior de Xustiza de Galicia, conforme establecen os artigos 191 e seguintes da Lei reguladora da xurisdición social, que deberá anunciarse dentro dos cinco días seguintes á notificación desta sentenza. A recorrente deberá consignar, coa interposición do recurso e coas excepcións previstas no artigo 229 do texto citado, a suma de 300 euros na conta que este xulgado ten aberta na oficina principal de Banesto desta cidade, baixo a denominación “Depósitos e consignacións”, co número 5081, especificando a clave 65 ao tratarse dun recurso de suplicación.</p>
    <p>Así mesmo e coa excepción prevista no artigo 230 do texto mencionado, será indispensable acreditar no momento do anuncio do recurso ter consignado na conta anteriormente citada a cantidade obxecto de condena, ben que pode procederse a asegurar a suma por medio de aval bancario, con responsabilidade do avalista.</p>
    <p>Así por esta sentenza, pronúncioo, mándoo e asínoo».</p>
    <p>E para que sirva de notificación en legal forma a Grupo Horpcasa de Hormigones e Áridos, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Pontevedra, 11 de setembro de 2017</p>
    <footer><p>O letrado da Administración de xustiza</p></footer>

