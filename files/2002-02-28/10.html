---
date: '2002-02-28'
id: 39B2
page: 2
number: 43
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (883/2001).
range: Cédula
url: 'https://www.xunta.gal/dog/Publicados/2002/20020228/Anuncio39B2_gl.html'
---
<p>Juan Rey Pita, secretario do Xulgado do Social número tres da Coruña, dou fe e certifico que neste xulgado se seguen autos nº 883/2001, seguidos por instancia de Ana Berta Suárez Pérez contra, a empresa Aquilino Naveira Muíño sobre despedimento nos que recaeu sentencia en data 29-1-2002 que, copiada nos particulares necesarios, di así:</p>
<p>Que estimando a demanda formulada por Ana Berta Suárez Pérez, declaro a improcedencia do seu despedimento e condeno a empresa Aquilino Naveira Muíño, a que á súa elección, que ha de efectuar no prazo de cinco días, a readmita no seu posto e condicións de traballo ou a indemnice coa cantidade de 50.248,78 euros, con aboamento en todo caso dos salarios deixados de percibir desde a data do despedimento ata a da notificación desta sentencia e que ata a data ascenden á cantidade de 3.509,19 euros.</p>
<p>Notifíquese a presente resolución ás partes, facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este xulgado do social, no prazo de cinco días hábiles a partir do día seguinte ó da súa notificación.</p>
<p>Prevese a empresa demandada de que, para recorrer, deberá acreditar ter ingresado na c/c de consignacións, código 5604.0000.60 883-2001 do BBVA desta cidade, denominada «Conta do Xulgado do Social número tres» o importe da condena e 150,25 euros en concepto de depósito, requisitos sen os cales non será admitido a trámite o recurso quedando firme a sentencia.</p>
<p>Así mesmo, advírtese á parte demandada que, se fai uso de tal dereito, optando pola readmisión, durante a substanciación do procedemento, deberá aboar á parte demandante o mesmo salario que percibiría, estando obrigada esta a presta-los seus servicios á demandada, a menos que esta prefira facer uso de tal aboamento sen percibir ningunha compensación por parde da demandante.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando, pronúncioo, mándoo e asínoo.</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Aquilino Naveira Muíño, expido e asino esta cédula na Coruña o 29 de xaneiro de 2002.</p>
<p>O secretario xudicial</p>
<p>Rubricado</p>

