---
date: '2002-02-28'
id: 398A
page: 2
number: 43
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 8 de febreiro de 2002 pola que se modifica o concerto educativo cos
  centros docentes privados que se relacionan no anexo.
range: Orde
url: 'https://www.xunta.gal/dog/Publicados/2002/20020228/Anuncio398A_gl.html'
---
<p>Por Orde do 24 de xullo de 2001 (DOG do 30 de xullo) apróbanse os concertos educativos cos cen</p>
<p>tros docentes privados de educación primaria, educación secundaria obrigatoria, educación especial, programas de garantía social, ciclos formativos de grao medio, ciclos formativos de grao superior e formación profesional de segundo grao.</p>
<p>Tendo en conta os informes das delegacións provinciais correspondentes de que os centros privados concertados Belarmino Fernández Iglesias de Sober (Lugo), Cebem de Vigo (Pontevedra) e San Miguel de Vigo (Pontevedra) non teñen en funcionamento, por falta de alumnado, diversos programas de garantía social.</p>
<p>A Consellería de Educación e Ordenación Universitaria, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Modifica-lo concerto educativo cos centros docentes privados que no anexo da presente orde se relacionan.</p>
<p>Segundo.-Esta orde entrará en vigor a partir do día seguinte ó da súa publicación no Diario Oficial de Galicia.</p>
<p>Contra esta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 8 de febreiro de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Lugo</p>
<p>Concello: Sober.</p>
<p>Centro: Belarmino Fernández Iglesias.</p>
<p>Código de centro: 27011718.</p>
<p>Redúceselle 1 unidade do programa de garantía social Axudante de cociña e restauración, con efectos económico-administrativos do 1 de setembro de 2001.</p>
<p>Provincia: Pontevedra</p>
<p>Concello: Vigo.</p>
<p>Centro: Cebem.</p>
<p>Código de centro: 36013795.</p>
<p>Redúceselle 1 unidade do programa de garantía social Servicios auxiliares de oficina, con efectos económico-administrativos do 1 de novembro de 2001.</p>
<p>Concello: Vigo.</p>
<p>Centro: San Miguel.</p>
<p>Código de centro: 36011348.</p>
<p>Redúceselle 1 unidade do programa de garantía social Auxiliar de axuda no domicilio e residencias asistidas, con efectos económico-administrativos do 1 de outubro de 2001.</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

