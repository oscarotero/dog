---
date: '2002-02-28'
id: 3A52
page: 2
number: 43
agency: 'REGASIFICADORA DEL NOROESTE, S.A.'
section: VI. ANUNCIOS
title: >-
  Anuncio de invitación a licitar por procedemento negociado (Directiva
  93/38/CEE, Lei 48/1998).
range: Anuncio
url: 'https://www.xunta.gal/dog/Publicados/2002/20020228/Anuncio3A52_gl.html'
---
<p>1. Entidade adxudicadora.</p>
<p>Regasificadora del Noroeste, S.A. (Reganosa).</p>
<p>C/ Cruz, 23-Meá.</p>
<p>15620 Mugardos (A Coruña) España.</p>
<p>Tfno.: 34 981 47 17 20.</p>
<p>Fax: 34 981 47 17 21.</p>
<p>Correo electrónico: reganosa*reganosa.com</p>
<p>2. Natureza do contrato.</p>
<p>Contrato de servicios para a xestión técnica e o deseño do proxecto de gasoductos de gas natural.</p>
<p>Categoría 12; clasificación 867.</p>
<p>3. Lugar de prestación de servicios e de execución.</p>
<p>Os servicios solicitados prestaranse tanto nas oficinas de Reganosa como nas da empresa adxudicataria, así como no lugar de execución das obras para a nova rede de gasoductos asociada á terminal de recepción, almacenamento e regasificación de gas natural licuado (GNL) de Galicia, sita en Mugardos (A Coruña).</p>
<p>4. Subministracións e obras.</p>
<p>a) O alcance dos servicios de xestión e enxeñería solicitados terán como finalidade a realización tanto</p>
<p>da xestión técnica do deseño, como da enxeñería básica e de detalle constructiva, para garanti-lo correcto desenvolvemento de tódalas fases do proxecto ata a operación comercial dos novos gasoductos, considerando tódalas instalacións anexas requiridas.</p>
<p>As subministracións e obras necesarias para a construcción dos gasoductos serán contratadas por Reganosa vistos os traballos desenvolvidos polo adxudicatario deste contrato.</p>
<p>Os servicios solicitados incluirán: estudios básicos; trazados; estudios (topógraficos, xeolóxicos, impacto ambiental, relación nominal de bens e dereitos afectados, relación de propietarios dos terreos, parcelarios, etc.), proxectos (básico, autorización e constructivo) e informes; plan sectorial; deseños básico e de detalle, válidos para fabricación e construcción; xestión de autorizacións e permisos; seguimento da fabricación; aprobación de documentación técnica da empresa contratista da construcción; planificación do proxecto; xestión do control de calidade; coordinación e supervisión da construcción, montaxe, seguridade en obra, probas e posta en gas.</p>
<p>b) A nova rede de gasoductos estará constituída por dous ramais, que partirán desde a nova terminal de GNL de Mugardos (A Coruña); un conectará coa rede de gas nacional nas proximidades de Betanzos e outro en Vilalba.</p>
<p>Os diámetros dos gasoductos serán de 30", 24" e 16", dependendo da zona considerada.</p>
<p>A presión de deseño será de 80 bar, e a capacidade nominal combinada da nova rede será de 825.600 metros cúbicos/hora.</p>
<p>A lonxitude total estimada da nova rede é dunhas 100 km.</p>
<p>c) A licitación será pola totalidade dos traballos descritos.</p>
<p>d) O deseño da planta realizarase baseándose no Proxecto básico da rede de gasoductos de transportes de Reganosa, de xaneiro de 1999.</p>
<p>5. Servicios: os indicados no número 4.</p>
<p>6. Variantes: non se admiten.</p>
<p>7. Exención da utilización das especificacións europeas: as exencións, se for o caso, fundamentaranse na aplicación dos supostos previstos no artigo 14.1º, alíneas a) e c) da Lei 48/1998.</p>
<p>8. Prazo de entrega: o prazo para a prestación dos servicios solicitados non superará os 30 meses desde a data de notificación da adxudicación do contrato.</p>
<p>Data de comezo dos traballos: aproximadamente no segundo trimestre do ano 2002.</p>
<p>9. Forma xurídica do ofertante: preferentemente a adxudicación realizarase a unha soa empresa, aínda que poderán excepcionalmente admitirse, cando</p>
<p>existan razóns obxectivas xustificadas, agrupacións de interese económico ou agrupacións europeas de interese económico, de acordo coa lexislación española, ou outra forma consorcial de agrupación empresarial, sempre coa responsabilidade conxunta e solidaria das empresas participadas.</p>
<p>Os empresarios que asuman o compromiso de constituírense en agrupación deberán nomear na súa solicitude de participación un dos empresarios como representante, interlocutor e apoderado único fronte á entidade adxudicadora durante a totalidade da execución do contrato.</p>
<p>10. Prazo de recepción de solicitudes.</p>
<p>a) A data límite de recepción das solicitudes de participación: vintedous (22) días desde a data de remisión deste anuncio.</p>
<p>b) Enderezo ó que debe remitirse: ve-lo indicado en 1.</p>
<p>c) Idioma: español.</p>
<p>11. Fianza de oferta: non se aplica.</p>
<p>Fianza de contrato: logo de adxudicado o contrato, o contratista achegará unha fianza do 10% sobre o valor final do contrato.</p>
<p>12. Modalidade de pagamento: o prezo que se oferte será conforme un tanto global para un alcance de prestación de servicios definido.</p>
<p>Adicionalmente solicitaranse prezos para traballos por administración para a prestación de servicios adicionais que poidan seren requiridos.</p>
<p>A oferta será valida por un período mínimo de doce meses a partir da data de presentación.</p>
<p>13. Situación do contratista e condicións mínimas de carácter técnico e económico ás que debe axustarse: experiencia probada na participación en proxectos de gasoductos de características semellantes ós considerados no número 4 do presente anuncio.</p>
<p>Na comunicación por parte dos candidatos, de confirmación do seu interese de participación nesta adxudicación, incluirase unha relación da experiencia acumulada neste tipo de prestación de servicios e máis en proxectos similares.</p>
<p>14. Criterios de adxudicación: mellor oferta técnico-económica negociada.</p>
<p>A avaliación dos candidatos realizarase segundo ós seguintes conceptos:</p>
<p>a) Equipo técnico. Valorarase a traxectoria profesional relevante en proxectos de gasoductos, nomeadamente os traballos realizados nos últimos tres anos, que serán os de maior consideración.</p>
<p>b) Experiencia tecnolóxica da empresa. Traballos similares realizados nos últimos tres anos (estudios de viabilidade, supervisión de enxeñería e enxeñería).</p>
<p>c) Valor técnico. Claridade e estructuración da proposta, alcance, compromiso. Coñecemento da tecnoloxía. Descrición dos productos que se entregarán. Método de xestión, seguimento e control. Ferramentas informáticas.</p>
<p>d) Plano de traballo proposto. Proposta de productos intermedios e finais, tempos estimados de revisión, puntos de decisión indicando os responsables de execución, revisión, aprobación e control de calidade. Método de xestión, seguimento e control.</p>
<p>e) Calidade de subministración. Métodos, calidade, ferramentas informáticas, procedemento de traballo e estándares de calidade.</p>
<p>f) Prestacións adicionais propostas.</p>
<p>g) Solvencia económica e financeira.</p>
<p>h) Grao de axuste ó orzamento de Reganosa.</p>
<p>i) Custo dos servicios extras e ampliacións.</p>
<p>j) Horas equivalentes ofertadas.</p>
<p>k) Prazo e flexibilidade.</p>
<p>15. Oferentes preseleccionados: non existen neste momento.</p>
<p>16. Data de publicación do anuncio no DOCE: non procede.</p>
<p>17. Información complementaria: a adxudicación efectuarase polo procedemento negociado.</p>
<p>18. Referencia de publicación do anuncio na prensa: non aplica.</p>
<p>19. Data de envío do anuncio pola entidade contratante: 20 de febreiro de 2002.</p>
<p>20. Data de recepción do anuncio: 20 de febreiro de 2002.</p>
<p>Mugardos, 20 de febreiro de 2002.</p>
<p>Mauro Arias Villa</p>
<p>Conselleiro delegado</p>

