---
date: '2012-12-19'
id: G2347-281112-0002
page: 47224
number: 241
agency: Xulgado do Social número 4 da Coruña
section: V. Administración de xustiza.
title: EDICTO (794/2012).
range: Edicto
url: >-
  https://www.xunta.gal/dog/Publicados/2012/20121219/AnuncioG2347-281112-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 794/2012, por instancia de Eloy Ferreiro Fernández contra Essabe Vigilancia, S.A., sobre resolución de contrato e cantidade, en que recaeu sentenza con data do 31 de outubro de 2012 que, copiada nos particulares necesarios, di así:</p>
    <p>«Decido:</p>
    <p>Estímase a demanda interposta por Eloy Ferreiro Fernández contra Essabe Vigilancia, S.A. e, en consecuencia:</p>
    <p>– Declárase extinguida, con data desta resolución, a relación laboral que une o demandante coa empresa Essabe Vigilancia, S.A.</p>
    <p>– Condénase a empresa Essabe Vigilancia, S.A. a aboar ao demandante a cantidade de sete mil setecentos setenta e oito euros con vinte e sete céntimos (7.778,27 euros) en concepto de indemnización e a cantidade de nove mil catrocentos doce euros con vinte céntimos (9.412,20 euros) en concepto de salarios debidos.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que este xulgado ten aberta, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para efectos da súa publicación no Diario Oficial de Galicia, co fin de que lle sirva de notificación en forma á empresa Essabe Vigilancia, S.A., expido e asino este edicto.</p>
    <p>A Coruña, 28 de novembro de 2012</p>
    <footer><p>A secretaria xudicial</p></footer>

