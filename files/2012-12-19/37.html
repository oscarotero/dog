---
date: '2012-12-19'
id: CA04-301112-0002
page: 47261
number: 241
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 26 de novembro de 2012, da Xefatura Territorial de Lugo, pola
  que se autoriza e se aproba o proxecto de execución dunha instalación
  eléctrica no concello de Trabada (expediente IN407A 2012/75-2, 8043 AT).
range: Resolución
url: >-
  https://www.xunta.gal/dog/Publicados/2012/20121219/AnuncioCA04-301112-0002_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: A Xunqueira Eólica, S.L.</p>
    <p>Domicilio social: pza. da Xesta, nº 3, planta 5, portal D, Oviedo.</p>
    <p>Denominación: centro de seccionamento e repartición Vilarbetote (20 kV) e liñas soterradas de alimentación.</p>
    <p>Situación: concello de Trabada.</p>
    <p>Características técnicas: </p>
    <p>• Un centro de seccionamento e repartición (20 kV) Vilarbetote, en edificio prefabricado Ormazábal PF-202 (sistema CGMCOSMOS). </p>
    <p>• Cinco liñas eléctricas subterráneas, todas elas a 20 kV, con lonxitudes comprendidas entre os 25 e os 30 metros, en simple circuíto, canalización multitubular de nova construción, e condutores unipolares de aluminio e illamento seco tipo RHZ1-OL 12/20 kV 1×240 kAl+H16; que presentan, individualmente, as seguintes particularidades:</p>
    <p>– LSAT Naraído desde sub. Vegadeo, con inicio no apoio existente nº 25 (A49725), dando continuidade á liña eléctrica aérea Naraído desde a subestación de Vegadeo, e con final no citado centro de seccionamento e repartición Vilarbetote.</p>
    <p>– LSAT Naraído cara ao CTI Naraído, con inicio no novo centro de seccionamento e repartición Vilarbetote e final no apoio existente nº 25 (A49725), dando continuidade á liña eléctrica aérea Naraído na dirección ao CTI Naraído.</p>
    <p>– LSAT a CT estación de bombeo, con inicio igualmente no novo centro de seccionamento e repartición Vilarbetote e final na conversión aerosubterránea que se instalará no apoio existente nº 25 (A49725), dando continuidade á liña eléctrica aérea que alimenta o centro de transformación estación de bombeo, en Peigar.</p>
    <p>– LSAT a CTI Goxe, co mesmo inicio e final na conversión aerosubterránea que se instalará nun apoio incluído en proxecto á parte (apoio nº 24), dando continuidade á liña eléctrica aérea que alimenta varias poboacións: centros de transformación de intemperie Refoxos, Lourido, Guiar, Braña de Guiar e Goxe (San Tirso de Abres).</p>
    <p>– LSAT de Parque Eólico A Xunqueira, con inicio na conversión aerosubterránea que se instalará en apoio incluído en proxecto á parte (nº 24), dando continuidade á liña eléctrica aérea procedente do Parque Eólico A Xunqueira e final no novo centro de seccionamento e repartición Vilarbetote.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 26 de novembro de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

