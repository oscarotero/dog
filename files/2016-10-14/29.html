---
date: '2016-10-14'
id: G0423-131016-0003
page: 46820
number: 196
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  RESOLUCIÓN do 13 de outubro de 2016, da Secretaría Xeral Técnica da
  Consellería de Infraestruturas e Vivenda, pola que se fai pública a corrección
  de erros no prego de cláusulas administrativas particulares para a licitación
  anunciada mediante a Resolución do 26 de setembro de 2016 para a contratación,
  polo procedemento aberto, do servizo para a planificación do sistema de
  transporte público de viaxeiros integrado coa prestación do transporte baixo
  demanda na zona de conexión interurbana e Pontevedra da Comunidade Autónoma,
  cofinanciada nun 80 % polo Fondo Europeo de Desenvolvemento Rexional no marco
  do programa operativo Feder Galicia 2014-2020.
range: Resolución
url: >-
  https://www.xunta.gal/dog/Publicados/2016/20161014/AnuncioG0423-131016-0003_gl.html
---
<p>No DOG núm. 192, do 7 de outubro de 2016, publicouse a Resolución do 26 de setembro de 2016 pola que se anunciaba a licitación, polo procedemento aberto, do servizo para a planificación do sistema de transporte público de viaxeiros integrado coa prestación do transporte baixo demanda na zona de conexión interurbana e Pontevedra da Comunidade Autónoma, cofinanciada nun 80 % polo Fondo Europeo de Desenvolvemento Rexional no marco do programa operativo Feder Galicia 2014-2020.</p>
    <p>Advertidos erros no prego de cláusulas administrativas particulares que rexe nesta contratación no relativo ao orzamento base de licitación, IVE e total (punto D.1, 2 e 3 do cadro de características), e unha vez corrixidos estes, publícase o prego de cláusulas administrativas particulares no perfil de contratante http://www.contratosdegalicia.es/resultado.jsp?N=66634</p>
    <p>Así mesmo, como consecuencia desta modificación, no punto 4 da Resolución do 26 de setembro de 2016, onde di: «4. Valor estimado do contrato: 142.200 €», debe dicir: «4. Valor estimado do contrato: 148.760,33 €»; e no punto 5 desta, onde di: «5. Orzamento base de licitación: a) Importe neto: 142.200 €. Importe total: 180.000 €», debe dicir: «5. Orzamento base de licitación: a) Importe neto: 148.760,33 €. Importe total: 180.000 €».</p>
    <p>Esta corrección afecta o prazo de presentación de proposicións recollido no punto 7 da Resolución do 26 de setembro de 2016, que queda do seguinte xeito:</p>
    <p>«Data límite de presentación da documentación e información: 15 días naturais contados desde o día seguinte ao da publicación desta resolución no Diario Oficial de Galicia. Se o último día de presentación de ofertas coincidise en día inhábil, o prazo de presentación rematará o primeiro día hábil seguinte».</p>
    <p>Santiago de Compostela, 13 de outubro de 2016</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

