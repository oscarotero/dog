---
date: '2003-06-27'
id: 14C66
page: 8
number: 124
agency: CONCELLO DE SAN CIBRAO DAS VIÑAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030627/Anuncio14C66_gl.html'
---
<p>O Pleno da Corporación, en sesión que tivo lugar con data do 3 de xuño de 2003, acordou rectifica-lo erro existente no proxecto do plan parcial do sector A-2 aprobado definitivamente pola corporación en sesión de data 31-5-2001, por instancia da Sociedade Map, S.L., conforme o acordo que se transcribe a continuación:</p>
<p>Primeiro.-Aproba-la rectificación do artigo 4º da ordenanza 3ª do plan parcial do sector A-2 aprobado definitivamente pola corporación con data do 31-5-2001, de modo que a superficie da parcela mínima é de 100 metros cadrados e non de 120 metros cadrados, co fin de axustala á documentación gráfica do plan, de acordo co establecido no informe técnico emitido polo arquitecto municipal, que figura no expediente.</p>
<p>Segundo.-Que se remita a consellería competente en materia urbanística, unha copia autenticada do expediente administrativo tramitado, para os efectos portunos.</p>
<p>San Cibrao das Viñas, 17 de xuño de 2003.</p>
<p>Elisa Nogueira Méndez</p>
<p>Alcaldesa</p>

