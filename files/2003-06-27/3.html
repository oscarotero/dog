---
date: '2003-06-27'
id: 14BCE
page: 8
number: 124
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 291/2003, do 4 de xuño, polo que se desafectan do dominio público
  varios bens inmobles situados nos termos municipais de Neda (A Coruña),
  Vimianzo (A Coruña), As Pontes de García Rodríguez (A Coruña) e A Pobra do
  Brollón (Lugo).
range: Decreto
url: 'https://www.xunta.gal/dog/Publicados/2003/20030627/Anuncio14BCE_gl.html'
---
<p>A Comunidade Autónoma de Galicia, en virtude do Real decreto 3317/1982 (BOE nº 291, do 4 de decembro), modificado polo Real decreto 2708/1983, sobre transferencias de funcións e servicios da Administración do Estado á Comunidade Autónoma de Galicia en materia de estradas (BOE nº 255, do 25 de outubro), integrou no seu patrimonio as casetas de legoeiros e os predios de obras públicas anexos ás estradas transferidas.</p>
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia, sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título. Neste sentido, a Consellería de Política Territorial, Obras Públicas e Vivenda, que ten adscritos os bens, emitiu informe favorable da súa desafectación, ó non resultar necesarios para o servicio. Segundo o anterior, foron tramitados pola Consellería de Economía e Facenda os expedientes de desafectación do dominio público do bens de referencia.</p>
<p>Por todo isto, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día catro de xuño de dous mil tres,</p>
<p>DISPOÑO:</p>
<p>Artigo 1º</p>
<p>Desaféctanse do dominio público os bens descritos a continuación:</p>
<p>a) Inmoble sito no punto quilométrico 616,160 da estrada AC-115 de Fene a Xubia, lugar do Puntal, no termo municipal de Neda (A Coruña), que ten unha superficie aproximada de 387 m. Sobre este predio construíuse unha caseta de legoeiro dunha</p>
<p>superficie aproximada de 113 m. Estrema: ó norte, con Manuel Montero Rodríguez; ó sur, con María Luz Rodríguez Cupeiro; ó leste, coa estrada AC-115 de Fene a Xubia; e ó oeste, con canteira de Rosa Rodríguez García.</p>
<p>Inscrito no Rexistro da Propiedade de Ferrol no tomo 2.153, libro 82 de Neda, folio 74, predio nº 7.160, inscrición 1ª.</p>
<p>b) Predio rústico sito no punto quilométrico 63,328 da estrada C-552 da Coruña a Fisterra, lugar de Reparada, no termo municipal de Vimianzo (A Coruña), que ten unha superficie aproximada de 365,80 m. Estrema: ó norte, coa estrada C-552 e María Lavandeira Maceiras; ó sur, con José Antonio Suárez Graíño; ó leste, con José Antonio Suárez Graíño e María Lavandeira Maceiras; e ó oeste, coa estrada C-552 da Coruña a Fisterra.</p>
<p>Inscrito no Rexistro da Propiedade de Corcubión no tomo 885, libro 171 de Vimianzo, folio 16, predio nº 20.910, inscrición 1ª.</p>
<p>c) Inmoble sito no punto quilométrico 19,243 da AC-142 ramal da C-641-á Capela, no lugar de Goente, no termo municipal das Pontes de García Rodríguez (A Coruña), dunha superficie aproximada de 400 m, onde se localiza unha caseta de legoeiro dunha superficie aproximada de 108 m e cuns engadidos de patio e alpendre duns 96 m. Estrema: ó norte, con Leonardo Meizoso Pico; ó sur, coa estrada AC-142, ramal de C-641 á Capela; ó leste, con herdeiros de Jesús Carballo; e ó oeste, con Leonardo Meizoso Pico.</p>
<p>Inscrito no Rexistro da Propiedade de Pontedeume no tomo 768, libro 54 do concello da Capela, folio 142, predio nº 8.905, inscrición 1ª.</p>
<p>d) Inmoble sito no punto quilométrico 64 da estrada C-533 da Gudiña a Lalín, no termo municipal da Pobra do Brollón (Lugo), dunha superficie aproximada de 1.060 m. Sobre este predio construíuse unha caseta de legoeiro dunha superficie aproximada de 127 m. Estrema: ó norte, con Isabel Rego Valcárcel; ó sur, con Gerardo Rego Álvarez; ó leste, coa estrada C-533 da Gudiña a Lalín e ó oeste, con máis de José Rego de la Fuente.</p>
<p>Inscrito no Rexistro da Propiedade de Quiroga, no tomo 222, libro 86 da Pobra do Brollón, folio 214, predio nº 8.098, inscrición 1ª.</p>
<p>Artigo 2º</p>
<p>Os inmobles anteriormente descritos adquiren natureza patrimonial.</p>
<p>Santiago de Compostela, catro de xuño de dous mil tres.</p>
<p>P.A.</p>
<p>José Antonio Orza Fernández</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

