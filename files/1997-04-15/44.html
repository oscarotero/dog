---
date: '1997-04-15'
id: '5662'
page: 3
number: 71
agency: CONCELLO DE NIGRÁN
section: VI. ANUNCIOS
title: >-
  Anuncio de modificación singular número 6 das normas subsidiarias de
  ordenación urbana do municipio de Nigrán.
range: Anuncio
url: 'https://www.xunta.gal/dog/Publicados/1997/19970415/Anuncio5662_gl.html'
---
<p>O Concello de Nigrán, por acordo plenario do 31 de xaneiro de 1997, aprobou definitivamente, en virtude da delegación prevista na Lei 7/1995, o proxecto de modificación singular nº 6 das normas subsidiarias municipais do planeamento municipal, que ten por obxecto outorga-la cualificación de equipamento sociocultural e administrativo a un terreo lindante coa Casa Consistorial, coa finalidade de situar nel unha serie de servicios administrativos, ademais de dispoñer de espacio para un centro cultura.</p>
<p>Por aplicaicón do previsto no artigo 8 d) da mencionada Lei 7/1995, do Parlamento de Galicia, a eficacia do referido acto de aprobación definitiva e a entrada en vigor da modificación aprobada quedan condicionadas á recepción do expediente pola consellería competente e á publicación da ordenanza segundo o establecido na lexislación do réxime local.</p>
<p>A citada resolución pon fin á vía administrativa, polo que contra ela cabe interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir da publicación deste anuncio. A interposición do referido recurso requirirá a comunicación previa ó órgano que dictou o acto impugnado. Todo isto sen prexuízo de que se poida exercer, se é o caso, calquera outro recurso que se considere procedente.</p>
<p>Nigrán, 18 de febreiro de 1997.</p>
<p>José Villar Pereira</p>
<p>Alcalde</p>
<p>2761</p>

