---
date: '1997-04-15'
id: 55DA
page: 3
number: 71
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 8 de abril de 1997, da Dirección Xeral de Recursos Humanos, pola
  que se fan públicos os acordos dos tribunais que xulgan o proceso selectivo
  para o ingreso en determinadas categorías de persoal laboral do Complexo
  Hospitalario Santa Mª Madre-Dr. Cabaleiro Goás de Ourense, relativas á
  celebración do segundo exercicio da fase de oposición.
range: Resolución
url: 'https://www.xunta.gal/dog/Publicados/1997/19970415/Anuncio55DA_gl.html'
---
<p>O apartado 7 da base sexta a) da resolución da Dirección Xeral de Recursos Humanos do Servicio Galego de Saúde do 8 de abril de 1996 (DOG nº 74, do 16 de abril) pola que se convoca concurso-oposición para o ingreso nas categorías incluídas na oferta pública de emprego para o ano 1995 do persoal laboral do Complexo Hospitalario Santa Mª Madre-Dr. Cabaleiro Goás de Ourense, dispón que unha vez comezadas as probas, o tribunal fará públicos os anuncios de celebración dos sucesivos exercicios nos taboleiros de anuncios do dito complexo hospitalario, nos da Dirección Xeral de Recursos</p>
<p>Humanos e nos da Delegación Provincial da Consellería de Sanidade e Servicios Sociais e da Dirección Provincial do Sergas en Ourense, e por calquera outro medio que se xulgue conveniente para facilita-la súa máxima divulgación, con vintecatro horas, polo menos, de antelación á indicada ó seu comezo.</p>
<p>Adoptado acordo polos respectivos tribunais sobre o lugar, data e hora de realización do segundo exercicio da fase de oposición, procede agora darlle publicidade no Diario Oficial de Galicia, ademais de nos lugares previstos na convocatoria, facultándose expresamente a esta Dirección Xeral de Recursos Humanos do Servicio Galego de Saúde, polo que,</p>
<p>RESOLVE:</p>
<p>Primeiro.-Convoca-los aspirantes que superaron o primeiro exercicio da fase de oposición das correspondentes categorías de persoal laboral do Complexo Hospitalario Santa Mª Madre-Dr. Cabaleiro Goás de Ourense para a realización do segundo exercicio da fase de oposición, de conformidade coa seguinte distribución:</p>
<p>* Día 24 de abril de 1997 (lugar: Pazo dos deportes Paco Paz de Ourense, xunto ó recinto feiral Expourense):</p>
<p>Chamamento 11 horas: celador.</p>
<p>Chamamento 16 horas: auxiliar de enfermería, telefonista.</p>
<p>Chamamento 19 horas: ATS/DUE, xestión da función administrativa, traballador social, operario.</p>
<p>* Día 26 de abril de 1997 (lugar: Escola Universitaria de Enfermería do Complexo Hospitalario Santa Mª Madre-Dr. Cabaleiro Goás):</p>
<p>Chamamento 10 horas: TEL, TER.</p>
<p>Segundo.-Os aspirantes terán que ir provistos necesariamente do documento nacional de identidade, permiso de conducir ou pasaporte e de bolígrafo azul ou negro (excluirase do concurso-oposición quen non compareza, de conformidade co previsto no apartado 10 da dita base sexta da convocatoria).</p>
<p>Terceiro.-En uso da facultade outorgada ós tribunais polo apartado 5 da base sexta a) da convocatoria, acórdase puntuar negativamente cada unha das respostas erróneas, deste xeito:</p>
<p>-ATS/DUE: 0,12 puntos.</p>
<p>-Xestión da función administrativa e traballador social: 0,15 puntos.</p>
<p>-TEL e TER: 0,15 puntos.</p>
<p>-Auxiliar de enfermería: 0,20 puntos.</p>
<p>-Telefonista, celador e operario: 0,15 puntos.</p>
<p>Cuarto.-O presente acordo poderá ser impugnado polos interesados nos termos previstos na base novena da convocatoria.</p>
<p>Santiago de Compostela, 8 de abril de 1997.</p>
<p>Valeriano Martínez García</p>
<p>Director xeral de Recursos Humanos</p>
<p>1802</p>

