---
date: '2023-05-19'
id: G0655-100523-0002
page: 30691
number: 94
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 10 de maio de 2023 pola que se regula a participación no
  fondo solidario de libros de texto e se convocan axudas para adquirir libros
  de texto e material escolar destinadas ao alumnado matriculado en educación
  primaria, educación secundaria obrigatoria e educación especial en centros
  docentes sostidos con fondos públicos para o curso escolar 2023/24 (códigos de
  procedemento ED330B, ED330G e ED330H).
range: Orde
url: >-
  https://www.xunta.gal/dog/Publicados/2023/20230519/AnuncioG0655-100523-0002_gl.html
---
<p>BDNS (Identif.): 694506.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (https://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>Aquelas familias con alumnado matriculado en centros docentes da Comunidade Autónoma de Galicia sostidos con fondos públicos nas modalidades de gratuidade solidaria que se relacionan a seguir:</p>
    <p>a) Fondo solidario de libros de texto do alumnado matriculado en 3º, 4º, 5º e 6º de educación primaria (EP), e en 1º, 2º, 3º e 4º de ensinanza secundaria obrigatoria (ESO).</p>
    <p>b) Axudas para adquirir libros de texto destinadas ao alumnado matriculado en 1º e 2º de EP, e en educación especial (EE), así como as axudas que pode recibir o alumnado incluído na disposición adicional primeira da orde.</p>
    <p>c) Axudas para material escolar destinadas ao alumnado matriculado en EP, ESO e EE.</p>
    <p>Segundo. Obxecto</p>
    <p>As distintas modalidades de axudas teñen como obxecto apoiar as familias con menos ingresos para dispoñer dos libros de texto e material escolar.</p>
    <p>Terceiro. Bases reguladoras</p>
    <p>Orde do 10 de maio de 2023 pola que se regula a participación no fondo solidario de libros de texto e se convocan axudas para adquirir libros de texto e material escolar destinadas ao alumnado matriculado en educación primaria, educación secundaria obrigatoria e educación especial en centros docentes sostidos con fondos públicos para o curso escolar 2023/24 (códigos de procedemento ED330B, ED330G e ED330H).</p>
    <p>Cuarto. Importe</p>
    <p>Fondo solidario de libros de texto: financiado cunha dotación total de 9.139.557,00 euros para o ano 2023 e de 400.000,00 euros para o ano 2024.</p>
    <p>Axudas de libros de texto: financiadas cunha dotación total de 6.261.400,00 euros para o ano 2023 e de 400.000,00 euros para o ano 2024. Esta actuación está cofinanciada polo Ministerio de Educación e Formación Profesional.</p>
    <p>Material escolar: financiado cunha dotación total de 9.225.000,00 euros para o ano 2023 e de 400.000,00 euros para o ano 2024.</p>
    <p>Quinto. Prazo de presentación de solicitudes</p>
    <p>Iniciarase o día seguinte ao da publicación desta orde no Diario Oficial de Galicia e rematará o día 21 de xuño de 2023. O alumnado que se incorpore ao centro docente fóra deste prazo disporá dun mes contado a partir do día seguinte ao da formalización da matrícula. Non se poderán presentar solicitudes despois do 2 de abril de 2024.</p>
    <p>Santiago de Compostela, 10 de maio de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional<br>e Universidades</p></footer>

