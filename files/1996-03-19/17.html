---
date: '1996-03-19'
id: 458E
page: 2
number: 56
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 114/1996, do 7 de marzo, polo que se aproba o cambio de denominación
  oficial do concello de Cabana polo de Cabana de Bergantiños.
range: Decreto
url: 'https://www.xunta.gal/dog/Publicados/1996/19960319/Anuncio458E_gl.html'
---
<p>Ante as continuas confusións que se veñen producindo na tramitación dos distintos expedientes municipais perante os organismos oficiais, motivadas pola similitude fonética existente entre o Concello de Cabana e outros concellos e lugares desta Comunidade Autónoma, o Pleno da Corporación, en sesión extraordinaria celebrada o 28 de xullo de 1995 adoptou acordo relativo á inicia-lo expediente de troco de denominación oficial do Concello de Cabana (A Coruña), polo de Cabana de Bergantiños.</p>
<p>Tralo período de información pública por plazo de 30 días non se presentaron reclamacións.</p>
<p>Emitiu informe favorable a Deputación Provincial da Coruña e foi solicitado informe da Real Sociedade Xeográfica.</p>
<p>O Pleno da Corporación, en sesión celebrada o 26 de decembro de 1995, acordou aprobar con carácter definitivo o troco da denominación oficial.</p>
<p>Corresponde á Xunta de Galicia a competencia para aproba-lo troco de denominacións dos concellos, de conformidade co disposto nos artigos 1º.2.3</p>
<p>do Real decreto 1014/1979, do 13 de febreiro, artigo 11.1º do R.D. lexislativo 781/1986, do 18 de abril e artigo 26.1º do R.D. 1690/1986, do 11 de xullo.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día sete de marzo de mil novecentos noventa e seis,</p>
<p>DISPOÑO:</p>
<p>Aproba-lo troco de denominación oficial do concello de Cabana (A Coruña), polo de Cabana de Bergantiños.</p>
<p>Santiago de Compostela, sete de marzo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>1554</p>

