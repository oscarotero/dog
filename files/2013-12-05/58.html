---
date: '2013-12-05'
id: L178-151113-0010
page: 47181
number: 233
agency: Concello de Santiago de Compostela
section: VI. Anuncios. b) Administración local.
title: ANUNCIO de información pública do estudo de detalle das Casas de Ramírez.
range: Anuncio
url: >-
  https://www.xunta.gal/dog/Publicados/2013/20131205/AnuncioL178-151113-0010_gl.html
---
<p>A Xunta de Goberno da cidade de Santiago de Compostela, na sesión ordinaria que tivo lugar o día 31 de outubro de 2013, adoptou o seguinte acordo:</p>
    <p>a) Aprobar inicialmente o estudo de detalle que define os criterios compositivos e estéticos de aplicación ao conxunto catalogado A-56 (Casas de Ramírez), segundo o documento redactado polos servizos técnicos municipais en outubro de 2013. </p>
    <p>b) En aplicación do procedemento regulado polo artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, o estudo de detalle inicialmente aprobado someterase a información pública durante o prazo de vinte días soltos, mediante anuncios que para o efecto se publicarán no <em>Diario Oficial de Galicia</em> nun xornal dos de maior circulación na provincia. </p>
    <p>c) Durante o trámite de información pública solicitarase o informe da Dirección Xeral do Patrimonio Cultural. Na solicitude que se eleve ao citado organismo formularase a proposta de eximir da autorización de Patrimonio as intervencións que, en desenvolvemento do estudo de detalle, se axusten aos criterios e modelos que nel se definen, coa única excepción das tipificadas como de grao 3, para as que resultará preceptiva, en todo caso, a autorización do órgano competente da Consellería de Cultura.</p>
    <p>d) A aprobación inicial determina automaticamente, por aplicación do disposto polo artigo 77.2 da LOUG, a suspensión do outorgamento das licenzas que poidan resultar incompatibles cos criterios e condicións fixados no estudo de detalle, durante o prazo máximo de dous anos, contado desde a aprobación inicial. </p>
    <p>Este acordo comunicarase aos servizos de Licenzas e Rehabilitación.</p>
    <p>De conformidade co disposto no artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, o citado expediente sométese a información pública, polo prazo de 20 días, contado a partir do día seguinte ao da publicación deste anuncio no <em>Diario Oficial de Galicia</em>. Durante este prazo os interesados poderán consultar o expediente no Servizo de Planeamento e Xestión e formular por escrito as alegacións que consideren oportunas.</p>
    <p>Santiago de Compostela, 6 de novembro de 2013</p>
    <footer><p>María Pardo Valdés<br>Concelleira da Área de Desenvolvemento Urbano e Sostible</p></footer>

