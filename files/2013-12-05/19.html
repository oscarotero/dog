---
date: '2013-12-05'
id: G2410-151113-0001
page: 47007
number: 233
agency: Xulgado do Social número 1 de Santiago de Compostela
section: V. Administración de xustiza.
title: EDICTO (449/2013).
range: Edicto
url: >-
  https://www.xunta.gal/dog/Publicados/2013/20131205/AnuncioG2410-151113-0001_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 449/2013 deste xulgado do social, seguido por instancia de Baltasar Rodríguez Liste contra a empresa Excavaciones Migasa, S.L. e o Fondo de Garantía Salarial (Fogasa), sobre despedimento, ditouse a seguinte resolución cuxo ditame expresa:</p>
    <p>«1º. Estimo a demanda sobre despedimento formulada por instancia de Baltasar Rodríguez Liste, asistido pola letrada Sra. Marisol Romero Salgado, contra a entidade Excavaciones Migasa, S.A., e o Fondo de Garantía Salarial (en diante, Fogasa) que non comparecen malia estaren debidamente citados, sobre despedimento por causa obxectiva e, en consecuencia, declaro a improcedencia do despedimento, con condena da empresa indicada á extinción da relación laboral na data da sentenza, con aboamento da indemnización detallada no número segundo deste fallo (ao non ser posible a readmisión por cesamento de actividade da empresa, ao estar dada de baixa).</p>
    <p>2º. A indemnización segundo o disposto no número anterior sería de 24.384,81 €.</p>
    <p>3º. Non procede condenar nesta instancia o Fogasa, sen prexuízo da súa responsabilidade nos termos do artigo 33 do ET.</p>
    <p>Notifíquese ás partes a presente resolución facéndolles saber que fronte a ela poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Excavaciones Migasa, S.L., actualmente en paradoiro descoñecido, insiro o presente no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 15 de novembro de 2013</p>
    <footer><p>A secretaria xudicial</p></footer>

