---
date: '2016-01-12'
id: G0424-231215-0015
page: 1162
number: 6
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 23 de decembro de 2015, da Xefatura Territorial da Coruña, de
  notificación de información pública do expediente IN661A 2011/20-1.
range: Anuncio
url: >-
  https://www.xunta.gal/dog/Publicados/2016/20160112/AnuncioG0424-231215-0015_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro, e BOE núm. 30, do 4 de febrero), notifícaselles aos interesados descoñecidos, ausentes ou con enderezo descoñecido que se sinalan no anexo deste anuncio a Resolución do 27 de xullo de 2015, da Xefatura Territorial da Coruña, pola que se somete a información pública a declaración de utilidade pública, en concreto, e a necesidade de urxente ocupación que iso implica, das novas afeccións do proxecto do parque eólico Monte Tourado-Eixe, no concello de Vimianzo, na provincia da Coruña (expediente IN661A 2011/20-1).</p>
    <p>A eficacia do acto queda supeditada á súa publicación no Boletín Oficial del Estado, polo que os interesados poderán examinar o expediente e presentar alegacións na Xefatura Territorial de Economía, Emprego e Industria, sita na rúa Vicente Ferrer, 2, 2º andar, 15071 A Coruña, no prazo de trinta días a partir do seguinte ao da publicación deste anuncio no Boletín Oficial del Estado.</p>
    <p>Sen prexuízo do anterior, este anuncio publícase tamén no Diario Oficial de Galicia.</p>
    <p>A Coruña, 23 de decembro de 2015</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN661A 2011/20-1.</p>
    <p>Solicitante: Fenosa Wind, S.L.</p>
    <p>Denominación: parque eólico Monte Tourado-Eixe.</p>
    <p>Concello: Vimianzo (A Coruña).</p>

