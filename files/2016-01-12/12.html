---
date: '2016-01-12'
id: G2347-181215-0001
page: 1125
number: 6
agency: Xulgado do Social número 4 da Coruña
section: V. Administración de xustiza.
title: EDICTO (652/2015).
range: Edicto
url: >-
  https://www.xunta.gal/dog/Publicados/2016/20160112/AnuncioG2347-181215-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e</p>
    <p>Certifico: que neste xulgado se seguen autos número 652/2015 por instancia de José Ramón Muíño Regueira contra Sumtec, S.L., Puertas Blindex, S.L., General Panels, S.L., Bianinver Sociedad de Inversiones, S.L., Caamaño y Bianchi Sociedad de Inversiones, S.L., o Fondo de Garantía Salarial e o administrador concursal de Sumtec, S.L., sobre resolución de contrato e despedimento, nos cales se ditou sentenza con data do 28.11.2015, que copiada nos particulares necesarios di así:</p>
    <p>«Decisión:</p>
    <p>Desestímase a demanda interposta por José Ramón Muíño Regueira fronte ás empresas Sumtec, S.L., Puertas Blindex, S.L., General Panels, S.L., Bianinver Sociedad de Inversiones, S.L., Caamaño y Bianchi Sociedad de Inversiones, S.L. (desistida), administrador concursal de Sumtec, S.L., Sr. Fernández Obanza Carro e o Fondo de Garantía Salarial, e estímase a excepción de falta de xurisdición oposta pola representación de Sumtec, S.L. e a súa administración concursal.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abonda a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que lle sirva de notificación en forma á empresa Puertas Blindex, S.L., expido e asino o presente edicto.</p>
    <p>A Coruña, 18 de decembro de 2015</p>
    <footer><p>A secretaria xudicial</p></footer>

