---
date: '2012-12-13'
id: C141-301012-0001
page: 46656
number: 237
agency: Portos de Galicia
section: VI. Anuncios. a) Administración autonómica.
title: >-
  ACORDO do 29 de outubro de 2012, do presidente do ente público Portos de
  Galicia, polo que se somete a información pública a solicitude presentada por
  Astilleros y Varaderos Lago Abeijón, S.L. de concesión administrativa de
  ocupación de terreos de dominio público portuario do porto de Muros, para
  explotación de zona de varada e foso de travelift para reparación de
  embarcacións (expediente 12-38-12-C-1).
range: Acordo
url: >-
  https://www.xunta.gal/dog/Publicados/2012/20121213/AnuncioC141-301012-0001_gl.html
---
<p>O 24 de outubro de 2012 o presidente de Portos de Galicia adxudicou á empresa Astilleros y Varaderos Lago Abeijón, S.L. o procedemento aberto (sistema multicriterio) para a selección dunha oferta para a tramitación dunha concesión administrativa de ocupación do dominio público portuario do porto de Muros, para a explotación de zona de varada e foso de travelift para reparación de embarcacións, segundo documentación técnica consistente na memoria de explotación presentada no citado procedemento. Non está prevista a execución de obras a maiores da infraestrutura xa executada por Portos de Galicia.</p>
    <p>En cumprimento do disposto no artigo 85.3 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, faise público para que as persoas e entidades interesadas poidan examinar o expediente e presentar por escrito as alegacións que consideren oportunas nos servizos centrais de Portos de Galicia, oficinas sitas na praza Europa 5 A, 6º, polígono das Fontiñas, 15707 Santiago de Compostela, no prazo de vinte (20) días hábiles, contados a partir do seguinte ao de publicación do presente anuncio no <em>Diario Oficial de Galicia</em>. A documentación está dispoñible na web portosdegalicia.com</p>
    <p>Santiago de Compostela, 29 de outubro de 2012</p>
    <footer><p>José Juan Durán Hermida<br>Presidente de Portos de Galicia</p></footer>

