---
date: '2012-12-13'
id: C3K1-291112-0001
page: 46644
number: 237
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 20 de novembro de 2012, da Dirección Xeral de Innovación e Xestión
  da Saúde Pública, pola que se notifica a resolución do expediente sancionador
  2012108TA-CO por infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20121213/AnuncioC3K1-291112-0001_gl.html
---
<p>Con data do 8 de outubro de 2012, o director xeral de Innovación e Xestión da Saúde Pública da Consellería de Sanidade ditou resolución do expediente sancionador 2012108TA-CO, incoado na Xefatura Territorial da Consellería de Sanidade da Coruña a Secundina García Rivera, titular do establecemento Mesón O Labrador.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio da presente cédula, e seguindo o disposto no número 5 do referido artigo, notifícaselle a Secundina García Rivera, titular do establecemento Mesón O Labrador, o contido da referida resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste para interpor recurso de alzada, ante a conselleira de Sanidade, no prazo dun mes contado desde o día seguinte ao da publicación da presente cédula, segundo establece o artigo 115 da Lei 30/1992, do 26 de novembro, e lémbraselle o seu dereito a consultar o expediente, depositado nas dependencias da Dirección Xeral de Innovación e Xestión da Saúde Pública, sita en San Lázaro, s/n, Santiago de Compostela, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade con esta resolución, deberá facer efectiva a multa no prazo de quince (15) días hábiles, mediante ingreso que debe efectuar en Caixa Galicia, conta contable 840, código 001, ou en Caixanova. Recadación Xunta: modelo XTAX, e empregando os impresos normalizados que lle serán facilitados nas dependencias da Dirección Xeral de Innovación e Xestión da Saúde Pública. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro.</p>
    <p>Santiago de Compostela, 20 de novembro de 2012</p>
    <footer><p>Manuel Antonio Varela Rey<br>Director xeral de Innovación e Xestión da Saúde Pública</p></footer>
    <h2>ANEXO</h2>
    <p>Nº expediente: 2012108TA-CO.</p>
    <p>Denunciada: Secundina García Rivera, titular do establecemento Mesón O Labrador.</p>
    <p>DNI/CIF: Y-1150560-E.</p>
    <p>Último domicilio coñecido: avda. Che Guevara, 63, portal 2 B, de Oleiros.</p>
    <p>Feito imputado: infracción en materia sanitaria.</p>
    <p>Preceptos infrinxidos: artigo 42 da Lei 8/2008; artigos 7.u), 19.3.b) e 20.1 da Lei 28/2005, do 26 de decembro.</p>
    <p>Tipificación: grave.</p>
    <p>Sanción imposta: 1.200 €.</p>

