---
date: '2012-12-13'
id: G0164-281112-0001
page: 46642
number: 237
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 23 de novembro de 2012, do Servizo de Vixilancia e Inspección, polo
  que se notifica o acordo de incoación do expediente sancionador S-C-19.12, en
  materia de protección do patrimonio cultural de Galicia.
range: Anuncio
url: >-
  https://www.xunta.gal/dog/Publicados/2012/20121213/AnuncioG0164-281112-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase á persoa que se relaciona no anexo o acordo de incoación do expediente sancionador S-C-19.12 por infracción da Lei 8/1995, do 30 de outubro, do patrimonio cultural de Galicia.</p>
    <p>O interesado disporá dun prazo de quince días hábiles, contados desde o día seguinte ao da publicación deste anuncio, para examinar o expediente nas dependencias do Servizo de Coordinación da Área Cultural da Xefatura Territorial da Consellería de Cultura, Educación e Ordenación Universitaria na Coruña, e para presentar cantas alegacións, documentos ou informacións considere convenientes e, de ser o caso, propoñer proba, concretando os medios de que pretenda valerse.</p>
    <p>Advírtese o interesado de que, se non efectuar alegacións sobre o contido do dito acordo no citado prazo, a iniciación poderá ser considerada proposta de resolución cos efectos previstos nos artigos 18 e 19 do Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto.</p>
    <p>Santiago de Compostela, 23 de novembro de 2012</p>
    <footer><p>Roberto Pena Puentes<br>Xefe do Servizo de Vixilancia e Inspección</p></footer>
    <h2>ANEXO</h2>
    <p>Nº de expediente: S-C-19.12.</p>
    <p>Interesado: Nebril Forestal, S.L.</p>
    <p>Último enderezo coñecido: rúa Argentina, 9 baixo, 15011 A Coruña.</p>
    <p>Feitos imputados: obras de ampliación de pistas orixinais e apertura de novos accesos que implicaron a realización de movementos de terras que afectaron a área de respecto das mámoas do monte de Brión e a área de protección integral do túmulo denominado GA15036044, situadas no monte de Brión, concello de Ferrol.</p>
    <p>Tipificación: artigo 90.g) da Lei 8/1995, do 30 de outubro, do patrimonio cultural de Galicia.</p>
    <p>Precepto sancionador: artigo 95 da Lei 8/1995, do 30 de outubro, do patrimonio cultural de Galicia.</p>

