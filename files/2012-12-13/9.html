---
date: '2012-12-13'
id: G1994-221112-0002
page: 46616
number: 237
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (427/2010).
range: Edicto
url: >-
  https://www.xunta.gal/dog/Publicados/2012/20121213/AnuncioG1994-221112-0002_gl.html
---
<p>Nas actuacións de recurso de suplicación número 427/2010 a que se refire o encabezamento, seguidas ante a Sala do Social do Tribunal Superior de Xustiza de Galicia, dimanantes dos autos número 746/2007 do Xulgado do Social número 1 de Ourense, promovidos por Antonio Diéguez Diéguez contra o Instituto Nacional da Seguridade Social, a Tesouraría Xeral da Seguridade Social, Pizarras Nano, S.L., Excavaciones Ucediños, S.L., Mutua Fremap, Asepeyo, mutua de accidentes de traballo e enfermidades profesionais da Seguridade Social número 151, Mutua Gallega de Accidentes de Trabajo, mutua de accidentes de traballo Fraternidad-Muprespa, Ruedas Richard Barco, S.L., Desmontes Richard, S.L., sobre accidente, con data do 21 de novembro de 2012, se ditou a resolución cuxa parte dispositiva é como segue:</p>
    <p>«Resolvemos que, desestimando o recurso de suplicación formulado pola representación procesual de Antonio Diéguez Diéguez contra a sentenza do 7 de outubro de 2009, ditada polo Xulgado do Social número 1 dos de Ourense, en proceso promovido polo recorrente contra o Instituto Nacional da Seguridade Social e outros, debemos confirmar e confirmamos a sentenza contra a cal se recorreu. </p>
    <p>Notifíquese esta resolución ás partes e á Fiscalía do Tribunal Superior de Xustiza e fágaselles saber que contra ela só cabe recurso de casación para a unificación de doutrina, que se preparará por escrito ante esta sala do social dentro dos dez días seguintes ao da notificación desta sentenza e de acordo co disposto no artigo 218 e seguintes da Lei de xurisdición social.</p>
    <p>Se a recorrente non está exenta de depósito e consignación para recorrer, deberá ingresar:</p>
    <p>– A cantidade obxecto de condena na conta corrente desta sala no banco Banesto, nº 1552 0000 80 (nº recurso) (dúas últimas cifras do ano).</p>
    <p>– O depósito de 600 euros na conta corrente desta sala nº 1552 0000 37 (nº recurso) (dúas últimas cifras do ano).</p>
    <p>Unha vez firme, expídase certificación para constancia na peza que se arquivará neste tribunal, e lévese o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por esta nosa sentenza, pronunciámolo, mandámolo e asinámolo».</p>
    <p>Advírtese as partes en ignorado paradoiro de que, no sucesivo, se lles efectuarán as notificacións en estrados, salvo que se trate de autos, sentenzas ou emprazamentos, de acordo co prevido no artigo 59 da Lei de procedemento laboral.</p>
    <p>E para que así conste, para os efectos da súa publicación no <em>Diario Oficial de Galicia</em>, co fin de que sirva de notificación en forma a Ruedas Richard Barco, S.L., Desmontes Richard, S.L., con último domicilio coñecido en Ourense, expido e asino este edicto.</p>
    <p>A Coruña, 21 de novembro de 2012</p>
    <footer><p>A secretaria xudicial</p></footer>

