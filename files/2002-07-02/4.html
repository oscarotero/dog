---
date: '2002-07-02'
id: D15A
page: 10
number: 126
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de xuño de 2002 pola que se autoriza o cambio de denominación da
  escola específica de música municipal de Cangas (Pontevedra).
range: Orde
url: 'https://www.xunta.gal/dog/Publicados/2002/20020702/AnuncioD15A_gl.html'
---
<p>A escola de música municipal de Cangas (Pontevedra) foi incluída no Rexistro de escolas de música e danza da Comunidade Autónoma de Galicia por Orde do 27 de setembro de 1996 (Diario Oficial de Galicia do 7 de novembro), de acordo co previsto na Orde do 11 de marzo de 1993 pola que se regulan as condicións de creación e funcionamento das escolas de música e danza da Comunidade Autónoma de Galicia (DOG do 22 de abril).</p>
<p>O concello de Cangas, titular do centro, solicita o cambio de denominación desta escola específica de música.</p>
<p>Considerando que concorren no expediente tódolos requisitos esixidos nas disposicións vixentes para poder acceder ó solicitado e cumpridos tódolos trámites regulamentarios previstos, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo cambio de denominación da escola específica de música municipal de Cangas (Pontevedra), segundo os datos que figura no anexo á presente orde.</p>
<p>Segundo.- O cambio de denominación non afectará o réxime de funcionamento do centro.</p>
<p>Terceiro.- A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14).</p>
<p>Santiago de Compostela, 10 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra</p>
<p>Concello: Cangas.</p>
<p>Localidade: Cangas.</p>
<p>Enderezo: avda. de Bueu, s/n.</p>
<p>Código do centro: 36020027.</p>
<p>Titular: Concello de Cangas.</p>
<p>Denominación xenérica: escola de música.</p>
<p>Denominación específica: municipal Mestre Inocentes Camaño.</p>

