---
date: '2015-04-08'
id: L247-310315-0013
page: 13530
number: 65
agency: Concello de Rodeiro
section: VI. Anuncios. b) Administración local.
title: >-
  ANUNCIO de información pública sobre o convenio urbanístico de planeamento coa
  Diocese de Lugo.
range: Edicto
url: >-
  https://www.xunta.gal/dog/Publicados/2015/20150408/AnuncioL247-310315-0013_gl.html
---
<p>O Pleno do Concello, na sesión ordinaria que tivo lugar o día 24 de marzo de 2015, acordou a aprobación inicial do convenio urbanístico de planeamento entre o Concello de Rodeiro e a Diocese de Lugo para a modificación puntual do Plan xeral de ordenación municipal (PXOM) no ámbito da avenida Aviador Gumersindo Areán no lugar de Rodeiro, parroquia de Rodeiro, para a creación de equipamento para usos relixiosos.</p>
    <p>De conformidade co disposto no artigo 237.1 da Lei 9/2002, do 30 de decembro, de ordenación urbanística e protección do medio rural de Galicia, o citado convenio sométese ao trámite de información pública polo prazo de vinte días, contados a partir do seguinte ao da publicación deste edicto.</p>
    <p>Durante o dito prazo, os interesados poderán consultar o expediente na Secretaría do concello e formular, de ser o caso, as alegacións que xulguen pertinentes en relación co convenio urbanístico inicialmente aprobado.</p>
    <p>Rodeiro, 31 de marzo de 2015</p>
    <footer><p>Luis López Diéguez<br>Alcalde</p></footer>

