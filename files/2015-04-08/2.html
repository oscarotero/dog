---
date: '2015-04-08'
id: G0244-190315-0007
page: 13347
number: 65
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 13 de marzo de 2015, da Dirección Xeral de Relacións
  Institucionais e Parlamentarias, pola que se ordena a publicación do acordo da
  Comisión Bilateral de Cooperación Administración Xeral do Estado-Comunidade
  Autónoma de Galicia en relación coa Lei 9/2014, do 9 de maio, xeral de
  telecomunicacións.
range: Resolución
url: >-
  https://www.xunta.gal/dog/Publicados/2015/20150408/AnuncioG0244-190315-0007_gl.html
---
<p>Consonte o establecido no artigo 33 da Lei orgánica 2/1979, do 3 de outubro, do Tribunal Constitucional, esta dirección xeral dispón a publicación do acordo que figura como anexo a esta resolución.</p>
    <p>Santiago de Compostela, 13 de marzo de 2015</p>
    <footer><p>Blanca García-Señoráns Álvarez<br>Directora xeral de Relacións Institucionais e Parlamentarias</p></footer>
    <h2>ANEXO<br>Acordo da Comisión Bilateral de Cooperación Administración Xeral<br>do Estado-Comunidade Autónoma de Galicia en relación coa Lei 9/2014,<br>do 9 de maio, xeral de telecomunicacións</h2>
    <p>A Comisión Bilateral de Cooperación Administración Xeral do Estado-Comunidade Autónoma de Galicia, na súa reunión do día 2 de febreiro, adoptou o seguinte acordo:</p>
    <p>Primeiro. De conformidade coas negociacións previas mantidas polo grupo de traballo constituído en cumprimento do previsto no acordo da Comisión Bilateral de Cooperación Administración Xeral do Estado-Comunidade Autónoma de Galicia, do 17 de xullo de 2014, para o estudo e a proposta de solución das discrepancias competenciais manifestadas en relación cos artigos 5, 10.2, 29.3, 32, 34, 35, 36, coa disposición adicional décimo cuarta, coas disposicións transitorias sétima, novena e décimo segunda e coa disposición derradeira novena da Lei 9/2014, do 9 de maio, xeral de telecomunicacións, considéranse liquidadas as ditas discrepancias de conformidade cos seguintes compromisos:</p>
    <p>a) A regulación das telecomunicacións e a determinación do réxime xurídico das telecomunicacións que leva a cabo a Lei 9/2014, do 9 de maio, xeral de telecomunicacións, en especial, no relativo ao despregamento das redes e á instalación de infraestruturas de telecomunicacións, enténdese sen prexuízo e con pleno respecto ás competencias constitucional e estatutariamente recoñecidas ás comunidades autónomas en materia de ordenación do territorio, urbanismo ou ambiente, entre outras.</p>
    <p>b) A Administración xeral do Estado e as comunidades autónomas aplicarán con lealdade e a coordinación debida os instrumentos de colaboración normativos e de relacións interadministrativas deseñados pola Lei 9/2014, do 9 de maio, xeral de telecomunicacións, de forma que se facilite e fomente o despregamento das redes e a instalación de infraestruturas de telecomunicacións a partir do mutuo respecto da respectiva esfera competencial.</p>
    <p>c) A Administración xeral do Estado comprométese a que no desenvolvemento regulamentario da Lei 9/2014, do 9 de maio, xeral de telecomunicacións, se deseñen instrumentos de colaboración adicionais dirixidos a reforzar a imbricación de competencias entre a Administración xeral do Estado e as comunidades autónomas e a afondar na negociación de solucións que, con pleno respecto competencial, impulsen e fomenten o despregamento das redes e a instalación de infraestruturas de telecomunicacións. </p>
    <p>Segundo. Comunicar este acordo ao Tribunal Constitucional para os efectos previstos no artigo 33.2 da Lei orgánica 2/1979, do 3 de outubro, do Tribunal Constitucional, así como inserir o presente acordo no Boletín Oficial del Estado e no Diario Oficial de Galicia. </p>
    <p>Madrid, 2 de febreiro de 2015</p>
    <table>
     <tbody>
      <tr>
       <td><footer><p>Cristóbal Montoro Romero<br>Ministro de Facenda e Administracións Públicas</p></footer></td>
       <td><footer><p>Alfonso Rueda Valenzuela<br>Vicepresidente e conselleiro da Presidencia, Administracións Públicas e Xustiza</p></footer></td>
      </tr>
     </tbody>
    </table>

