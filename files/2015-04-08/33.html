---
date: '2015-04-08'
id: CA04-170315-0004
page: 13473
number: 65
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de marzo de 2015, da Xefatura Territorial de Pontevedra, de
  autorización administrativa, declaración, en concreto, de utilidade pública e
  da necesidade de urxente ocupación que leva implícita, e de autorización
  administrativa de construción dunha instalación eléctrica no concello de Bueu
  (expediente IN407A 2014/215-4).
range: Resolución
url: >-
  https://www.xunta.gal/dog/Publicados/2015/20150408/AnuncioCA04-170315-0004_gl.html
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción das instalacións eléctricas que a seguir se describen:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMTS, CT Outeiro 2.</p>
    <p>Situación: Bueu.</p>
    <p>Características técnicas: LMT subterránea a 20 kV con condutor tipo RHZ de 319 metros de lonxitude, con orixe no apoio número C87-108 da LMT LOZ808B, entre as derivacións aos CCTT A Barraca e Outeiro, e final no CT proxectado Outeiro 2. Centro de transformación de 250 kVA, RT 20 kV/400-230 V, situado no lugar do Norte, Bueu.</p>
    <p>Realizouse o trámite de información pública inserindo anuncios no DOG do 12 de decembro de 2014, no BOP do 16 de decembro de 2014, no xornal <em>Faro de Vigo</em> do 2 de decembro de 2014 e no taboleiro de anuncios do concello de Bueu. Durante o mencionado trámite recibiuse a seguinte alegación:</p>
    <p>Con data do 30 de decembro de 2014 José Ramón Fernández Villas presenta escrito de alegacións nesta xefatura territorial en relación coa instalación LMT, CT Outeiro, as cales son remitidas á empresa peticionaria para que, pola súa vez, realice as alegacións que considere pertinentes.</p>
    <p>Una vez examinadas as alegaciones formuladas por ambas as partes, conclúese o siguiente:</p>
    <p>O artigo 161 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, refírese á imposición de servidumes de paso de liñas eléctricas, e non é de aplicación á expropiación dunha parcela para a instalación dun centro de transformación ou cualquera equipamento necesario.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economia e Industria do 19 de febreiro de 2014 pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, resolve:</p>
    <p>Conceder autorización administrativa, autorización administrativa de construción e declarar, en concreto, a utilidade pública e a necesidade da urxente ocupación que leva implícita dos bens afectados pola devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguranza establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 14 meses a partir da recepción da presente resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderase interpoñer recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén se poderá interpoñer calquer outro recurso que se considere pertinente.</p>
    <p>Pontevedra, 9 de marzo de 2015</p>
    <footer><p>Ignacio Rial Santomé<br>Xefe territorial de Pontevedra</p></footer>

