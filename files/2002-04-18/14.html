---
date: '2002-04-18'
id: 6DD6
page: 5
number: 75
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 8 de abril de 2002, do tribunal designado para xulga-lo proceso
  selectivo para o acceso á categoría 10E (vixilante de arquivos, bibliotecas e
  museos), correspondente ó grupo V do persoal laboral fixo da Xunta de Galicia,
  pola que se fai pública a data, a hora e o lugar de realización do primeiro
  exercicio da fase de oposición.
range: Resolución
url: 'https://www.xunta.gal/dog/Publicados/2002/20020418/Anuncio6DD6_gl.html'
---
<p>En sesión que tivo lugar o día 8 de abril de 2002, o tribunal V-D designado pola Orde do 24 de decembro de 2001 para xulga-lo proceso selectivo para o acceso á categoría 10E (vixilante de arquivos, bibliotecas e museos), correspondente ó grupo V do persoal laboral fixo da Xunta de Galicia, convocado pola Orde do 30 de xullo de 2001, acordou, de conformidade co disposto na base III.10 da convocatoria, que o primeiro exercicio da fase de oposición para a categoría 10E se realizará o día 10 de maio de 2002 no recinto feiral internacional de Galicia (Silleda), en chamamento único.</p>
<p>A realización do exercicio comezará ás 13.30 horas, abríndose as portas do lugar de acceso para a súa realización ás 12.30 horas.</p>
<p>Os aspirantes deberán ir provistos de DNI ou documento fidedigno acreditativo da súa identidade, a xuízo do tribunal, lapis do nº 2 e goma de borrar.</p>
<p>Santiago de Compostela, 8 de abril de 2002.</p>
<p>Antonio Rodríguez Álvarez</p>
<p>Presidente do tribunal</p>

