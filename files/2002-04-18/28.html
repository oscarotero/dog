---
date: '2002-04-18'
id: '6E12'
page: 5
number: 75
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (722/2001).
range: Cédula
url: 'https://www.xunta.gal/dog/Publicados/2002/20020418/Anuncio6E12_gl.html'
---
<p>Ana María Carrasco García, secretaria do Xulgado do Social número catro da Coruña, dou fe e certifico que neste xulgado se seguen autos número 722/2001, por instancia de María del Carmen Lozano Gómez contra Esbotex, S.L., sobre depedimento, nos que recaeu sentencia en data 28-2-2002 que, copiada nos particulares necesarios, di así:</p>
<p>«Decido que, estimando a demanda promovida por María del Carmen Lozano Gómez contra Esbotex, S.L., debo declarar e declaro improcedente o despedimento efectuado ó demandante, condenando a demandada a que no prazo de cinco días contado desde a notificación desta resolución, opte entre a inmediata readmisión da traballadora nas mesmas condicións que rexían antes de producirse o despedimento, co aboamento da cantidade de 156,05 A (25.964 pesetas) en concepto de indemnización, e ó aboamento dos salarios deixados de percibir desde a data do despedimento ata a notificación desta resolución, a razón de 23,44 A (3.900 pesetas) día.</p>
<p>Así, por esta miña sentencia, contra a que poderá recorrerse en suplicación perante a Sala do Social do Tribunal Superior de Xustiza de Galicia, no prazo de cinco días contado desde o seguinte ó da súa notificación, anunciando o propósito de presentalo mediante comparecencia ou por escrito, sendo indispensable que, ó tempo de anuncialo, o recorrente, se é empresario, exhiba diante deste Xulgado do Social o xustificante acreditativo de ter depositado no Banco de Bilbao Vizcaya, oficina principal desta cidade, na conta corrente deste xulgado, número 5605, clave 60, a cantidade obxecto de condena, podendo substituírse a consignación en metálico polo aseguramento mediante aval bancario, no que deberá facerse consta-la responsabilidade solidaria do avalista, requisito sen o cal non poderá terse por anunciado o recurso e quedará firme a sentencia. Débense consignar ademais a cantidade de 25.000 pesetas na mesma conta, clave 65, entregándose o xustificante na secretaría ó tempo de interpoñe-</p>
<p>lo recurso declarándose este desistido de non constituírse o dito depósito na forma indicada, definitivamente xulgando en primeira instancia, pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia co fin de que sirva de notificación á empresa Esbotex, S.L., expido e asino esta cédula na Coruña o 15 de marzo de 2002.</p>
<p>A secretaria xudicial</p>
<p>Rubricado</p>

