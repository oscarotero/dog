---
date: '2001-06-07'
id: 966E
page: 7
number: 110
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 9 de maio de 2001, da Dirección Xeral de Centros e Inspección
  Educativa, pola que se autoriza a transformación dunha unidade de formación
  profesional de segundo grao nun ciclo formativo de grao medio á Escola
  Familiar Agraria Fonteboa de Coristanco (A Coruña).
range: Resolución
url: 'https://www.xunta.gal/dog/Publicados/2001/20010607/Anuncio966E_gl.html'
---
<p>Examinada a solicitude formulada pola Escola Familiar Agraria Fonteboa de Coristanco (A Coruña), que solicita a transformación dunha unidade de formación profesional de segundo grao da rama agraria, nun ciclo formativo de grao medio de explotacións agrarias extensivas.</p>
<p>Vistos o Real decreto 1004/1991, do 14 de xuño (BOE do 26 de xuño), Real decreto 1487/1994, do 1 de xullo (BOE do 28 de xullo), Real decreto 777/1998, do 30 de abril (BOE do 8 de maio), Orde do 7 de xaneiro de 1997 (DOG do 21 de xaneiro), pola que se regula a adecuación das autorizacións dos centros privados de formación profesional de primeiro grao autorizados ou con clasificación definitiva e mailas dos centros de formación profesional de segundo grao homologados para implanta-los ciclos formativos de grao medio.</p>
<p>Considerando que a mencionada solicitude se axusta á lexislación vixente.</p>
<p>Esta dirección xeral, en virtude do establecido na disposición derradeira primeira da referida Orde do 7 de xaneiro de 1997,</p>
<p>RESOLVE:</p>
<p>Autoriza-la transformación dunha unidade de FP2 da rama agraria nun ciclo formativo de grao medio de explotacións agrarias extensivas á Escola Familiar Agraria Fonteboa de Coristanco, segundo os datos que se relacionan no anexo.</p>
<p>Contra esta resolución poderá interpoñer recurso de alzada perante o conselleiro de Educación e Ordenación Universitaria, no prazo dun mes a partir do día seguinte ó da súa publicación.</p>
<p>Santiago de Compostela, 9 de maio de 2001.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia: A Coruña.</p>
<p>Localidade: Coristanco.</p>
<p>Centro: Escola Familiar Agraria Fonteboa.</p>
<p>Código do centro: 15021974.-1 unidade de FP2 da rama agraria.</p>
<p>Transfórmase na:-2ª unidade do ciclo formativo de grao medio de explotacións agrarias extensivas da familia profesional de actividades agrarias.</p>
<p>Composición resultante:</p>
<p>-1 ciclo formativo de grao medio de explotacións agrarias extensivas (2 unidades, 30 alumnos/unidade).-1 unidade de FP2 da rama agraria.</p>

