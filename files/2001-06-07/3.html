---
date: '2001-06-07'
id: 966A
page: 7
number: 110
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de maio de 2001 pola que se anuncia a adxudicación de doce bolsas
  de estadías de persoal dos departamentos de estudios galegos de universidades
  de fóra da Comunidade Autónoma de Galicia e a súa colaboración en proxectos de
  investigación que se están a desenvolver no Centro Ramón Piñeiro para a
  Investigación en Humanidades, convocadas por Orde do 8 de marzo de 2001
  (Diario Oficial de Galicia número 61, do 27 de marzo).
range: Orde
url: 'https://www.xunta.gal/dog/Publicados/2001/20010607/Anuncio966A_gl.html'
---
<p>Con sustentación na proposta contida na acta da sesión que tivo lugar o 21 de maio de 2001 pola comisión seleccionadora para a adxudicación de bolsas de estadías de persoal dos departamentos de estudios galegos de universidades de fóra da Comunidade Autónoma de Galicia e a súa colaboración en proxectos de investigación que se están a desenvolver no Centro Ramón Piñeiro para a Investigación en Humanidades, segundo convocatoria anunciada pola Consellería de Educación e Ordenación Universitaria no DOG nº 61, do 27 de marzo de 2001, e de conformidade co establecido na base terceira da referida orde de convocatoria, esta dirección xeral</p>
<p>RESOLVE:</p>
<p>Primeiro.-Conceder doce bolsas de estadías de persoal dos departamentos de estudios galegos de universidades de fóra da Comunidade Autónoma de Galicia e a súa colaboración en proxectos de investigación que se están a desenvolver no Centro Ramón Piñeiro para a Investigación en Humanidades, segundo se detallan no anexo a esta resolución.</p>
<p>Segundo.-De acordo co establecido na base segunda da convocatoria, a asignación mensual das bolsas ás que se refire o punto anterior será a recollida no anexo que se xunta, coa retención fiscal que corresponda.</p>
<p>Terceira.-Contra esta resolución poderase interpoñer recurso potestativo de reposición perante o conselleiro de Educación e Ordenación Universitaria no prazo dun mes, contados a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), ou ben directamente o recurso contencioso-administrativo, previsto na Lei 29/1998, do 13 de xullo, reguladora da xurisdicción contencioso-administrativa, perante o Tribunal Superior de Xustiza de Galicia no prazo de dous meses contados a partir do día seguinte ó da notificación desta resolución. En todo caso, non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición.</p>
<p>Santiago de Compostela, 30 de maio de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>Director Xeral de Política Lingüística</p>
<p>ANEXO</p>
<table><tbody><tr><td></td></tr>
<tr><td>Nome e apelidos</td><td>Procedencia</td><td>Estadía</td><td>Importe/mes</td></tr>
<tr><td></td></tr>
</tbody></table>
<table><tbody><tr><td>Pontes, Antonio Luciano</td><td>Brasil</td><td>12-7 a 31-12</td><td>120.000</td></tr>
<tr><td>Abreu, Luzia Mª</td><td>Brasil</td><td>1-6 a 31-12</td><td>120.000</td></tr>
<tr><td>De Souza Torres, Cristiano</td><td>Brasil</td><td>1-6 a 30-11</td><td>120.000</td></tr>
<tr><td>Tarela González, Sofía</td><td>Barcelona</td><td>4-6 a 4-12</td><td>85.000</td></tr>
<tr><td>Brito de Freitas, Consuelo</td><td>Madrid</td><td>1-6 a 31-12</td><td>85.000</td></tr>
<tr><td>Moris Campos, Judith</td><td>Cuba</td><td>1-7 a 31-12</td><td>120.000</td></tr>
<tr><td>Ewen, Michaela</td><td>Trier</td><td>1-9 a 31-12</td><td>100.000</td></tr>
<tr><td>Bánki, Eva</td><td>Hungría</td><td>1-7 a 31-8</td><td>120.000</td></tr>
<tr><td>Bernardi, Andrea</td><td>Perugia</td><td>1-6 a 30-9</td><td>100.000</td></tr>
<tr><td>Pais de Jesús Ramón, Elisabete</td><td>Lisboa</td><td>1-6 a 31-12</td><td>100.000</td></tr>
<tr><td>Suárez González, Jesús A.</td><td>Chile</td><td>15-8 a 31-12</td><td>120.000</td></tr>
<tr><td>Farías, Ruy Gonzalo</td><td>Arxentina</td><td>1-10 a 31-12</td><td>120.000</td></tr>
</tbody></table>

