---
date: '2001-06-07'
id: '9742'
page: 7
number: 110
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20010607/Anuncio9742_gl.html'
---
<p>A Comisión de Goberno do Concello de Santiago de Compostela, na sesión que tivo lugar o día 23 de abril de 2001, aprobou inicialmente o estudio de detalle e delimitación da unidade de xestión número 18 (UX-18), de Volta do Castro, promovidos por Andrés Ruanova Fraga, adoptando como sistema de actuación o de compensación.</p>
<p>O ámbito obxecto de ordenación sitúase no encontro das rúas de Volta do Castro, Escurridía e Ponte da Rocha, lindeiro coa edificación existente no número 81 da rúa de Volta do Castro.</p>
<p>En cumprimento do que dispón o artigo 44.3º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente na Sección de Planeamento e Xestión e formular por escrito as alegacións que xulguen oportunas.</p>
<p>A aprobación inicial do estudio de detalle determina automaticamente, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación para tódolos usos e obras que resulten incompatibles coa ordenación proxectada.</p>
<p>Edicto</p>
<p>De conformidade co previsto no artigo 121.1º da Lei do solo de Galicia, este anuncio serviralles de citación, en forma legal, ós propietarios que non poidan ser citados persoalmente ó trámite de información pública por descoñecerse a súa identidade ou o seu paradoiro. Para este fin insírese a seguir a relación de propietarios afectados:</p>
<p>A unidade delimitada componse de catro parcelas catastrais identificadas cos números 04, 05, 06 e 07 do polígono 54585.</p>
<table><tbody><tr><td></td></tr>
<tr><td></td></tr>
<tr><td>Parc.</td><td>Propietario segundo catastro</td><td>Propietario segundo proxecto</td><td>Sup. (m)</td></tr>
<tr><td></td></tr>
</tbody></table>
<table><tbody><tr><td>04</td><td>Saladina Núñez Pereiro</td><td>Jesús Fernández Domínguez</td><td>245,90</td></tr>
<tr><td></td></tr>
<tr><td>05</td><td>José Penas Peón</td><td>Manuel Lorenzo Fernández</td><td>599,70</td></tr>
<tr><td></td></tr>
<tr><td>06</td><td>Manuel Lorenzo Fernández</td><td>Josefa Elisa Penas Seijo</td><td>475,70</td></tr>
<tr><td></td></tr>
<tr><td>07</td><td>Andrés Ruanova Fraga</td><td>Andrés Ruanova Fraga</td><td>1.560,70</td></tr>
<tr><td></td></tr></tbody></table>
<p>Santiago de Compostela, 23 de maio de 2001.</p>
<p>Xosé A. Sánchez Bugallo</p>
<p>Alcalde</p>

