---
date: '2001-06-07'
id: '9702'
page: 7
number: 110
agency: AUGAS DE GALICIA
section: VI. ANUNCIOS
title: >-
  Resolución do 31 de maio de 2001 pola que se anuncia a licitación do concurso,
  con procedemento aberto e trámite de urxencia, da asistencia técnica de clave
  OH.036.481/AT.
range: Resolución
url: 'https://www.xunta.gal/dog/Publicados/2001/20010607/Anuncio9702_gl.html'
---
<p>a) Asistencia técnica.</p>
<p>Asistencia técnica para a realización do apoio técnico ó Departamento de Xestión de Dominio Público Hidráulico na realización do saneamento da marxe dereita do río Miño, treito: Crecente-O Rosal (Pontevedra).</p>
<p>Clave: OH.036.481/AT.</p>
<p>Orzamento: vintecinco millóns catrocentas oitenta mil catrocentas trinta e oito pesetas (25.480.438 pesetas, equivalente a 153.140,52 euros).</p>
<p>Prazo de execución: 8 meses.</p>
<p>Clasificación: non se esixe.</p>
<p>Requisitos específicos do contratista: os licitadores deberán presentar, para os efectos de acredita-la súa solvencia económica e financeira, os documentos citados no artigo 16, letra a), do texto refundido da Lei de contratos das administracións públicas (R.D. lexislativo 2/2000, do 16 de xuño) e a súa</p>
<p>solvencia técnica ou profesional mediante os documentos citados no artigo 19, letras a) e b), da mesma lei.</p>
<p>De posuí-lo licitador a clasificación do grupo II, subgrupo 3, categoría B, será eximido da presentación da solvencia económica e financeira e da solvencia técnica ou profesional.</p>
<p>Fianza provisional: cincocentas nove mil seiscentas nove pesetas (509.609 pesetas, equivalente a 3.062,81 euros).</p>
<p>(Declarada urxente conforme o establecido no artigo 71 do texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como os pregos de prescricións técnicas estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, no organismo autónomo Augas de Galicia-Consellería de Política Territorial, Obras Públicas e Vivenda, praza Camilo Díaz Valiño s/n, Santiago de Compostela.</p>
<p>Así mesmo, tamén se poderá obte-lo prego de cláusulas administrativas particulares relativo a esta contratación no seguinte enderezo da Internet:</p>
<p><a href="http://www.xunta.es/contratacion.">http://www.xunta.es/contratacion.</a></p>
<p>c) Garantías que se lles esixen ós licitadores.</p>
<p>Esixirase a fianza provisional indicada no punto a) anterior e unha fianza definitiva equivalente ó catro por cento (4%) do orzamento de licitación.</p>
<p>As devanditas fianzas poderán ser presentadas na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro de Augas de Galicia ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do día vintecinco (25) de xuño de 2001.</p>
<p>f) Admisión de variantes.</p>
<p>Os licitadores poden presentar, se o consideran conveniente, unha variante ou alternativa de acordo co indicado no prego de prescricións técnicas (punto 8 do dito prego).</p>
<p>g) Apertura das proposicións.</p>
<p>A apertura das proposicións será realizada pola mesa de contratación, na sala de xuntas de Augas de Galicia, ás dez horas do día dez (10) de xullo de 2001.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 2.2.6. Constitución e funcionamento da mesa, do prego de cláusulas administrativas particulares.</p>
<p>h) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta dos adxudicatarios.</p>
<p>Santiago de Compostela, 31 de maio de 2001.</p>
<p>Agustín Hernández Fernández de Rojas</p>
<p>Presidente do organismo autónomo Augas</p>
<p>de Galicia</p>

