---
date: '2018-12-26'
id: G0181-141218-0001
page: 53788
number: 245
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 13 de decembro de 2018 polo que se empraza a persoa interesada para
  ser notificada por comparecencia da resolución ditada nun procedemento
  sancionador, incoado por infracción da Lei 8/2013, do 28 de xuño, de estradas
  de Galicia, porque, intentada a notificación non se puido efectuar (expediente
  SA/CIV/18/00012).
range: Anuncio
url: >-
  https://www.xunta.gal/dog/Publicados/2018/20181226/AnuncioG0181-141218-0001_gl.html
---
<p>A Dirección da Axencia Galega de Infraestruturas ditou resolución no procedemento administrativo sancionador que se indica, incoado por infracción da Lei 8/2013, do 28 de xuño, de estradas de Galicia (LEG). Na dita resolución, con imposición de sanción de multa nos casos que se indica (sinalando «resolución sancionadora») terase en conta que, unha vez que estea esgotado o prazo do período voluntario para o pagamento da multa, se procederá ao cobramento pola vía de constrinximento.</p>
    <p>Intentada a notificación persoal desta resolución, consonte establece o artigo 42 da Lei 39/2015, do 1 de outubro, do procedemento administrativo común das administracións públicas (PACAP), non foi posible a súa práctica. Por medio deste anuncio, e segundo dispoñen os artigos 44 e 46 da dita norma legal, tendo en conta que en atención á protección de intereses lexítimos se publica soamente o contido mínimo do acto, emprázase a persoa interesada que se indica no anexo para ser notificada por comparecencia da resolución cuxo contido se sinala. A comparecencia que poderá realizar deberase efectuar no prazo de dez (10) días contados desde o seguinte ao da publicación deste anuncio no taboleiro de edictos único (TEU) do <em>Boletín Oficial del Estado</em>, na sede do Servizo Técnico-Xurídico II da Secretaría Xeral Técnica, no Edificio Administrativo San Caetano, Santiago de Compostela, ou tamén no Servizo de Infraestruturas da Delegación da Axencia na provincia correspondente. Transcorrido o dito prazo sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer. A eficacia desta notificación queda supeditada á súa publicación no taboleiro de edictos único citado.</p>
    <p>Así mesmo, ponse no seu coñecemento que contra esta resolución, que non esgota a vía administrativa, poderá interpoñer recurso de alzada, ante a Presidencia da Axencia Galega de Infraestruturas, no prazo dun mes computado desde o día seguinte ao da notificación desta resolución, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 13 de decembro de 2018</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <p>Expediente-provincia: SA/CIV/18/00012 - Pontevedra.</p>
    <p>Interesada: Jesusa Leiro Torres.</p>
    <p>Último enderezo coñecido: O Quinteiro, 8, Bora, 36154 Pontevedra.</p>
    <p>Feitos: construción dun muro incumprindo as condicións de autorización.</p>
    <p>Estrada: PO-233.</p>
    <p>Resolución: sancionadora.</p>

