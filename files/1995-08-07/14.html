---
date: '1995-08-07'
id: '3296'
page: 6
number: 150
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 15 de xuño de 1995 pola que se declara de interese para a promoción do
  Camiño de Santiago o proxecto presentado pola Asociación de Periodistas y
  Estudiosos del Camino de Santiago, titulado O Camiño Dos Medios.
range: Orde
url: 'https://www.xunta.gal/dog/Publicados/1995/19950807/Anuncio3296_gl.html'
---
<p>O Decreto 245/1994, do 23 de xuño, regula o procedemento para que determinadas actividades e proxectos obteñan a declaración de interese para a promoción do Camiño de Santiago.</p>
<p>A súa disposición derradeira primeira faculta o conselleiro de Cultura para dicta-las disposicións necesarias para o desenvolvemento e execución deste decreto.</p>
<p>En virtude da referida autorización,</p>
<p>DISPOÑO:</p>
<p>Artigo único.-Declarar de interese para a promoción do Camiño de Santiago o proxecto presentado pola Asociación de Periodistas y Estudiosos del Camino de Santiago, titulado O Camiño Dos Medios, por considerar que contribúe á promoción do camiño e que se adapta ó disposto no Decreto 245/1994, do 23 de xuño, segundo a valoración feita pola comisión creada para o efecto pola Orde do 7 de marzo de 1995.</p>
<p>O proxecto queda inscrito no rexistro de actividades e proxectos de interese para a promoción do Camiño de Santiago co nº 007.</p>
<p>Os titulares das actividades ou proxectos declarados farán constar na súa execución que foron declarados de interese pola Consellería de Cultura.</p>
<p>Santiago de Compostela, 15 de xuño de 1995.</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>95-4769</p>

