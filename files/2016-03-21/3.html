---
date: '2016-03-21'
id: G0164-110316-0003
page: 10274
number: 55
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 7 de marzo de 2016 pola que se modifica a autorización do centro
  privado Cemar do concello de Mondariz-Balneario (Pontevedra).
range: Orde
url: >-
  https://www.xunta.gal/dog/Publicados/2016/20160321/AnuncioG0164-110316-0003_gl.html
---
<p>O centro privado (CPR) Cemar, do concello de Mondariz-Balneario, solicita autorización para impartir o ciclo formativo de grao medio (CM) Condución de Actividades Físico-Deportivas, o ciclo formativo de grao superior (CS) Animación Sociocultural, o CS Desenvolvemento de Aplicacións Web, o CS Educación Infantil e o CS Márketing e Publicidade. </p>
    <p>Logo da tramitación do expediente, de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar o CM Condución de Actividades Físico-Deportivas, o CS Animación Sociocultural, o CS Desenvolvemento de Aplicacións Web, o CS Educación Infantil e o CS Márketing e Publicidade, no centro privado que se detalla:</p>
    <p>Denominación xenérica: centro privado (CPR).</p>
    <p>Denominación específica: Cemar.</p>
    <p>Código: 36019724.</p>
    <p>Domicilio: estrada xeral Ponteareas-Mondariz km 7. </p>
    <p>Localidade: Mondariz-Balneario.</p>
    <p>Concello: Mondariz-Balneario.</p>
    <p>Código postal: 36890.</p>
    <p>Provincia: Pontevedra.</p>
    <p>Titular: Jesús Fernando Marcote Vilar.</p>
    <p>Composición resultante:</p>
    <p>– 3 unidades do segundo ciclo de educación infantil.</p>
    <p>– 6 unidades de educación primaria.</p>
    <p>– 4 unidades de educación secundaria obrigatoria.</p>
    <p>– 4 unidades de bacharelato, das modalidades de: </p>
    <p>a) Ciencias </p>
    <p>b) Humanidades e Ciencias Sociais.</p>
    <p>– CM Condución de Actividades Físico-Deportivas no Medio Natural (1 unidade para 20 alumnos/as).</p>
    <p>– CS Animación de Actividades Físicas e Deportivas (2 unidades para 20 alumnos/as cada unha).</p>
    <p>– CS Animación Sociocultural (2 unidades para 20 alumnos/as cada unha).</p>
    <p>– CS Desenvolvemento de Aplicacións Web (2 unidades para 20 alumnos/as cada unha).</p>
    <p>– CS Educación Infantil (2 unidades para 20 alumnos/as cada unha).</p>
    <p>– CS Márketing e Publicidade (2 unidades para 20 alumnos/as cada unha).</p>
    <p>Segundo. Para a posta en funcionamento das novas ensinanzas que se autorizan, a Xefatura Territorial da Consellería de Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento adecuado.</p>
    <p>Terceiro. Esta orde dará lugar á correspondente inscrición no Rexistro de Centros da Consellería de Cultura, Educación e Ordenación Universitaria.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 7 de marzo de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

