---
date: '2014-08-06'
id: G0003-240714-0002
page: 33908
number: 148
agency: Servizo Galego de Saúde
section: IV. Oposicións e concursos.
title: >-
  ANUNCIO do 8 de xullo de 2014, da Xerencia de Xestión Integrada de Pontevedra
  e O Salnés, polo que se procede a darlle publicidade á resolución da mesma
  data pola que se convoca procedemento de mobilidade interna voluntaria para
  persoal fixo de diversas categorías do Hospital do Salnés.
range: Anuncio
url: >-
  https://www.xunta.gal/dog/Publicados/2014/20140806/AnuncioG0003-240714-0002_gl.html
---
<p>De conformidade co establecido na disposición adicional quinta do Decreto 206/2005, de provisión de prazas de persoal estatutario do Servizo Galego de Saúde do 22 de xullo (DOG nº 145, do 29 de xullo), e con base nos criterios reitores para mobilidade interna no ámbito de atención especializada aprobados o día 29 de decembro de 2009 na Mesa sectorial de negociación do persoal das institucións sanitarias do Servizo Galego de Saúde, aprobados pola Administración sanitaria e as organizacións sindicais con representación, modificados en 31 de xaneiro de 2014, establecidos con base no artigo 81 do Estatuto básico de empregado público (EBEP), a Xerencia de Xestión Integrada de Pontevedra e O Salnés convoca procedemento de mobilidade voluntaria interna no Hospital do Salnés, co baremo de méritos aprobado tras a negociación e acordo coa xunta de persoal do Hospital do Salnés, acadado o 8 de xullo de 2014. </p>
    <p>Así, no uso das atribucións conferidas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG nº 47, do 7 de marzo), e a Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG nº 188, do 30 de setembro), modificada por Orde do 5 de xullo de 2012 (DOG nº 139, do 20 de xullo) o xerente de Xestión Integrada de Pontevedra e O Salnés, </p>
    <p class="dog-centrado-sin-cursiva-c-a">RESOLVE:</p>
    <p>Primeiro. Anunciar a convocatoria do procedemento de mobilidade interna voluntaria nas categorías de enfermeira/o, técnico en coidados auxiliares de enfermaría (TCAE) e grupo auxiliar da función administrativa para persoal fixo do Hospital do Salnés en Vilagarcía de Arousa, Pontevedra.</p>
    <p>Segundo. A resolución coa convocatoria, os postos ofertados, o modelo de solicitude, e os criterios de baremación, así como o procedemento de participación, serán publicados nos taboleiros de anuncios do Hospital do Salnés e na intranet da área do CHOP, como Área de Xestión Integrada, na data de publicación deste anuncio no DOG.</p>
    <p>Terceiro. As solicitudes para participar nesta convocatoria presentaranse, preferentemente, no Rexistro de Entrada do Hospital do Salnés ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo que se inicia desde o día seguinte ao da publicación deste anuncio no DOG e ata o 15 de setembro de 2014, ambos incluídos. </p>
    <p>Contra esta resolución e as bases do procedemento poderá interpoñerse recurso de alzada ante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos previstos nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Pontevedra, 8 de xullo de 2014</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>

