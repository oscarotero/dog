---
date: '2014-08-06'
id: CA02-040814-0009
page: 33877
number: 148
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 4 de agosto de 2014, da Dirección Xeral de Conservación da
  Natureza, pola que se veda a pesca no tramo 3 do couto de pesca de Mondariz.
range: Resolución
url: >-
  https://www.xunta.gal/dog/Publicados/2014/20140806/AnuncioCA02-040814-0009_gl.html
---
<p>Antecedentes.</p>
    <p>Con data 4 de agosto de 2014 o Servizo Provincial de Conservación da Natureza de Pontevedra propón a veda do tramo 3 do couto de pesca de Mondariz. A proposta fundaméntase no impacto causado por unha vertedura acontecida o pasado 1 de agosto e no feito de que o tramo citado é de pesca sen morte e a tempada de pesca non finalizaría ata o 30 de setembro.</p>
    <p>Consideracións legais.</p>
    <p>Esta dirección xeral é competente para a adopción de medidas excepcionais, de conformidade co disposto no artigo 9 da Lei 7/1992, do 24 de xullo, de pesca fluvial, e no artigo 48 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio).</p>
    <p>Resolución.</p>
    <p>De conformidade con todo o anterior, resolvo vedar a pesca no tramo 3 do couto de pesca de Mondariz, comprendido entre a ponte da Poeira e o final do paseo de Mondariz-Balneario, dunha lonxitude aproximada de 2,6 km.</p>
    <p>A veda manterase ata a entrada en vigor da normativa de pesca fluvial da tempada 2015.</p>
    <p>Santiago de Compostela, 4 de agosto de 2014</p>
    <footer><p>Verónica Tellado Barcia<br>Directora xeral de Conservación da Natureza</p></footer>

