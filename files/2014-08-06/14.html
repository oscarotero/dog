---
date: '2014-08-06'
id: G2095-160714-0001
page: 33917
number: 148
agency: Xulgado de Primeira Instancia número 2 da Coruña
section: V. Administración de xustiza.
title: EDICTO (170/2013).
range: Edicto
url: >-
  https://www.xunta.gal/dog/Publicados/2014/20140806/AnuncioG2095-160714-0001_gl.html
---
<p>Carlota Fernández Ambrós, secretaria xudicial do Xulgado de Primeira Instancia número 2 da Coruña, dou fe e testemuño que nos autos de xuízo ordinario tramitado por este xulgado baixo o número 170/2013 se ditou sentenza cuxa parte dispositiva e decisión dispoñen o seguinte:</p>
    <p>«Sentenza: A Coruña, 27 de xaneiro de 2014. Vistos por Mª Estefanía Cambón Rodríguez, maxistrada-xuíza do Xulgado de Primeira Instancia número 2 da Coruña, os autos de xuízo ordinario número 170/2013, seguidos en virtude de demanda presentada pola procuradora dos tribunais Sra. Camba Méndez, en nome e representación da entidade Santander Consumer Iber Rent, S.A., baixo a dirección letrada de Gonzalo Durán Rodríguez-Hervada, fronte á entidade Gestico Luan, S.L., Emilio Ángel Rodríguez Claro e Francisco Javier Rodríguez Claro, en situación procesual de rebeldía,</p>
    <p>Decido que debo estimar e estimo a demanda interposta pola procuradora dos tribunais Sra. Camba Méndez, en nome e representación da entidade Santander Consumer Iber Rent, S.A., fronte á entidade Gestico Luan, S.L., Emilio Ángel Rodríguez Claro e Francisco Javier Rodríguez Claro, en situación procesual de rebeldía, e, na súa consecuencia, debo declarar e declaro extinguido o contrato de arrendamento a longo prazo de automóbiles subscrito entre as partes litigantes en data 15 de febreiro de 2012, recoñecendo a demandante o seu dereito de dominio sobre o vehículo obxecto do contrato litixioso, Ford Fiesta 5 P 1.4 TDCI, matrícula 1185-HJK. Debo condenar e condeno a entidade Gestico Luan, S.L. a restituír a demandante na posesión material do vehículo arrendado, e corren por conta da demandada os gastos que ocasionar a súa entrega e posterior traslado. Debo condenar e condeno os demandados ao pagamento das seguintes cantidades: 1.291,20 euros en concepto de cantidade impagada, incrementada cos xuros moratorios calculados ao 2 % ata o seu efectivo pagamento; 6.068,65 euros en concepto de penalización; 860,80 euros por cada mes ou fracción que transcorra desde a presentación da demanda reitora do presente procedemento ata a efectiva entrega do vehículo arrendado. Todo iso con imposición aos demandados das custas causadas.</p>
    <p>Notifíqueselles esta resolución ás partes, facéndolles saber que contra esta poden interpor recurso de apelación ante este tribunal dentro do prazo de vinte días contados desde o día seguinte ao da súa notificación, e deberá expor as alegacións en que se basee a impugnación, ademais de citar a resolución apelada e os pronunciamentos que impugna (artigo 458.1 e 2 da LAC, en redacción dada pola Lei 37/2011, do 10 de outubro, de medidas de axilización procesual). Así mesmo, deberá acreditar ter consignado o depósito de 50 euros na oportuna entidade de crédito e na conta de depósitos e consignacións aberta a nome do xulgado, conforme establece a disposición adicional décimo quinta da L.O. 1/2009, do 3 de novembro, pola que se modifica a L.O. 6/1985, do 1 de xullo, do poder xudicial.</p>
    <p>E para que conste e a súa notificación na forma prevista no artigo 497 da LAC aos demandados Gestico Luan, S.L., Emilio Ángel Rodríguez Claro e Francisco Javier Rodríguez Claro, cuxos actuais domicilios resultan ser descoñecidos, expido e asino o presente edicto.</p>
    <p>A Coruña, 4 de abril de 2014</p>
    <footer><p>A secretaria xudicial</p></footer>

