---
date: '2002-12-16'
id: 1C70E
page: 17
number: 241
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 345/2002, do 28 de novembro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización da obra número 242, Plan
  Operativo Local 2002 Barreiros, Ponte do Barral en Celeiro de Mariñaos
  (concello de Barreiros).
range: Decreto
url: 'https://www.xunta.gal/dog/Publicados/2002/20021216/Anuncio1C70E_gl.html'
---
<p>A Deputación Provincial de Lugo, en sesión que tivo lugar o día doce de abril de dous mil dous, aprobou o proxecto da obra número 242, Plan Operativo Local 2002 Barreiros, Ponte do Barral en Celeiro de Mariñaos, e na sesión do vintecinco de marzo de dous mil dous, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>A deputación remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día catorce de outubro de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día vintecatro de maio de dous mil dous.</p>
<p>A Dirección Xeral de Recursos Mariños da Consellería de Pesca e Asuntos Marítimos emitiu informe favorable. O dito informe tivo data de entrada no rexistro da Consellería de Xustiza, Interior e Relacións Laborais o día quince de novembro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado xa que, segundo sinala a deputación, a ponte que se</p>
<p>proxecta é para substituír unha antiga ponte cunha estructura que presenta un avanzado estado de deterioración, supón un grave perigo para o tráfico rodado que discorre por unha vía cunha grande intensidade de vehículos, xa que comunica as parroquias de Vilaronte e Celeiro de Mariñaos coa nacional 634, non soporta o peso de vehículos pesados e, así mesmo, ó existiren deficiencias na sección de desaugadoiro, orixínanse inundacións que producen cortes de tráfico na estrada, xerando situacións de illamento.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día vinteoito de novembro de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto, e necesarios para a execución da obra número 242, Plan Operativo Local 2002 Barreiros, Ponte do Barral en Celeiro de Mariñaos.</p>
<p>Santiago de Compostela, vinteoito de novembro de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

