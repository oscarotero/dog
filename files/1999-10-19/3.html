---
date: '1999-10-19'
id: '10702'
page: 12
number: 202
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de setembro de 1999 pola que se modifica o concerto educativo cos
  centros docentes privados que se relacionan no anexo.
range: Orde
url: 'https://www.xunta.gal/dog/Publicados/1999/19991019/Anuncio10702_gl.html'
---
<p>Por Orde do 20 de xullo de 1999 (DOG do 23 de agosto) aprobáronse os concertos educativos cos</p>
<p>centros docentes privados de educación primaria, educación secundaria obrigatoria, educación especial, programas de garantía social, ciclos formativos de grao medio e formación profesional de segundo grao.</p>
<p>Tendo en conta as ensinanzas para as que están autorizados os centros privados que se relacionan no anexo da presente orde, así como os alumnos</p>
<p>efectivamente escolarizados no presente curso escolar no nivel de educación secundaria obrigatoria, e a demanda do alumnado para as ensinanzas de formación profesional.</p>
<p>A Consellería de Educación e Ordenación Universitaria, ó abeiro do artigo 46 do Real decreto 2377/1985, do 18 de decembro (BOE do 27), polo que se aproba o Regulamento de normas básicas sobre concertos educativos e por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Modifica-lo concerto educativo cos centros docentes privados que no anexo da presente orde se relacionan, sendo a súa efectividade desde o 1 de setembro de 1999.</p>
<p>Segundo.-A presente orde entrará en vigor a partir do día seguinte ó da súa publicación no Diario Oficial de Galicia.</p>
<p>Contra a presente disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 28 de setembro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña</p>
<p>Concello: A Coruña.</p>
<p>Centro: Liceo La Paz.</p>
<p>Concértase o ciclo formativo de grao medio de farmacia (unha unidade) en substitución do ciclo formativo de grao medio de coidados auxiliares de enfermería (unha unidade).</p>
<p>Concello: Pontedeume.</p>
<p>Centro: San José.</p>
<p>Concértase o programa de garantía social servicios auxiliares de oficina (unha unidade) en substitución do ciclo formativo de grao medio comercio (unha unidade).</p>
<p>Provincia: Lugo</p>
<p>Concello: Foz.</p>
<p>Centro: Martínez Otero.</p>
<p>Redúceselle unha unidade do 1º ciclo de educación secundaria obrigatoria.</p>
<p>Concello: Monforte de Lemos.</p>
<p>Centro: Divina Pastora.</p>
<p>Redúceselle unha unidade do 2º ciclo de educación secundaria obrigatoria.</p>
<p>Provincia: Pontevedra.</p>
<p>Concello: Caldas de Reis.</p>
<p>Centro: San Fermín.</p>
<p>Concértaselle un ciclo formativo de grao medio de equipos e instalacións electrotécnicas (unha unidade-2º curso).</p>
<p>Redúceselle un ciclo formativo de grao medio de comercio (unha unidade).</p>
<p>Concello: Vigo.</p>
<p>Centro: Atalaya Cantabria.</p>
<p>Redúceselle a duración do concerto educativo a un ano.</p>
<p>Concello: Vigo.</p>
<p>Centro: Hogar y Clínica San Rafael.</p>
<p>Concértaselle unha unidade privada de educación especial (psíquicos) en substitución dunha unidade de patronato de educación especial (psíquicos) motivada pola baixa definitiva dun funcionario que a ocupaba, quedando o concerto establecido en 1/4 unidades de educación especial (psíquicos).</p>
<p>Concello: Vigo.</p>
<p>Centro: Vivas.</p>
<p>Concértaselle un ciclo formativo de grao medio de farmacia (unha unidade) en substitución dun ciclo formativo de grao medio de coidados auxiliares de enfermería (unha unidade) e un programa de garantía social servicios auxiliares de oficina (unha unidade) en substitución dun ciclo formativo de grao medio xestión administrativa (unha unidade).</p>

