---
date: '1999-10-19'
id: '10712'
page: 12
number: 202
agency: 'TRIBUNAL SUPERIOR DE XUSTIZA DE GALICIA (SALA DO CONT.-ADMTIVO., SEC. 1ª)'
section: V. ADMINISTRACIÓN DE XUSTIZA
title: Edicto (633/1999-3).
range: Edicto
url: 'https://www.xunta.gal/dog/Publicados/1999/19991019/Anuncio10712_gl.html'
---
<p>Pilar Cancela Ramírez de Arellano, secretaria xudicial do Xulgado de Contencioso-Administrativo número un da Coruña, fai saber que en virtude do acordado por providencia desta data, recaída nos autos de autorización de entrada nº 633/99-3, se lles notifica a Carolina Pérez Ramos e Roberto Dasantes Darriba, o auto dictado neles, que ten un encabezamento e parte dispositiva como segue:</p>
<p>Auto.</p>
<p>A Coruña, 15 de abril de 1999.</p>
<p>Antecedentes de feito.</p>
<p>1. Mediante atento oficio dirixido a esta Xulgado do Contencioso-Administrativo número un dos desta capital pola correspondente representación legal que compareceu para o efecto no Instituto Galego de Vivenda e Solo, solicitábase o outorgamento de autorización de entrada naquel lugar que se referencia en canto sometido ó eventual consentimento ó respecto do seu titular e co fin da execución forzosa de previo acto daquela Administración autonómica.</p>
<p>2. En definitiva, mediante esta solicitude, solicitábase autorización xudicial co fin de proceder ó desaloxo de Carolina Pérez Ramos e Roberto Dasantes Darriba, na medida en que reside ou, polo menos aparentemente ocupa, na rúa López Dafonte, quinteiro 23, portal 1, 1º D de Ferrol (A Coruña), radicada esta como autos nº 633/1999 deste Xulgado do Contencioso-Administrativo número un da Coruña.</p>
<p>3. En calquera caso, o exame deste expediente determina a ocupación sen título legal, ó serlle denegada a regularización da previa ocupación da vivenda referenciada que solicitaran os mencionados ocupantes ó abeiro do previsto no Decreto 320/1999, do 2 de decembro, e téndose dictada para o efecto Resolución do 26 de febreiro de 1999 da dita autoridade administrativa, pola que se acordaba o desafiuzamento daquel inmoble, notificándolle a aquel referido ocupante sen que se impuxese ningún recurso ulterior.</p>
<p>Acórdase:</p>
<p>Autoriza-lo Instituto Galego de Vivenda e Solo e concederlles, xa que logo, ós seus órganos competentes para o efecto, a entrada na vivenda ocupada por Carolina Pérez Ramos e Roberto Dasantes Darriba, sita na rúa López Dafonte, quinteiro 23, portal 1, 1º D de Ferrol (A Coruña).</p>
<p>Notifíqueselles esta resolución ás correspondentes partes comparecidas para os seus oportunos efectos e signifíqueselles que, sen prexuízo do seu carácter</p>
<p>executorio, esta non é firme en canto cabe eventual recurso de apelación nun só efecto antes este mesmo órgano xurisdiccional unipersoal aquí radicado e para ante a Sala do Contencioso-Administrativo do Tribunal Superior de Xustiza de Galicia no prazo de quince (15) días contados a partir da data seguinte á súa correspondente notificación.</p>
<p>Así o acorda, manda e asina o maxistrado xuíz titular do Xulgado do Contencioso-Administrativo número un dos da Coruña, José Manuel Ramírez Sineiro.</p>
<p>E para que lle sirva de notificación ós demandados, Carolina Pérez Ramos e Roberto Dasantes Darriba, en paradoiro descoñecido, expido este edicto para a súa inserción no Diario Oficial de Galicia.</p>
<p>A Coruña, 7 de setembro de 1999.</p>
<p>Pilar Cancela Ramírez de Arellano</p>
<p>Secretaria</p>

