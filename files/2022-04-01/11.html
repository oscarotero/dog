---
date: '2022-04-01'
id: G0533-310322-0006
page: 21139
number: 64
agency: Consellería de Infraestruturas e Mobilidade
section: III. Outras disposicións.
title: >-
  EXTRACTO da Orde do 30 de marzo de 2022 pola que se convocan subvencións para
  a transformación de frotas de transporte de viaxeiros e mercadorías de
  empresas privadas prestadoras de servizos de transporte por estrada, así como
  de empresas que realicen transporte privado complementario, no marco do
  compoñente 1 do Plan de recuperación, transformación e resiliencia financiado
  pola Unión Europea-NextGenerationEU, xestionado polo Ministerio de
  Transportes, Mobilidade e Axenda Urbana para os anos 2022, 2023 e 2024 (código
  de procedemento IF318F).
range: Orde
url: >-
  https://www.xunta.gal/dog/Publicados/2022/20220401/AnuncioG0533-310322-0006_gl.html
---
<p>BDNS (Identif.): 618582.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Beneficiarias</p>
    <p>1. De acordo co disposto no artigo 14 do Real decreto 983/2021, do 16 de novembro, serán destinatarios últimos das subvencións convocadas por esta orde, sempre que teñan a súa residencia fiscal na Comunidade Autónoma de Galicia, as persoas físicas ou xurídicas que sexan titulares dalgunha das seguintes autorizacións en vigor na data de solicitude das axudas: </p>
    <p>a) Unha autorización de transporte público de mercadorías habilitante para facer transporte con vehículos ou conxuntos de vehículos de máis de 3,5 t de masa máxima, identificada coa clave MDPE. </p>
    <p>b) Unha autorización de transporte público discrecional de viaxeiros en autobús, identificada coa clave VDE. </p>
    <p>c) Unha autorización de transporte privado complementario de mercadorías habilitante para facer transporte con vehículos ou conxuntos de vehículos de máis de 3,5 t de masa máxima, identificada coa clave MPCE. </p>
    <p>d) Unha autorización de transporte privado complementario de viaxeiros en autobús coa clave VPCE. </p>
    <p>e) Unha autorización autonómica de transporte público de mercadorías con clave MDLE, sempre que teñan adscritos á devandita autorización vehículos de máis de 3,5 t de masa máxima na data de aprobación deste real decreto.</p>
    <p>2. As destinatarias últimas definidas no punto anterior poderán recibir axudas unicamente en relación coa categoría e clase de vehículos asociada á habilitación que lles outorgue a autorización da cal son titulares.</p>
    <p>3. Serán igualmente destinatarias últimas das subvencións convocadas mediante esta orde, sempre que teñan a súa residencia fiscal en Galicia, as persoas xurídicas privadas que na data de solicitude da axuda presten o servizo público de transporte urbano en autobús, e estivesen exentas da obtención dalgunha das autorizacións incluídas no punto 1 do artigo 14 do Real decreto 983/2021, do 16 de novembro.</p>
    <p>4. Non poderán ser destinatarias últimas das axudas: </p>
    <p>a) As empresas que se atopen en situación de crise, conforme a definición que para estes efectos se realiza no Regulamento UE 651/2014, do 17 de xuño de 2014. </p>
    <p>b) As persoas ou entidades en que concorra algunha das circunstancias enumeradas no artigo 13, números 2 e 3, da Lei 38/2003, do 17 de novembro. </p>
    <p>c) As empresas que se atopen suxeitas a unha orde de recuperación pendente sobre calquera axuda ou subvención que lles fose outorgada con anterioridade, ben por declararse axuda ilegal e incompatible co mercado interior, ben por calquera tipo de incumprimento das obrigas que lle viñesen atribuídas na concesión. </p>
    <p>d) As empresas ou entidades de titularidade pública que sexan prestadoras do servizo de transporte público urbano.</p>
    <p>Segundo. Obxecto</p>
    <p>O obxecto desta orde é convocar as subvencións incluídas nos programas de incentivos ligados á transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario, no marco do compoñente 1 do Plan de recuperación, transformación e resiliencia para os anos 2022, 2023 e 2024.</p>
    <p>Terceiro. Bases reguladoras</p>
    <p>As bases reguladoras aplicables a estas subvencións establécense no Real decreto 983/2021, do 16 de novembro, polo que se aproba a concesión directa ás comunidades autónomas e ás cidades de Ceuta e Melilla de axudas para a transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario, no marco do Plan de recuperación, transformación e resiliencia (BOE núm.275, do 17 de novembro), e no Real decreto 188/2022, do 15 de marzo, polo que se modifica o Real decreto 983/2021, do 16 de novembro, polo que se aproba a concesión directa ás comunidades autónomas e ás cidades de Ceuta e Melilla de axudas para a transformación de frotas de transporte de viaxeiros e mercadorías de empresas privadas prestadoras de servizos de transporte por estrada, así como de empresas que realicen transporte privado complementario, no marco do Plan de recuperación, transformación e resiliencia (BOE núm. 64, do 16 de marzo).</p>
    <p>Cuarto. Financiamento e crédito orzamentario</p>
    <p>1. As axudas obxecto desta orde outórganse ao abeiro da subvención concedida polo Ministerio de Transportes, Mobilidade e Axenda Urbana á Comunidade Autónoma de Galicia no marco do Mecanismo de recuperación e resiliencia establecido no Regulamento (UE) 2021/241 do Parlamento Europeo e do Consello, do 12 de febreiro de 2021, ao estar este programa incluído no compoñente 1 do PRTR.</p>
    <p>Máis concretamente, ao financiamento desta actividade 5: adquisición de semirremolques para autoestradas ferroviarias (código de procedemento IF318F) destínase un orzamento por importe total de cento vinte e catro mil trescentos trinta e oito euros con oitenta e cinco céntimos de euro (124.338,85€), con cargo ás anualidades 2022, 2023 e 2024.</p>
    <p>2. As subvencións obxecto desta convocatoria concederanse con cargo á aplicación orzamentaria 09.02.512A.770.0 dos orzamentos xerais da Comunidade Autónoma de Galicia para os exercicios 2022, 2023 e 2024.</p>
    <p>En consecuencia, a dotación orzamentaria inicial é a seguinte e distribúese nas seguintes anualidades:</p>
    <table>
     <tbody>
      <tr>
       <td>Actividade</td>
       <td>Partida orzamentaria</td>
       <td>Crédito inicial 2022 (€)</td>
      </tr>
      <tr>
       <td>Actividade 5</td>
       <td>09.02.512A.770.0</td>
       <td>124.338,85</td>
      </tr>
     </tbody>
    </table>
    <p>Quinto. Prazo de presentación de solicitudes</p>
    <p>O prazo para a presentación de solicitudes comezará o día seguinte ao da publicación desta orde no <em>Diario Oficial de Galicia</em> e rematará o 30 de abril de 2024.</p>
    <p>Sexto. Outros datos</p>
    <p>A presentación das solicitudes realizarase unicamente por medios electrónicos a través do formulario normalizado co código de procedemento IF318F dispoñible na sede electrónica da Xunta de Galicia, https://sede.xunta.gal.</p>
    <p>Para a presentación das solicitudes poderase empregar calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365).</p>
    <p>Estes modelos irán acompañados, ademais, da documentación relacionada nos artigos 10 e 11 que, necesariamente, deberá anexarse en formato electrónico. Para isto, no proceso de presentación electrónica permitirase anexar á solicitude os arquivos informáticos necesarios (en formato pdf, odt, ods, doc, xls, docx, xlsx, jpg, png, tiff e bmp).</p>
    <p>Santiago de Compostela, 30 de marzo de 2022</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

