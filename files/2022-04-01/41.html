---
date: '2022-04-01'
id: G0181-180322-0003
page: 21233
number: 64
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 15 de marzo de 2022 pola que se dá publicidade da acta de
  entrega ao Concello de Sada dos treitos iniciais das estradas autonómicas
  AC-162 e AC-163.
range: Resolución
url: >-
  https://www.xunta.gal/dog/Publicados/2022/20220401/AnuncioG0181-180322-0003_gl.html
---
<p>O Consello da Xunta de Galicia aprobou o cambio de titularidade a prol do Concello de Sada dos treitos iniciais das estradas autonómicas AC-162 e AC-163, ao abeiro do Decreto 122/2021, do 2 de setembro, que foi publicado no <em>Diario Oficial de Galicia</em> nº 178, do 15 de setembro.</p>
    <p>Segundo o previsto no artigo 18.6 do Regulamento xeral de estradas de Galicia, aprobado polo Decreto 66/2016, do 26 de maio, os cambios de titularidade formalizaranse mediante acta de entrega.</p>
    <p>A pesar dos reiterados ofrecementos formais por parte da Consellería de Infraestruturas e Mobilidade ao Concello de Sada para a sinatura da correspondente acta de entrega, teñen transcorrido máis de cinco meses desde a publicación no <em>Diario Oficial de Galicia</em> do Decreto 122/2021, polo que se aprobou o cambio de titularidade dos treitos iniciais das estradas autonómicas AC-162 e AC-163, sen que o Concello de Sada procedese á súa sinatura.</p>
    <p>En consecuencia, ao abeiro do artigo 18.7 do Regulamento xeral de estradas de Galicia, aprobado polo Decreto 66/2016, do 26 de maio, que establece que no caso de que, no prazo de tres meses desde a publicación no <em>Diario Oficial de Galicia </em>do decreto polo que se aprobe o cambio de titularidade, non se teña asinado a correspondente acta de entrega por parte das administracións cedente e cesionaria, bastará con que a primeira a asine unilateralmente, facendo constar o ofrecemento formal, para entender formalizada a cesión e para os efectos derivados dela, a Consellería de Infraestruturas e Mobilidade, como Administración cedente, procedeu a asinar unilateralmente a antedita acta de entrega, o 4 de marzo de 2022.</p>
    <p>O artigo 18.8 do Regulamento xeral de estradas de Galicia, aprobado polo Decreto 66/2016, do 26 de maio, impón a obriga de publicar no <em>Diario Oficial de Galicia</em> unha relación das actas de entrega dos cambios de titularidade asinadas coas entidades locais para os efectos do seu coñecemento por terceiros. En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Dar publicidade da acta de entrega ao Concello de Sada dos treitos iniciais das estradas autonómicas AC-162 e AC-163, asinada o 4 de marzo de 2022 unilateralmente pola Consellería de Infraestruturas e Mobilidade, como Administración cedente, ao ter transcorrido máis de tres meses desde a publicación no <em>Diario Oficial de Galicia</em> do Decreto 122/2021, polo que se aprobou o seu cambio de titularidade a prol do Concello de Sada, sen que este, como Administración cesionaria, procedese á sinatura da antedita acta de entrega, a pesar dos reiterados ofrecementos formais para iso por parte da antedita Consellería de Infraestruturas e Mobilidade.</p>
    <p> Santiago de Compostela, 15 de marzo de 2022</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

