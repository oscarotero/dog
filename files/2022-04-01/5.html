---
date: '2022-04-01'
id: G0596-180322-0005
page: 21054
number: 64
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  EXTRACTO da Resolución do 24 de marzo de 2022, da Dirección Xeral de Comercio
  e Consumo, pola que se acorda publicar as bases reguladoras dos premios de
  Artesanía de Galicia e a súa convocatoria para o ano 2022 (código de
  procedemento IN200A).
range: Resolución
url: >-
  https://www.xunta.gal/dog/Publicados/2022/20220401/AnuncioG0596-180322-0005_gl.html
---
<p>BDNS (Identif.): 618046.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.go.es/bdnstrans/index).</p>
    <p>Primeiro. <em>Beneficiarias/os</em></p>
    <p>Persoas e obradoiros artesáns con recoñecida traxectoria profesional e que están ou estiveron inscritos no Rexistro Xeral de Artesanía de Galicia, segundo o premio a que opten.</p>
    <p>Segundo. <em>Obxecto</em></p>
    <p>Estas bases teñen por obxecto regular a concesión dos premios de Artesanía de Galicia como un recoñecemento á mellora continua no labor dos profesionais do sector artesán galego e contribuír ao seu desenvolvemento económico e promocional.</p>
    <p>Os premios de Artesanía de Galicia constan das seguintes modalidades:</p>
    <p>a) Premio Artesanía de Galicia 2022.</p>
    <p>b) Premio Traxectoria 2022.</p>
    <p>c) Premio Bolsa Eloy Gesto 2022.</p>
    <p>Terceiro. <em>Bases reguladoras</em></p>
    <p>Publícanse conxuntamente coa convocatoria.</p>
    <p>Cuarto. <em>Importe</em></p>
    <p>Destínase un total de 13.000 euros con cargo aos orzamentos da Fundación Pública Artesanía de Galicia. </p>
    <p>Os premios de Artesanía de Galicia constarán das seguintes categorías:</p>
    <p>Premio Artesanía de Galicia 2022.</p>
    <p>Dotación de 9.000 € e trofeo acreditativo.</p>
    <p>Premio Traxectoria 2022.</p>
    <p>Trofeo acreditativo e sen dotación económica.</p>
    <p>Premio Bolsa Eloy Gesto 2022.</p>
    <p>Bolsa de formación de 4.000 € e diploma acreditativo.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de candidaturas iníciase a partir das 8.00 horas do 17 de outubro de 2022 e remata ás 14.30 horas do 28 de outubro de 2022.</p>
    <p>Santiago de Compostela, 24 de marzo de 2022</p>
    <footer><p>Manuel Heredia Pérez<br>Director xeral de Comercio e Consumo</p></footer>

