---
date: '1999-06-17'
id: A8FE
page: 7713
number: 115
agency: AUGAS DE GALICIA
section: VI. ANUNCIOS
title: >-
  Resolución do 6 de maio de 1999 pola que se anuncia o sometemento a
  información pública da petición de concesión e autorización administrativas
  para a instalación dun aproveitamento de augas con destino á producción de
  enerxía eléctrica de potencia nominal non superior a 5.000 kVA no río Pequeno,
  xunto co proxecto e estudio de avaliación ambiental do concurso AC/68/98.
range: Resolución
url: 'https://www.xunta.gal/dog/Publicados/1999/19990617/AnuncioA8FE_gl.html'
---
<p>Neste organismo autónomo recibiuse unha petición de outorgamento de concesión e autorización administrativas para a instalación dun aproveitamento hidroeléctrico con potencia nominal de ata 5.000 kVA dun tramo libre do río Pequeno, presentada co proxecto das obras e instalacións e estudio ambiental correspondentes.</p>
<p>No anexo que se inclúe máis abaixo transcríbese o peticionario do aproveitamento solicitado, do que figuran os datos máis relevantes que o definen, ademais dunha breve descrición das obras que se van executar, e faise consta-la petición de declaración de utilidade pública do aproveitamento para os efectos de expropiación forzosa, e a relación concreta na que se recollen os bens e/ou dereitos afectados cos seus propietarios. Tamén se fai mención da clase de estudio ambiental achegado polo promotor, logo da cualificación do proxecto do aproveitamento, segundo o que dispón a lexislación vixente.</p>
<p>Co presente anuncio, para lle dar cumprimento ó disposto nos artigos 6 do R.D. 916/1985, do 25 de maio, en concordancia co artigo 2.1º do dito R.D. 916/1985 segundo a redacción establecida polo R.D. 249/1988, do 18 de marzo; e 2.4º do Decreto 327/1991, do 4 de outubro, que regulan a avaliación dos efectos ambientais para Galicia, sométese de forma simultánea, unha vez rematadas as actuacións de comprobación e de remisión ás consellerías e organismos competentes por razón da materia dos documentos presentados, ó trámite de información pública, no uso das facultades conferidas polo Decreto 63/1997, do 14 de marzo, a petición e documentación técnica e ambiental que se trata en concreto no anexo para os efectos do seu coñecemento xeral, co fin de que aquelas persoas naturais ou xurídicas que se consideren afectadas nos seus dereitos poidan formular, por escrito, cantas alegacións, observacións, suxestións e reclamacións estimen procedentes (indicando a clave do concurso sinalada no enca</p>
<p>bezamento e o proxecto ou estudio do peticionario ó que se refiran), persoalmente ou por medio do seu representante con poder suficiente, perante o rexistro xeral da Consellería de Política Territorial, Obras Públicas e Vivenda -Edif. Advos. San Caetano, s/n. 15071 Santiago de Compostela- e dentro do prazo improrrogable de vinte (20) días hábiles.</p>
<p>O prazo comezará a contarse e entenderase aberto a partir da data da derradeira das publicacións que corresponden facer da presente resolución no Diario Oficial de Galicia e no BOP da Coruña. Transcorrido o dito período de tempo non se admitirá nin se terá en conta escrito ningún.</p>
<p>Para os expresados efectos, este anuncio, ademais da súa inserción nos diarios oficiais mencionados, será obxecto de exposición ó público no taboleiro de anuncios da Casa do Concello das Somozas (A Coruña).</p>
<p>Este trámite realízase igualmente consonte o artigo 59.4º da Lei 30/1992, do 26 de novembro, cando os titulares dos bens e/ou dereitos propostos polo peticionario sexan descoñecidos e así dirixir ó Ministerio fiscal no seu momento as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Os que se consideren interesados terán para os devanditos efectos informativos á súa disposición copia da petición e dos exemplares da documentación técnica e estudio ambiental para que poidan ser examinados, nos días e horas habituais de oficina, nas seguintes dependencias administrativas:</p>
<p>-Proxectos das obras constitutivas do aproveitamento e das instalacións electromecánicas da central, subestación de transformación e liñas de media e baixa tensión:</p>
<p>Servicios centrais do Departamento de Xestión do Dominio Público Hidráulico de Augas de Galicia: Consellería de Política Territorial, Obras Públicas e Vivenda, Edif. Advos. San Caetano, s/n. 15071 Santiago de Compostela.</p>
<p>Dirección Xeral de Calidade e Avaliación Medioambiental: r/ Feáns, 1-3. 15706 Santiago de Compostela.</p>
<p>Delegación Provincial da Coruña da Consellería de Industria e Comercio: Edif. Advos. Monelos-praza de Luis Seoane, 1ª planta-15008 A Coruña.</p>
<p>-Estudio de efectos ambientais.</p>
<p>Dirección Xeral de Calidade e Avaliación Medioambiental.</p>
<p>Delegación provincial de Medio Ambiente da Coruña: praza de Luis Seoane, s/n. 15008 A Coruña.</p>
<p>Concello das Somozas: Igrexa, s/n. 15565 As Somozas (A Coruña).</p>
<p>Santiago de Compostela, 6 de maio de 1999.</p>
<p>Agustín Hernández Fernández de Rojas</p>
<p>Presidente de Augas de Galicia</p>
<p>ANEXO</p>
<p>Relación de peticionarios</p>
<p>Peticionario e promotor: Eduardo Pereda Gómez.</p>
<p>Enderezo: r/ Arce, 17, entreplanta, 15401 Ferrol (A Coruña).</p>
<p>Representante: Eduardo Pereda Gómez.</p>
<p>Denominación do aproveitamento: aproveitamento hidroeléctrico no río Pequeno.</p>
<p>* Os aspectos máis destacados son:</p>
<p>Obxecto: producción de enerxía eléctrica.</p>
<p>Caudal de deseño: 630 l/sg.</p>
<p>Corrente de derivación: río Pequeno (cota da toma: 216,76).</p>
<p>Corrente de restitución: río Pequeno (cota de finalización: 141,87).</p>
<p>Desnivel (salto bruto): 74,89 m.</p>
<p>Altura do azude: 5,5 m (entre a coroación e o punto máis baixo de superficie xeral de alicerces).</p>
<p>Potencia efectiva xerador: 401 kW.</p>
<p>Termo municipal en que radica a toma e demais obras: Concello das Somozas (A Coruña).</p>
<p>* Breve descrición das características principais das obras e instalacións:</p>
<p>Azude e obra de toma:</p>
<p>A presa ten o paramento augas enriba vertical e ó de augas abaixo déuselle perfil Creager. Farase de formigón en masa, cunha lonxitude de 30 m e unha altura máxima de coroación sobre o leito do río de 3 m. Está preto do lugar de Barreira, parroquia das Somozas.</p>
<p>A toma de augas será lateral e efectuase a 90º respecto do eixe do leito, perpendicular á presa e pegada ó seu estribo.</p>
<p>Conducción de derivación:</p>
<p>Discorre pola ladeira dereita do río e ten unha lonxitude de 3.240 m. Será de formigón armado cunha sección circular de 1 m de diámetro. Irá soterrada todo o traxecto, desde o azude ata a cámara de carga.</p>
<p>Cámara de carga:</p>
<p>Será de formigón armado de 14 m de longo, 7 m de largo e 4 m de profundidade.</p>
<p>Tubo forzado:</p>
<p>O tubo forzado está entre a cámara de carga e a casa de máquinas, irá soterrado e será de aceiro ó carbono. O seu diámetro será de 600 mm cun espesor de 20 mm e unha lonxitude total de 280 m.</p>
<p>Edificio da central:</p>
<p>Edificación en formigón armado, con dimensións en planta de 22,4x11 m e unha altura máxima ós cimbras de 10,70. As paredes serán de bloque de formigón rebocado liso e a cuberta de placas de fibrocemento recuberta de tella e a dúas augas. Está nas proximidades do lugar de Amido.</p>
<p>Equipos electromecánicos:</p>
<p>Na casa de máquinas do aproveitamento proxéctanse os seguintes equipos electromecánicos:</p>
<p>Unha turbina Francis de eixe horizontal de potencia 422 kW, con velocidade de rotación de 750 rpm e caudal máximo de 630 l/sg, para un salto neto de 73,50 m.</p>
<p>Xerador asíncrono ensamblado á turbina, de potencia efectiva 401 kW, tensión 380 V e velocidade sincrónica 750 rpm.</p>
<p>Transformador de 600 kVA de potencia e relación 20.000±2.5%/380 V.</p>
<p>Equipos auxiliares.</p>
<p>* Afeccións:</p>
<p>Efectúase a solicitude de declaración de utilidade pública do aproveitamento, sendo os bens e/ou dereitos afectados polas obras e instalación ós fins da necesaria expropiación forzosa, os que a seguir se indican cos seus propietarios.</p>
<p>Concello: As Somozas (A Coruña).</p>
<table><tbody><tr><td></td></tr>
<tr><td></td></tr>
<tr><td>Predios</td><td>Propietarios</td></tr>
<tr><td></td></tr>
<tr><td>Nº</td><td>Lugar</td><td>Nome</td></tr>
<tr><td></td></tr>
</tbody></table>
<table><tbody><tr><td>105</td><td>A Barreira</td><td>Pedro Santaya Otero</td></tr>
<tr><td></td></tr>
<tr><td>104</td><td>A Barreira</td><td>Mari Luz Seco Ramírez</td></tr>
<tr><td></td></tr>
<tr><td>103</td><td>A Barreira</td><td>Piruca Ramirez Abella</td></tr>
<tr><td></td></tr>
<tr><td>102</td><td>A Barreira</td><td>Piruca Ramirez Abella</td></tr>
<tr><td></td></tr>
<tr><td>101</td><td>A Barreira</td><td>Piruca Ramirez Abella</td></tr>
<tr><td></td></tr>
<tr><td>293</td><td>A Barreira</td><td>María Martínez Pena</td></tr>
<tr><td></td></tr>
<tr><td>292</td><td>A Barreira</td><td>María Martínez Pena</td></tr>
<tr><td></td></tr>
<tr><td>290</td><td>A Barreira</td><td>María Martínez Pena</td></tr>
<tr><td></td></tr>
<tr><td>289</td><td>A Barreira</td><td>María Martínez Pena</td></tr>
<tr><td></td></tr>
<tr><td>1.389</td><td>A Barreira</td><td>Fernando Ramirez Abella</td></tr>
<tr><td></td></tr>
<tr><td>1.393</td><td>A Barreira</td><td>Lidia Vilaboy Peña</td></tr>
<tr><td></td></tr>
<tr><td>1.392</td><td>A Barreira</td><td>Caridad Rodríguez Hermida</td></tr>
<tr><td></td></tr>
<tr><td>1.391</td><td>A Barreira</td><td>José Manuel Rodríguez Pita</td></tr>
<tr><td></td></tr>
<tr><td>1.390</td><td>A Barreira</td><td>Francisco Fraga Bouza</td></tr>
<tr><td></td></tr>
<tr><td>1.396</td><td>O Cameleiro</td><td>Manuel Fraga Bouza</td></tr>
<tr><td></td></tr>
<tr><td>1.397</td><td>O Cameleiro</td><td>Francisco Fraga Bouza</td></tr>
<tr><td></td></tr>
<tr><td>1.398</td><td>O Cameleiro</td><td>José Manuel Rodríguez Pita y Otra</td></tr>
<tr><td></td></tr>
<tr><td>1.399</td><td>O Cameleiro</td><td>José Fraga Bouza</td></tr>
<tr><td></td></tr>
<tr><td>1.398</td><td>O Cameleiro</td><td>José Manuel Rodríguez Pita y otra</td></tr>
<tr><td></td></tr>
<tr><td>1.407</td><td>O Cameleiro</td><td>Abel Juan Rodríguez Pérez</td></tr>
<tr><td></td></tr>
<tr><td>1.406</td><td>O Cameleiro</td><td>Antonio Fraga Bouza</td></tr>
<tr><td></td></tr>
<tr><td>1.405</td><td>O Cameleiro</td><td>Manuel Viña Fraga</td></tr>
<tr><td></td></tr>
<tr><td>1.477</td><td>Coicixoxo</td><td>María Viña Torrente</td></tr>
<tr><td></td></tr>
<tr><td>1.476</td><td>Coicixoxo</td><td>María Josefa Pita Barro</td></tr>
<tr><td></td></tr>
<tr><td>1.475</td><td>Coicixoxo</td><td>Herederos Antonio Durán y otra</td></tr>
<tr><td></td></tr>
<tr><td>1.480</td><td>A Surveira</td><td>Jesús Pita Bouzas</td></tr>
<tr><td></td></tr>
<tr><td>1.481</td><td>A Escoren</td><td>Juan Félix Ramil Luaces</td></tr>
<tr><td></td></tr>
<tr><td>1.483/1</td><td>A Escoren</td><td>Isabel Seijas Durán</td></tr>
<tr><td></td></tr>
<tr><td>1.482/2</td><td>A Escoren</td><td>Mª Pilar Seijas Durán</td></tr>
<tr><td></td></tr>
<tr><td>1.467</td><td>A Escoren</td><td>Paulino Prieto Seijas</td></tr>
<tr><td></td></tr>
<tr><td>1.466</td><td>A Escoren</td><td>Jesús Pita Bouza1</td></tr>
<tr><td></td></tr>
<tr><td>1.465/2</td><td>A Escoren</td><td>Descoñecido</td></tr>
<tr><td></td></tr>
<tr><td>1.464</td><td>A Escoren</td><td>Enrique Franco Rivera</td></tr>
<tr><td></td></tr>
<tr><td>1.463</td><td>A Escoren</td><td>Herederos Josefa Viña Torrente</td></tr>
<tr><td></td></tr>
<tr><td>1.463/1</td><td>A Escoren</td><td>Herederos Jesús Castro Rego y otros</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Predios</td><td>Propietarios</td></tr>
<tr><td></td></tr>
<tr><td>Nº</td><td>Lugar</td><td>Nome</td></tr>
<tr><td></td></tr>
</tbody></table>
<table><tbody><tr><td>1.463/2</td><td>A Escoren</td><td>Descoñecido</td></tr>
<tr><td></td></tr>
<tr><td>1.163/3</td><td>A Escoren</td><td>Sueiras</td></tr>
<tr><td></td></tr>
<tr><td>1.463/4</td><td>A Escoren</td><td>Ramos Anido</td></tr>
<tr><td></td></tr></tbody></table>
<p>* Estudios de efectos ambientais:</p>
<p>Este documento presentouse conforme a normativa aplicable.</p>

