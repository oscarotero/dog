---
date: '2013-01-07'
id: CA05-211212-0011
page: 672
number: 4
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 17 de decembro de 2012, da Dirección Xeral de Traballo e
  Economía Social, pola que se emprazan as persoas interesadas no recurso
  contencioso-administrativo, procedemento ordinario número 864/2011, interposto
  contra a resolución administrativa do 18 de maio de 2011, que desestima o
  recurso de alzada contra a Resolución do 19 de xaneiro de 2011 pola que se
  aproba o expediente de regulación de emprego número 10/2010 da Empresa Pública
  de Servizos Agrarios Galegos, S.A. (Seaga).
range: Resolución
url: >-
  https://www.xunta.gal/dog/Publicados/2013/20130107/AnuncioCA05-211212-0011_gl.html
---
<p>A Consellería de Traballo e Benestar recibiu da Sala do Contencioso-Administrativo, Sección 1ª, do Tribunal Superior de Xustiza de Galicia, providencia pola que se admite a trámite o recurso contencioso-administrativo, procedemento ordinario número 864/2011, interposto por Quirino Pisonero Pérez, contra a resolución administrativa do 18 de maio de 2011, que desestima o recurso de alzada contra a Resolución do 19 de xaneiro de 2011 polo que se aproba o expediente de regulación de emprego número 10/2010 da Empresa Pública de Servizos Agrarios Galegos, S.A. (Seaga).</p>
    <p>En consecuencia, a Dirección Xeral de Traballo e Economía Social acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido tribunal, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo, Sección 1ª, do Tribunal Superior de Xustiza de Galicia no prazo de 9 (nove) días, contados desde o seguinte ao da publicación desta resolución no<em> Diario Oficial de Galicia.</em></p>
    <p>Santiago de Compostela, 17 de decembro de 2012</p>
    <footer><p>Odilo Martiñá Rodríguez<br>Director xeral de Traballo e Economía Social</p></footer>

