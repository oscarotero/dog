---
date: '2013-01-07'
id: G0165-281212-0003
page: 507
number: 4
agency: Consellería do Medio Rural e do Mar
section: III. Outras disposicións.
title: >-
  ORDE do 28 de decembro de 2012 pola que se deixa sen efecto a Orde do 25 de
  setembro de 2012 pola que se procede á apertura do prazo para a presentación
  da renovación do compromiso polos titulares de explotacións beneficiarios das
  axudas establecidas na Orde do 18 de abril de 2008, pola que se establecen as
  bases reguladoras das subvencións destinadas ao fomento de sistemas de
  produción de razas gandeiras autóctonas en réximes extensivos (Diario Oficial
  de Galicia número 79, do 24 de abril).
range: Orde
url: >-
  https://www.xunta.gal/dog/Publicados/2013/20130107/AnuncioG0165-281212-0003_gl.html
---
<p>O venres 5 de outubro publicouse no <em>Diario Oficial de Galicia</em> número 191 a Orde do 25 de setembro de 2012 pola que se procede á apertura do prazo para a presentación da renovación do compromiso polos titulares de explotacións beneficiarios das axudas establecidas na Orde do 18 de abril de 2008, pola que se establecen as bases reguladoras das subvencións destinadas ao fomento de sistemas de produción de razas gandeiras autóctonas en réximes extensivos (<em>Diario Oficial de Galicia</em> número 79, do 24 de abril).</p>
    <p>Estas axudas sufráganse con cargo á aplicación orzamentaria 16.22.713C.771.4 dos orzamentos xerais da Comunidade Autónoma de Galicia para o ano 2012, dotada para esta finalidade con 350.000 euros.</p>
    <p>A antedita aplicación está financiada con cargo a transferencias finalistas da Administración xeral do Estado.</p>
    <p>Neste senso, e tendo en conta o artigo 17 da Orde do 18 de abril de 2008, pola que se establecen as bases reguladoras das subvencións destinadas ao fomento de sistemas de produción de razas gandeiras autóctonas en réximes extensivos (<em>Diario Oficial de Galicia</em> número 79, do 24 de abril), a concesión da axuda estará sometida á condición suspensiva da existencia de crédito axeitado e suficiente no momento da resolución.</p>
    <p>A día de hoxe non consta ningún ingreso efectivo polo dito concepto no Tesouro da Xunta de Galicia por parte do Ministerio de Agricultura, Alimentación e Medio Ambiente.</p>
    <p>Ao abeiro do sinalado nos parágrafos anteriores, cómpre deixar sen efecto esta convocatoria de axudas, co obxectivo de cumprir a normativa en materia de estabilidade orzamentaria e déficit público.</p>
    <p>Así pois, de acordo co exposto e co establecido na Lei 9/2007, do 13 de xuño, de subvencións de Galicia, no Decreto 11/2009, do 8 de xaneiro, polo que se aproba o seu regulamento, así como nos preceptos básicos da Lei 38/2003, do 17 de novembro, xeral de subvencións, e no Real decreto 887/2006, do 21 de xullo, polo que se aproba o Regulamento xeral de subvencións, e en virtude das atribucións que me foron conferidas,</p>
    <h2>DISPOÑO:</h2>
    <p>Artigo único</p>
    <p>Déixase sen efecto a Orde do 25 de setembro de 2012 pola que se procede á apertura do prazo para a presentación da renovación do compromiso polos titulares de explotacións beneficiarios das axudas establecidas na Orde do 18 de abril de 2008, pola que se establecen as bases reguladoras das subvencións destinadas ao fomento de sistemas de produción de razas gandeiras autóctonas en réximes extensivos (<em>Diario Oficial de Galicia </em>número 79, do 24 de abril).</p>
    <p>Contra esta resolución, que esgota a vía administrativa, os interesados poderán interpoñer recurso potestativo de reposición perante a persoa titular da Secretaría Xeral de Medio Rural e Montes, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117, modificados pola Lei 4/1999, do 13 de xaneiro, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben interpoñer directamente recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 28 de decembro de 2012</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

