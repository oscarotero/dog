---
date: '2013-01-07'
id: G0168-141212-0001
page: 560
number: 4
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (828/2011).
range: Edicto
url: >-
  https://www.xunta.gal/dog/Publicados/2013/20130107/AnuncioG0168-141212-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fago saber que no presente procedemento se ditou sentenza, cuxo encabezamento e ditame se reproducen integramente e que son do teor literal seguinte:</p>
    <p>«Sentenza.</p>
    <p>A Coruña, 30 de novembro de 2012.</p>
    <p>Ana Rodríguez Piorno, maxistrada xuíza do Xulgado do Social número 4 (reforzo) da Coruña, ditou a presente resolución nos autos de procedemento sobre reclamación de cantidade 828/2011, sendo demandante José Calvelo Gende, representado polo letrado Sr. Pérez López, e demandada a empresa Construcciones Cauto Calvo, S.L., despois de ser citado, da mesma maneira, o Fondo de Garantía Salarial (Fogasa),</p>
    <p>Dispoño:</p>
    <p>Que debo estimar e estimo a demanda interposta por José Calvelo Gende contra a empresa Construcciones Couto Calvo, S.L., e, en consecuencia, condeno a empresa demandada a aboar a José Calvelo Gende a cantidade de 4.397,79 euros que lle debe, cantidade que deberá incrementarse co xuro de demora do 10 %.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese a presente sentenza ás partes.</p>
    <p>Contra esta resolución cabe interpoñer recurso de suplicación ante o Tribunal Superior de Xustiza de Galicia, o cal deberá ser anunciado no prazo dos cinco días seguintes á notificación desta sentenza.</p>
    <p>Así o pronuncio, mando e asino».</p>
    <p>E para que conste, expídese o presente co fin de que sirva de notificación a Construcciones Couto Calvo, S.L., actualmente en paradoiro descoñecido, para a súa inserción no <em>Diario Oficial de Galicia</em>.</p>
    <p>A Coruña, 14 de decembro de 2012</p>
    <footer><p>A secretaria xudicial</p></footer>

