---
date: '2001-05-08'
id: 7A6E
page: 6
number: 88
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de febreiro de 2001, da Dirección Xeral de Industria, pola
  que se lle concede a renovación a Fegafón da autorización como entidade
  recoñecida para impartir cursos teórico-prácticos para a obtención de carnés
  profesionais de instalador e mantedor de instalacións de calefacción, auga
  quente sanitaria e climatización.
range: Resolución
url: 'https://www.xunta.gal/dog/Publicados/2001/20010508/Anuncio7A6E_gl.html'
---
<p>Vista a solicitude presentada por Julio Blanco Cadahía, en representación de Fegafón, e a documentación anexa, na que solicita que lle sexa concedida a renovación da autorización como entidade recoñecida para impartir cursos teórico-prácticos para a obtención de carnés profesionais de instalador e mantedor de instalacións de calefacción, auga quente sanitaria e climatización.</p>
<p>Visto o Regulamento de instalacións térmicas nos edificios (RITE) e a súa instrucción técnica complementaria ITE-11 cos seus apéndices, aprobado polo R.D. 1751/1998, do 31 de xullo (BOE do 5 de agosto), pola que se establecen as especialidades dos carnés profesionais de instalador e mantedor de instalacións de calefacción, auga quente sanitaria e climatización e se fixa o número mínimo de horas para desenvolve-los programas dos cursos teóricos e de coñecementos específicos para a obtención deles.</p>
<p>Considerando que se cumpriron os requisitos regulamentarios establecidos.</p>
<p>A Dirección Xeral de Industria,</p>
<p>RESOLVE:</p>
<p>Conceder ó Fegafón a renovación da autorización como entidade recoñecida para imparti-los cursos teórico-prácticos para a obtención dos carnés profesionais de instalador e mantedor de instalacións de calefacción, auga quente sanitaria e climatización, no ámbito da Comunidade Autónoma de Galicia.</p>
<p>A duración dos cursos en número de horas axustarase ó disposto na ITE-11 do R.D. 1751/1998, do 31 de xullo de 1998.</p>
<p>Para imparti-los cursos, deberase comunicar á Dirección Xeral de Industria e á delegación provincial da Consellería de Industria e Comercio da</p>
<p>provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberase renovar ós dous anos, para o que deberá acreditar ante a Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 13 de febreiro de 2001.</p>
<p>Ramón Ordás Badía</p>
<p>Director xeral de Industria</p>

