---
date: '2001-05-08'
id: 7A1A
page: 6
number: 88
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 95/2001, do 19 de abril, polo que se declara a urxente ocupación, para
  efectos de expropiación forzosa, pola Deputación Provincial de Pontevedra, dos
  bens e dereitos necesarios para a realización das obras do proxecto Plan
  Operativo Local 2000. Estrada provincial PO-4203 Tortoreos-A Estación
  (concello das Neves).
range: Decreto
url: 'https://www.xunta.gal/dog/Publicados/2001/20010508/Anuncio7A1A_gl.html'
---
<p>A Deputación Provincial de Pontevedra, en sesión que tivo lugar o día 29 de setembro de 2000, aprobou o proxecto da obra Plan Operativo Local 2000. Estrada provincial PO-4203 Tortoreos-A Estación (concello das Neves) e, na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Pontevedra foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 2 de abril de 2001.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 28 de novembro de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado porque, segundo sinala a deputación, se trata de realiza-lo acondicionamento e mellora do actual trazado da estrada, que presenta unha notoria e sinuosa perigosidade, o que xera un dos puntos negros da rede provincial, polo que a súa execución ten que facerse coa maior celeridade posible.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deli</p>
<p>beración do Consello da Xunta de Galicia na súa reunión do día dezanove de abril de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Pontevedra para efectos de expropiación forzosa dos bens e dereitos concretados no expediente administrativo instruído para o efecto e necesarios para a execución da obra Plan Operativo Local 2000. Estrada provincial PO-4203 Tortoreos-A Estación (concello das Neves).</p>
<p>Santiago de Compostela, dezanove de abril de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

