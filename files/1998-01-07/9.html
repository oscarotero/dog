---
date: '1998-01-07'
id: 8E6E
page: 118
number: 3
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (487/1990).
range: Edicto
url: 'https://www.xunta.gal/dog/Publicados/1998/19980107/Anuncio8E6E_gl.html'
---
<p>Francisco Javier Míguez Poza, maxistrado-xuíz do Xulgado de Primeira Instancia e Instrucción número dous de Santiago de Compostela.</p>
<p>Fai saber que neste xulgado se segue autos de procedemento de xuízo executivo, baixo o número 487/1990, seguido por instancia do Banco Exterior de España, representado pola procuradora Ángeles Regueiro, contra David Luna Silva, representado pola procuradora María Jesús Fernández, María del Carmen Castro Taboada e Luna Servicios, S.A., nos cales se acordou sacar a pública poxa, polo termo de vinte días, os ben que logo se dirán, coas seguintes condicións:</p>
<p>Primeira.-Sinalouse para que teña lugar o remate en primeira poxa o próximo día 6 de febreiro, ás 10.30 horas, na sala de audiencias deste xulgado polo tipo de 42.000.000 de pesetas.</p>
<p>Segunda.-Para o suposto de que resultara deserta a primeira, sinalouse para a segunda poxa o próximo día 6 de marzo, ás 10.30 horas, na sala de audiencias deste xulgado, coa rebaixa do 25 por cento do tipo que o foi para a primeira.</p>
<p>Terceira.-Se resultase deserta a segunda, sinalouse para a terceira poxa o próximo día 6 de abril, ás 10.30 horas, na sala de audiencias deste xulgado, sen suxeición a tipo.</p>
<p>Cuarta.-Nas poxas primeira e segunda non se admitirán posturas que non cubran o tipo correspondente.</p>
<p>Quinta.-Para tomar parte en calquera das tres poxas tódolos licitadores -agás o acredor demandante deberán consignar previamente o 20 por cento do tipo para seren admitidos á licitación, calculándose esta cantidade na terceira poxa respecto ó tipo da segunda, suma que deberá consignarse na conta de depósitos e consignacións deste xulgado, aberta no Banco Bilbao-Vizcaya, S.A., oficina principal desta cidade, debendo facilita-lo número do expediente ou procedemento seguinte: 1584-17-0487/90, presentando o xustificante de ingreso.</p>
<p>Sexta.-Non figura nos autos certificación do Rexistro da Propiedade, aínda que si do Instituto Nacional de Reforma e Desenvolvemento Agrario, de mani</p>
<p>festo na secretaría deste xulgado, para que poidan examinalos os que desexen tomar parte na poxa, entendéndose que todo licitador os acepta como bastante, sen que poidan esixir ningún outro, e que as cargas e gravames anteriores e os preferentes ó crédito do demandante, se os houbese, continuarán subsistentes e sen cancelar, entendéndose que o adxudicatario os acepta e queda subrogado na necesidade de satisfacelos, sen destinarse á súa extinción o prezo de remate.</p>
<p>Sétima.-Poderánse facer ofertas en prego pechado.</p>
<p>Oitava.-No caso de que houbera de suspenderse calquera das tres poxas, trasládase a súa celebración á mesma hora para o día seguinte hábil dentro da semana na que se sinalara a poxa suspendida.</p>
<p>Novena.-Devolveranse as consignacións efectuadas polos participantes na poxa, agás a que corresponda ó mellor postor, que se reservará en depósito como garantía do cumprimento da obriga e, se é o caso, como parte do prezo da venda.</p>
<p>Décima.-Se o pedira o acredor ata o momento da celebración da poxa, tamén poderán reservarse en depósito as consignacións que así o acepten e que cubriran coas súas ofertas os prezos da poxa, por se o primeiro adxudicatario non cumprise coa súa obriga, e desexaran aproveita-lo remate outros habedores e sempre pola orde destas.</p>
<p>Undécima.-O sinalamento do lugar, día e hora para o remate notificaráselles ós debedores, no predio ou predios poxados, e se é o caso, a publicación dos presentes edictos serve como notificación dos sinalamentos.</p>
<p>Bens obxecto da poxa:</p>
<p>A edificación a que logo se fará mérito, construíuse sobre a parcela 1.398-2 da zona de concentración parcelaria do Eixo-Marrozos, neste concello de Santiago de Compostela. A superficie da parcela é de 2.085 metros cadrados, e está cerrada por un muro.</p>
<p>Dista da estrada xeral Santiago de Compostela-Ourense uns 800 metros, sendo a distancia respecto da cidade de Santiago de Compostela de 7 km. A zona de situación é fundamentalmente de tipo agrícola, con escasa edificación e illada do núcleo urbano. Polo referente á edificación non se observa que se trata dun edificio destinado a vivenda composta de planta de soto, planta baixa, piso alto e vivideiro en parte, baixo a súa cuberta:</p>
<p>Dentro da parcela existe unha pequena construcción destinada a grellador e unha piscina. A superficie das plantas baixas e primeira alta supera os trescentos metros cadrados, cada unha das plantas.</p>
<p>Estímase o valor da edificación coa súa parcela en 42.000.000 de pesetas.</p>
<p>O predio obxecto da presente poxa foi dado como de reemprazo xunto con outra para a achega do seguinte predio:</p>
<p>Predio.-No concello de Santiago de Compostela, parroquia de Marrozos, terreo a labradío, no lugar</p>
<p>coñecido por Agra de Vixoi de 11 áreas e 18 centiáreas. Linda: norte, Eugenio Nieto; sur e leste, camiño; oeste, herdeiros de Antonio Sánchez.</p>
<p>No mesmo lugar, predio chamado Patencia, a labradío, dunha superficie de 11 áreas e 5 centiáreas, equivalentes a 45 cuartillos. Linda: norte, herdeiros de Manuel Pereiro; sur, David Luna Silva; leste, muro e camiño de carro e oeste, muro que a sostén e separa dos herdeiros de Dolores Novio e outros.</p>
<p>No mesmo lugar, labradío denominado Chousa de 25 áreas e 8 centiáreas, equivalentes a 96 cuartillos. Linda: norte, muro do predio de Rosalía Adjuar e outros; sur, muro; leste, vía férrea e oeste, labradío chamado Tarreo.</p>
<p>Dado en Santiago de Compostela o vinte de novembro de mil novecentos noventa e sete.</p>
<p>Rubricado</p>
<p>10189</p>

