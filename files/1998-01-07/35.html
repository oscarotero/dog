---
date: '1998-01-07'
id: 8EDA
page: 135
number: 3
agency: SOCIEDADE ANONIMA PARA O DESENVOLVEMENTO COMARCAL DE GALICIA
section: VI. ANUNCIOS
title: >-
  Bases da convocatoria de prazas de xerentes de fundacións para o
  desenvolvemento comarcal.
range: Bases
url: 'https://www.xunta.gal/dog/Publicados/1998/19980107/Anuncio8EDA_gl.html'
---
<p>En cumprimento do establecido na Lei de Galicia 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, e de conformidade co acordo adoptado polos padroados das fundacións para o desenvolvemento das comarcas de Ordes, Bergantiños, Ortegal, Terra de Melide, Arzúa, Terra de Lemos, A Fonsagrada, A Ulloa, Os Ancares, Terra de Celanova, O Carballiño, Tabeirós-Terra de Montes, O Salnés, O Baixo Miño e a Paradanta, convócanse probas de selección para cubrir, baixo a modalidade de</p>
<p>contratación indefinida, 15 prazas de xerentes para facerse cargo da xestión das ditas fundacións.</p>
<p>As condicións específicas do contrato de traballo así como as funcións a realizar polos xerentes de cada fundación estarán a disposición dos interesados na sede da Sociedade para o Desenvolvemento Comarcal de Galicia, sita na estrada Santiago-Noia km 3. A Barcia (Santiago de Compostela).</p>
<p>I. Requisitos xerais:</p>
<p>-Ter nacionalidade dun país membro da Unión Europea.</p>
<p>-Ser maior de 18 anos.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Acreditar titulación superior ou experiencia demostrable de polo menos dous anos nun posto semellante, indistintamente.</p>
<p>-Dispoñer de carné de conducir.</p>
<p>II. Condicións específicas das prazas:</p>
<p>a) Aptitudes para o posto.</p>
<p>Valorarase:</p>
<p>-Natureza sociable.</p>
<p>-Carácter dinámico.</p>
<p>-Capacidade de traballo.</p>
<p>-Capacidade de liderado.</p>
<p>-Dispoñibilidade para mobilidade xeográfica.</p>
<p>b) Coñecementos específicos para cubrir este posto:</p>
<p>-As regulacións legais que afectan ó modelo de desenvolvemento comarcal.</p>
<p>-Metodoloxías e planificación estratéxica do desenvolvemento comarcal.</p>
<p>-Xestión de programas de desenvolvemento local e creación de emprego.</p>
<p>-Xestión e administración de fundacións de interese galego e de institucións sen finalidade de lucro.</p>
<p>c) Coñecementos complementarios:</p>
<p>-Acredita-lo coñecemento da lingua galega.</p>
<p>-Posuír e acredita-lo coñecemento de informática con nivel de usuario.</p>
<p>III. Documentación que hai que presentar:</p>
<p>-Fotocopia DNI.</p>
<p>-Currículum vitae, xunto coa documentación orixinal ou fotocopia compulsada que acredite a titulación ou experiencia esixida.</p>
<p>-Impreso de solicitude, indicando a fundación á que se presenta.</p>
<p>IV. Lugar e prazo de presentación:</p>
<p>-As solicitudes presentaránse nas dependencias da Sociedade Anónima para o Desenvolvemento Comarcal de Galicia, dirixidas ó conselleiro dele</p>
<p>gado desta sociedade, sita na estrada Santiago-Noia, km 3. A Barcia. 15896 Santiago de Compostela.</p>
<p>-O prazo de presentación será de 20 días naturais contados a partir do día seguinte ó da publicación destas bases no Diario Oficial de Galicia.</p>
<p>V. Proceso de selección:</p>
<p>1. Expirado o prazo de presentación de solicitudes, a comisión seleccionadora publicará as listas previas de admitidos e excluídos, coa motivación da exclusión, se é o caso; establecéndose un prazo de cinco días hábiles para que, por petición do interesado, se poida reparar calquera erro que sexa emendable. Esgotado este prazo, publicaranse as listas definitivas de admitidos e excluídos e fixarase o lugar e a data en que comezarán as probas. Os candidatos deberán asistir provistos de DNI. Estas listas publicaranse no taboleiro de anuncios da Sociedade para o Desenvolvemento Comarcal de Galicia.</p>
<p>2. As probas de selección consistirán en:</p>
<p>a) Valoración do currículum vitae.</p>
<p>b) Proba tipo test de coñecementos específicos.</p>
<p>Unha vez valoradas as probas anteriores, a comisión de selección publicará no taboleiro de anuncios da Sociedade para o Desenvolvemento Comarcal de Galicia a lista provisional dos resultados, e incluirá o lugar e a data en que se realizarán as entrevistas persoais ós cinco candidatos de cada fundación que acaden maior puntuación.</p>
<p>c) Entrevista persoal.</p>
<p>3. Unha vez rematado todo o proceso anterior, a comisión de selección publicará os resultados no taboleiro de anuncios da Sociedade para o Desenvolvemento Comarcal de Galicia.</p>
<p>Santiago de Compostela, 29 de decembro de 1997.</p>
<p>Andrés Precedo Ledo</p>
<p>Conselleiro delegado da Sociedade Anónima</p>
<p>para o Desenvolvemento Comarcal de Galicia</p>

