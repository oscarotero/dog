---
date: '2003-05-08'
id: FD6A
page: 5
number: 88
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 7 de maio de 2003 pola que se determinan os servicios mínimos
  dirixidos a garanti-los servicios esenciais durante a folga de carácter
  indefinido convocada polos traballadores de empresas auxiliares do Complexo
  Medioambiental de Cerceda, e que comezará o vindeiro día 9 de maio de 2003.
range: Orde
url: 'https://www.xunta.gal/dog/Publicados/2003/20030508/AnuncioFD6A_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñocida e inaprazable necesidade no ámbito e competencias da Cominidade Autónoma de Galicia, está condicionada ó mantemento dos servicios esenciais fixados no artigo 2 do Decreto 155/1988, do 9 de xuño, polo que que dictan normas para garanti-la prestación dos servicios esenciais no ámbito da Comunidade Autónoma. O artigo 3 deste decreto faculta os conselleiros competentes por razóns dos servicios esenciais afectados para que, mediante orde e ante cada situación de folga, determinen o</p>
<p>mínimo de actividade necesaria para asegura-lo mantemento de tales servicios así como para a fixación do persoal preciso para a súa prestación, oído o comité de folga.</p>
<p>A Lei 10/1997, do 10 de abril, de residuos, dispón no seu artigo 29 que corresponderá á Sociedade Galega do Medio Ambiente a xestión dos residuos sólidos urbanos a partir do momento en que son depositados nas estacións de transferencia ou plantas de tratamento, previstas no Plan de Xestión, coas conseguintes operacións de transporte, almacenamento, valorización, tratamento, comercialización e depósito controlados dos residuos. Neste sentido, engade o seu parágrafo segundo que toda a xestión de Sogama realizarase de xeito que se garante o cumprimento de tódolos obxectivos recollidos no artigo 2 desta lei, para o que deberá concerta-las súas accións coas dos xestores que interveñan nas fases iniciais do proceso. Na actualidade a Sociedade Galega de Medio Ambiente xestiona diariamente os residuos de 180 concellos de Galicia, o que supón unha media diaria de residuos de 1.600 toneladas. Polo volume de residuos que se transportan e xestionan diariamente, a parada da actividade pode </p>
<p>provocar serios problemas de salubridade e ambientais a nivel autonómico con consecuencias imprevisibles.</p>
<p>A necesaria conciliación entre o exercicio do dereito constitucional de folga e o mantemento dos servicicos esenciais, obriga a Administración Autonómica, de acordo coa normativa vixente, a fixa-los servicios mínimos indispensables para o funcionamento dos servicios esenciais que se concretan e xustifican nesta orde, logo da audiencia ó comité de folga.</p>
<p>Coa fixación dos servicios mínimos previstos nesta orde mantense o funcionamento ó mínimo técnico das instalacións, o que permite non comprometer no esencial a prestación do servicio público de xestión dos residuos.</p>
<p>Con base no anterior, e de conformidade co establecido na Lei 1/1983, do 22 de febreiro, reguladora da Xunta e do seu presidente, e no Decreto 155/1988, do 9 de xuño</p>
<p>DISPOÑO:</p>
<p>Artigo 1º</p>
<p>A convocatoria de folga que afecta os traballadores das empresa auxiliares do Complexo Medioambiental de Cerceda, que se iniciará ó vindeiro día 9 de maio de 2003, con carácter indefinido, enténdese condicionada ó mantemento dos servicios mínimos que se establecen a continuación:</p>
<p>-Planta de reciclaxe, tratamento e elaboración de combustible (PRTE):</p>
<p>Pulpista: 1 en quenda de mañá e 1 en quenda de tarde.</p>
<p>Operador de guindastre (axente circulación): 1 en quenda de mañá e 1 en quenda de tarde.</p>
<p>Triadores: 2 en quenda de mañá e 2 en quenda de tarde.</p>
<p>Rondista: 1 por quenda.</p>
<p>Xefe de quenda: 1 por quenda.</p>
<p>Operadores planta: 1 en quenda de mañá e 1 en quenda de tarde.</p>
<p>Operador de pa: 1 en quenda de mañá e 1 en quenda de tarde.</p>
<p>Conductor: 1 en quenda de mañá e 1 en quenda de tarde.</p>
<p>Limpeza: 1 en quenda de mañá e 1 en quenda de tarde.</p>
<p>-Bolsa amarela:</p>
<p>Encargado: 1 en quenda de mañá.</p>
<p>-Planta MER:</p>
<p>Operario: 2 en quenda de mañá, 2 en quenda de tarde.</p>
<p>-Planta de coxeración (PCOG)-Planta termoeléctrica (PTE):</p>
<p>* Comúns:</p>
<p>Xefe de quenda: 1 por quenda.</p>
<p>Operador: 1 por quenda.</p>
<p>Rondista: 1 por quenda.</p>
<p>Ensacado cinzas: 2 en quenda de mañá, 2 en quenda de tarde.</p>
<p>Conductor cinzas: 1 en quenda de mañá, 1 en quenda de tarde.</p>
<p>Escouras: 1 por quenda.</p>
<p>Retén: 2 por quenda.</p>
<p>* Depuradoras:</p>
<p>Operario: 1 por quenda.</p>
<p>* Control de accesos:</p>
<p>Control de accesos: 1 por quenda.</p>
<p>-Limpeza vestiarios comedor:</p>
<p>Peón limpeza: 1 en quenda de mañá e 1 en quenda de tarde.</p>
<p>Artigo 2º</p>
<p>A determinación dos efectivos necesarios e a designación nominal, con carácter rotatorio, do persoal que deberá cubri-los distintos servicios realizarase pola dirección das empresas auxiliares do Complexo Medioambiental de Cerceda.</p>
<p>Artigo 3º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 7 de maio de 2003.</p>
<p>José Manuel Barreiro Fernández</p>
<p>Conselleiro de Medio Ambiente</p>

