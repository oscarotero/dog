---
date: '2003-05-08'
id: FD72
page: 5
number: 88
agency: XUNTA ELECTORAL PROVINCIAL DA CORUÑA
section: III. OUTRAS DISPOSICIÓNS
title: >-
  Acordo do 7 de maio de 2003, da Xunta Electoral Provincial da Coruña, polo que
  se fai pública a distribución de espacios gratuítos de propaganda electoral
  nos medios de comunicación de titularidade pública en relación coas eleccións
  locais convocadas polo Real decreto 374/2003, do 31 de marzo, aprobada por
  esta Xunta Electoral Provincial da Coruña, en sesión do día da data por
  proposta da Comisión de Radio e Televisión, segundo establece o artigo 65.5º
  da Lei orgánica do réxime electoral xeral.
range: Acordo
url: 'https://www.xunta.gal/dog/Publicados/2003/20030508/AnuncioFD72_gl.html'
---
<p>En cumprimento co previsto na norma oitava da Instrucción da Xunta Electoral Central do 13 de setembro de 1999, dictada en desenvolvemento do artigo 66 da Lei orgánica do réxime electoral xeral, ordénase a publicación no Diario Oficial de Galicia deste anuncio polo que se fai pública a aprobación por esta Xunta Electoral Provincial da Coruña, en sesión do día da data, da distribución de espacios gratuítos de propaganda electoral nos medios de comunicación de titularidade pública en relación ás eleccións locais convocadas polo Real decreto 374/2003, do 31 de marzo, que se vai celebrar o 25 de maio deste ano, efectuada pola Comisión de Radio e Televisión, segundo establece o artigo 65.5º da mencionada Lei orgánica do réxime electoral xeral.</p>
<p>A teor do previsto na citada instrucción, as entidades políticas afectadas poderán examina-la referida distribución de espacios gratuítos nas dependencias desta Xunta Electoral Provincial, sita no edificio da Audiencia Provincial, r/ Capitán Juan Varela, s/n, desta cidade da Coruña, no prazo preclusivo dun día desde a publicación desta resolución, e formular no dito prazo os recursos que consideren pertinentes.</p>
<p>A Coruña, 7 de maio de 2003.</p>
<p>Julio C. Cibeira Yebra Pimentel</p>
<p>Presidente da Xunta Electoral Provincial da Coruña</p>

