---
date: '2016-06-28'
id: G0258-030616-0001
page: 27258
number: 121
agency: 'Tribunal Superior de Xustiza de Galicia (Sala do Social, Sección Segunda)'
section: V. Administración de xustiza.
title: EDICTO de notificación de sentenza (RSU 3839/2015).
range: Edicto
url: >-
  https://www.xunta.gal/dog/Publicados/2016/20160628/AnuncioG0258-030616-0001_gl.html
---
<p>Eu, María Isabel Freire Corzo, letrada da Administración de xustiza da Sección Segunda da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 3839/2015 desta sección, seguido por instancia do Instituto Nacional da Seguridade Social, Fremap, Mutua de Accidentes de Trabajo y Enfermedades Profesionales nº 61, contra Francisco Maceira Valente, Santiago Montenegro Campos, S.L. sobre accidente de grao, foi ditada a seguinte resolución:</p>
    <p>Decidimos:</p>
    <p>Que, desestimando os recursos de suplicación interpostos pola representación letrada da mutua Fremap e do INSS, interpostos contra a sentenza ditada polo Xulgado do Social número 1 de Vigo, con data once de febreiro do ano dous mil quince, en proceso promovido por Francisco Maceiras Valente contra a mutua recorrente, o INSS e Santiago Montenegro Campos, debemos confirmar e confirmamos a sentenza impugnada.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia, e fágaselles saber que contra ela só cabe recurso de casación para unificación de doutrina, que se preparará por escrito ante esta sala do social, dentro dos dez días seguintes á notificación desta sentenza e de acordo co disposto na Lei da xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37, seguida dos catro díxitos correspondentes ao número do recurso e dous díxitos do ano deste.</p>
    <p>– Así mesmo, se houber cantidade de condena, deberá consignala na mesma conta, pero co código 80 en vez do 37, ou ben presentar aval bancario solidario en forma.</p>
    <p>– Se o ingreso se fixer mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo «Observacións» ou «Concepto da transferencia» os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia na peza que se arquivará neste tribunal e incorpórese o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así o pronunciamos, mandamos e asinamos por esta nosa sentenza.</p>
    <p>E para que así conste, para os efectos da súa publicación no DOG co fin de que sirva de notificación en legal forma a Santiago Montenegro Campos, S.L., coa advertencia de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza ou cando se trate de emprazamento, expido e asino o presente edicto.</p>
    <p>A Coruña, 25 de abril 2016</p>
    <footer><p>A letrada da Administración de xustiza</p></footer>

