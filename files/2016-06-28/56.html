---
date: '2016-06-28'
id: G0003-130616-0001
page: 27354
number: 121
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 12 de maio de 2016, da Xerencia de Xestión Integrada da Coruña,
  pola que se renuncia á continuidade na licitación da liña 2 (café moído
  natural 250 g) do lote 28, tramitado mediante o procedemento MS-EIC1-15-008,
  que ten por obxecto a contratación da subministración sucesiva de produtos de
  cociña.
range: Resolución
url: >-
  https://www.xunta.gal/dog/Publicados/2016/20160628/AnuncioG0003-130616-0001_gl.html
---
<p>Antecedentes de feito:</p>
    <p>Primeiro. O 27 de outubro de 2015 publicouse no <em>Boletín Oficial de la Unión Europea </em>(DOUE núm. 2015/S 208-377250); o 28 de outubro de 2015 no <em>Diario Oficial de Galicia</em> (DOG núm. 206) e o 11 de novembro de 2015 no <em>Boletín Oficial del Estado</em> (BOE núm. 270) o expediente que ten por obxecto a subministración sucesiva de produtos de cociña (expediente MS-EIC1-15-008).</p>
    <p>Segundo. Vista a información confusa contida no anexo II (cadro de consumos e importes estimados) entre a denominación do produto correspondente á liña 2 do lote 28 (café moído natural 250 g) e a unidade de medida aplicada a esta (quilogramo), que provocou diferentes interpretacións por parte dos licitadores e que fixo que a presentación de ofertas resulte errónea.</p>
    <p>Terceiro. Vista a conveniencia de non desistir na licitación do resto do lote por razóns de interese público, posto que o mesmo trata de satisfacer unhas necesidades que teñen repercusión no benestar dos pacientes.</p>
    <p>Fundamentos de dereito:</p>
    <p>1º. O exposto no artigo 210 do Real decreto lexislativo 3/2011, do 14 de novembro, sobre o texto refundido da Lei de contratos do sector público (en diante, TRLCSP), en relación coas prerrogativas que ten o órgano de contratación.</p>
    <p>2º. O artigo 155 do TRLCSP, onde se regula a renuncia á celebración do contrato.</p>
    <p>En virtude das competencias atribuídas pola Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde (DOG núm. 139, do 20 de xullo)</p>
    <p>RESOLVO:</p>
    <p>Primeiro. Renunciar á continuidade da licitación da liña 2 (artigo 200412) do lote 28 do contrato de subministracións, cuxo obxecto é a subministración sucesiva de produtos de cociña, tramitado mediante expediente MS-EIC1-15-008.</p>
    <p>Segundo. Publicar esta renuncia no perfil do contratante do Servizo Galego de Saúde, así como nos diarios oficiais correspondentes.</p>
    <p>Terceiro. Continuar co procedemento de licitación do resto do lote.</p>
    <p>Contra esta resolución poderase interpoñer recurso especial en materia de contratación pública no prazo de quince (15) días hábiles, de conformidade co disposto no artigo 40 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, ou poderase interpoñer recurso contencioso-administrativo, mediante o xulgado do contencioso-administrativo competente, no prazo de dous meses contados a partir do día seguinte ao da súa notificación.</p>
    <p>A Coruña, 12 de maio de 2016</p>
    <footer><p>Francisco J. Vilanova Fraga<br>Xerente de Xestión Integrada da Coruña</p></footer>

