---
date: '2016-06-28'
id: G0424-230516-0004
page: 27308
number: 121
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 23 de maio de 2016, da Xefatura Territorial da Coruña, pola que
  se somete a información pública a petición de autorización administrativa
  previa e a autorización administrativa de construción dunha instalación
  eléctrica no concello da Coruña (expediente IN407A 2016/24-1).
range: Resolución
url: >-
  https://www.xunta.gal/dog/Publicados/2016/20160628/AnuncioG0424-230516-0004_gl.html
---
<p>Para os efectos previstos na Lei 24/2013, do 26 de decembro (BOE núm. 310), e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Vicepresidencia e Consellería de Presidencia, Administracións Públicas e Xustiza.</p>
    <p>Domicilio social: San Caetano, s/n, 15781 Santiago de Compostela.</p>
    <p>Denominación: proxecto de instalación eléctrica de media tensión para a rehabilitación do edificio da antiga Real Fábrica de Tabacos para infraestruturas xudiciais na Coruña.</p>
    <p>Situación: rúa Concepción Arenal, 1, 15006 A Coruña.</p>
    <p>Características técnicas: </p>
    <p>Centro de seccionamento sito no interior dun edificio destinado a outros usos compartido co centro de transformación. Celas prefabricadas de entrada, saída e derivación con interrutores-seccionadores (24 kV, 400 A, 16 kA). </p>
    <p>Centro de transformación anexo ao CS con celas prefabricadas de liña, proteción e medida (24 kV, 400 A, 16 kA) e un transformador de 1.600 kVA, refrixeración natural (encapsulado en resina epoxy) e relación 15 kV/420 V.</p>
    <p>Todas aquelas persoas ou entidades que se consideren afectadas poderán examinar o proxecto e/ou presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 1º andar, 15071 A Coruña, no prazo de vinte días, contados a partir do día seguinte á publicación, artigos 48 e 86 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>A Coruña, 23 de maio de 2016</p>
    <footer><p>Isidoro Martínez Arca<br>Xefe territorial da Coruña</p></footer>

