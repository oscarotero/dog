---
date: '2016-06-28'
id: CA01-130616-0001
page: 27280
number: 121
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 13 de xuño de 2016, da Dirección Xeral da Función Pública, pola
  que se emprazan os interesados no recurso contencioso-administrativo D.F.
  150/2016, interposto por Rosario Álvarez Cao.
range: Resolución
url: >-
  https://www.xunta.gal/dog/Publicados/2016/20160628/AnuncioCA01-130616-0001_gl.html
---
<p>A Dirección Xeral da Función Pública recibiu do Xulgado do Contencioso-Administrativo número 1 de Ourense providencia pola que se admite a trámite o recurso contencioso-administrativo D.F. 150/2016, interposto por Rosario Álvarez Cao contra a Resolución da Consellería de Facenda do 6 de maio de 2016, pola que se desestima o recurso de alzada contra o Acordo da Comisión Permanente Central que desestima a reclamación da selección de persoal interino para o Programa de activación para o emprego que tivo lugar o 1 de decembro de 2015 en Ourense e Pontevedra.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos do Xulgado do Contencioso-Administrativo número 1 de Ourense no prazo de cinco (5) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 13 de xuño de 2016</p>
    <footer><p>José María Barreiro Díaz<br>Director xeral da Función Pública</p></footer>

