---
date: '2012-05-10'
id: G2344-190412-0001
page: 17530
number: 89
agency: Xulgado do Social número 1 da Coruña
section: V. Administración de xustiza.
title: EDICTO (1112/2011).
range: Edicto
url: >-
  https://www.xunta.gal/dog/Publicados/2012/20120510/AnuncioG2344-190412-0001_gl.html
---
<p>Eduardo José Castaño Barreiro, secretario xudicial do Xulgado do Social número 1 da Coruña, fago saber que no procedemento de despedimento/cesamentos en xeral 1112/2011 deste xulgado do social, seguido por instancia de Óscar Muelas Allegue contra a empresa Metalúrgica Donis, S.L., Fogasa, Naval Industrias Fontoira, S.L., sobre despedimento, se ditou a seguinte resolución cuxa parte dispositiva se xunta:</p>
    <p>«Decisión.</p>
    <p>Que estimando a demanda formulada por Óscar Muelas Allegue, con DNI: 32819432- L, contra a empresa Naval Industrias Fontoira, S.L., debo declarar e declaro extinguido o contrato de traballo do demandante, por incumprimento grave do empresario, con data de efectos de 13.4.2012, e condeno a empresa demandada a que lle aboe ao traballador a cantidade de 17.189,55 €, en concepto de indemnización pola resolución do seu contrato, máis 4.104,7 € netos polos conceptos que se sinalan no fundamento xurídico segundo da presente resolución.</p>
    <p>E desestimando a demanda formulada por Óscar Muelas Allegue, con DNI: 32819432-L, contra a empresa Metalúrgica Donis, S.L., debo absolver e absolvo a dita codemandada das pretensións deducidas na súa contra.</p>
    <p>Notifíqueselles esta sentenza ás partes, facéndolles saber que contra esta poden interpor recurso de suplicación, que deberá anunciarse ante este xulgado no termo de cinco días desde a notificación da presente sentenza, por comparecencia, ou por escrito das partes, o seu avogado ou o seu representante legal, designando o letrado que deberá interpoñelo, sendo posible o anuncio por mera manifestación daquela ao ser notificada, e que será resolto, de ser o caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, así mesmo, acreditar ao anunciar o recurso ter consignado o importe da condena na conta de consignacións deste xulgado, aberta en Banesto, conta n.º 1531, clave 60, que se poderá substituír por aseguramento mediante aval bancario, constando a responsabilidade solidaria do avalista, máis outra cantidade de 300 € na conta n.º 1531, clave 34, e en calidade de depósito e en impreso separado ao importe da condena.</p>
    <p>Así, por esta a miña sentenza, o pronuncio, mando e asino».</p>
    <p>E para que lle sirva de notificación en legal forma a Metalúrgica Donis, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da Oficina Xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 13 de abril de 2012.</p>
    <footer><p>O secretario xudicial</p></footer>

