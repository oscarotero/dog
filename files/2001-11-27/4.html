---
date: '2001-11-27'
id: 12E2E
page: 15
number: 229
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 29 de outubro de 2001 pola que se autoriza o cambio de titularidade do
  centro autorizado de música profesional Cantiga, de Sarria (Lugo).
range: Orde
url: 'https://www.xunta.gal/dog/Publicados/2001/20011127/Anuncio12E2E_gl.html'
---
<p>O centro autorizado de música profesional Cantiga, de Sarria (Lugo) é titularidade de Manuel Randulfe Jácome, segundo consta na Orde do 28 de abril de 1997 (DOG do 30 de maio) pola que se autoriza a apertura e posta en funcionamento do centro.</p>
<p>Mediante escritura notarial o titular do centro cede esta titularidade a Benigno Pérez Álvarez, que a adquire con tódolos dereitos.</p>
<p>Cumpridos tódolos trámites regulamentarios previstos no Decreto 253/1995, do 29 de setembro, sobre autorización a centros docentes privados para impartir ensinanzas artísticas (DOG do 11 de outubro) e na Orde do 5 de decembro de 1995 (DOG do 7 de febreiro de 1996) que o desenvolve, e tendo en conta os informes favorables da Delegación Provincial de Lugo, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo cambio de titularidade, segundo os datos que figuran no anexo á presente</p>
<p>orde, do centro autorizado de música profesional Cantiga, de Sarria (Lugo) a favor de Benigno Pérez Álvarez, con tódolos dereitos e obrigas contraídos polo cesionista Manuel Randulfe Jácome, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>Segundo.-O cambio de titularidade non afectará o réxime de funcionamento do centro.</p>
<p>Terceiro.-A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14).</p>
<p>Santiago de Compostela, 29 de outubro de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Lugo.</p>
<p>Concello: Sarria.</p>
<p>Localidade: Sarria.</p>
<p>Enderezo: avda. da Mercé, 58.</p>
<p>Código do centro: 27011767.</p>
<p>Titular: Benigno Pérez Álvarez.</p>
<p>Denominación xenérica: centro autorizado de música profesional.</p>
<p>Denominación específica: Cantiga.</p>
<p>Postos escolares: grao elemental: 80; grao medio: 180.</p>

