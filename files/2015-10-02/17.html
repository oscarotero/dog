---
date: '2015-10-02'
id: G0023-150915-0001
page: 38651
number: 189
agency: Xulgado do Social número 4 de Pontevedra
section: V. Administración de xustiza.
title: EDICTO (169/2015).
range: Edicto
url: >-
  https://www.xunta.gal/dog/Publicados/2015/20151002/AnuncioG0023-150915-0001_gl.html
---
<p>ETX execución de títulos xudiciais 169/2015</p>
    <p>Procedemento orixe: despedimento/cesamentos en xeral 252/2015</p>
    <p>Sobre despedimento</p>
    <p>Demandante: Rosa María Argibay Piay</p>
    <p>Graduada social: Ana Belén Durán Fernández</p>
    <p>Demandados: Perfecto Cordo Fernández, Fogasa</p>
    <p>Marina García de Evan, secretaria xudicial do Xulgado do Social número 4 de Pontevedra, fago saber que no procedemento de execución de títulos xudiciais 169/2015 deste xulgado do social, seguido por instancia de Rosa María Argibay Piay contra a empresa Perfecto Cordo Fernández, sobre despedimento, se ditou a seguinte resolución, cuxa parte dispositiva se achega:</p>
    <p>Dispoño despachar orde xeral de execución de sentenza a favor da parte executante, Rosa María Argibay Piay, fronte a Perfecto Cordo Fernández, parte executada, por importe de 9.856,90 euros en concepto de principal, máis outros 985,70 euros que se fixan provisionalmente en concepto de xuros que, se é o caso, poidan percibirse durante a execución e as custas desta, sen prexuízo da súa posterior liquidación.</p>
    <p>O presente auto, xunto co decreto que ditará o/a secretario/a xudicial, e copia da demanda executiva, serán notificados simultaneamente á parte executada, tal e como dispón o artigo 553 da LAC, quedando a executada apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS.</p>
    <p>Para dar efectividade ás medidas concretas solicitadas, acordo:</p>
    <p>– Requirir a Perfecto Cordo Fernández, co fin de que no prazo de dez días, manifeste relacionadamente bens e dereitos suficientes para cubrir a contía da execución, con expresión, se é o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, en caso de non o verificar, poderá ser sancionado, cando menos, por desobediencia grave, en caso de que non presente a relación dos seus bens, inclúa nela bens que non sexan seus, exclúa bens propios susceptibles de embargo ou non desvele as cargas e gravames que sobre eles pesaren, e poderán impoñérselle tamén multas coercitivas periódicas.</p>
    <p>– Consultar as aplicacións informáticas do órgano xudicial para a indagación de bens do executado.</p>
    <p>E para que sirva de notificación e requirimento en legal forma a Perfecto Cordo Fernández, en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Pontevedra, 10 de setembro de 2015</p>
    <footer><p>A secretaria xudicial</p></footer>

