---
date: '2017-11-03'
id: G1994-111017-0001
page: 50967
number: 209
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 3233/2017).
range: Edicto
url: >-
  https://www.xunta.gal/dog/Publicados/2017/20171103/AnuncioG1994-111017-0001_gl.html
---
<p>Tipo e número de recurso: recurso de suplicación 3233/2017</p>
    <p>Xulgado de orixe/autos: despedimento obxectivo individual 126/2017. Xulgado do Social número 1 de Vigo</p>
    <p>Recorrentes: Álvaro Conrado Fernández e Pablo Ferreiros Regueira</p>
    <p>Avogado: Ramón Hermida Mosquera</p>
    <p>Recorridos: Fogasa e Itonor, S.A.L.</p>
    <p>Avogado/a: letrado do Fogasa</p>
    <p>Eu, María Isabel Freire Corzo, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 3233/2017 seguido por instancia de Álvaro Conrado Fernández e Pablo Ferreiros Regueira contra o Fogasa e Itonor, S.A.L., sobre despedimento disciplinario, ditouse a seguinte resolución que, copiada nos particulares necesarios, di:</p>
    <p>«Decidimos que, estimando o recurso de suplicación interposto por Álvaro Conrado Fernández e Pablo Ferreiros Regueira contra a sentenza do Xulgado do Social número 1 de Vigo, ditada en xuízo instado polos recorrentes contra a empresa Itonor, S.A.L., con intervención do Fondo de Garantía Salarial, a sala revógaa en parte, engadindo á resolución ademais a condena ao aboamento dos salarios de tramitación desde a data do despedimento ata a da sentenza que declara extinguida a relación laboral, sobre a base dun salario diario de 47,99 euros a Álvaro Conrado e 67,75 euros a Pablo Ferreiro.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina, que debe prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 37, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37, ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo observacións ou concepto da transferencia os 16 díxitos que corresponden ao procedemento (1552 0000 80 ou 37 **** ++).</p>
    <p>E para que sirva de notificación en legal forma a Itonor, S.A.L., con último domicilio coñecido na estrada de Vigo-Vinicios, Gondomar, e actualmente en ignorado paradoiro, expido o presente edicto para a súa inserción no Diario Oficial de Galicia. Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 6 de outubro de 2017</p>
    <footer><p>A letrada da Administración de xustiza</p></footer>

