---
date: '2022-05-25'
id: G0427-120522-0002
page: 30897
number: 100
agency: Consellería do Mar
section: III. Outras disposicións.
title: >-
  EXTRACTO da Orde do 10 de maio de 2022 pola que se aproban as bases
  reguladoras e a convocatoria do ano 2022 para a selección de estratexias de
  desenvolvemento local participativo e grupos de acción local do sector
  pesqueiro, así como para a concesión da axuda preparatoria, no período de
  programación do Fondo Europeo Marítimo, de Pesca e Acuicultura (FEMPA)
  2021-2027 en Galicia (código de procedemento PE210B).
range: Orde
url: >-
  https://www.xunta.gal/dog/Publicados/2022/20220525/AnuncioG0427-120522-0002_gl.html
---
<p>BDNS (Identif.): 627924.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>Persoas xurídico-privadas constituídas ao abeiro da Lei orgánica 1/2002, do 22 de marzo, reguladora do dereito de asociación e normativa de aplicación do Estado e Comunidade Autónoma, e que carezan estatutariamente de ánimo de lucro, representen os intereses socioeconómicos locais públicos e privados dentro da zona e sen que ningún grupo de interese único controle a toma de decisións.</p>
    <p>Segundo. Finalidade</p>
    <p>1. Esta orde ten por obxecto establecer as bases reguladoras e a convocatoria do ano 2022 para a selección de estratexias de desenvolvemento local participativo (en diante, EDLP) e grupos de acción local do sector pesqueiro (en diante, GALP), que levará asociada a concesión da axuda preparatoria, no marco do período de programación do Fondo Europeo Marítimo, de Pesca e Acuicultura (FEMPA) 2021-2027, en Galicia.</p>
    <p>2. O procedemento regulado nesta orde ten o código PE210B.</p>
    <p>Terceiro. Bases reguladoras</p>
    <p>Ordo do 10 de maio de 2022 pola que se aproban as bases reguladoras e a convocatoria do ano 2022 para a selección de estratexias de desenvolvemento local participativo e grupos de acción local do sector pesqueiro, así como para a concesión da axuda preparatoria, no período de programación do Fondo Europeo Marítimo, de Pesca e Acuicultura (FEMPA) 2021-2027, en Galicia (código de procedemento PE210B).</p>
    <p>Cuarto. Importe</p>
    <p>O crédito orzamentario para as solicitudes de axuda tramitadas durante o exercicio do ano 2022 alcanza o importe de douscentos mil euros (200.000 euros) na partida orzamentaria 15.03.723C.780.0, código de proxecto 202200168.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será de catro (4) meses contado desde o día seguinte ao da publicación desta orde. Entenderase como último día do prazo o correspondente ao mesmo ordinal do día da publicación. Se o último día de prazo for inhábil, entenderase prorrogado ao primeiro día hábil seguinte e, se no mes de vencemento non houber día equivalente ao inicial do cómputo, entenderase que o prazo remata o último día do mes.</p>
    <p>Santiago de Compostela, 10 de maio de 2022</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

