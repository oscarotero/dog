---
date: '1998-11-23'
id: '5872'
page: 12
number: 227
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación inicial da modificación da delimitación do polígono B-10
  do PXOU, en San Brais, e da porposta de convenio urbanístico para o seu
  desenvolvemento.
range: Anuncio
url: 'https://www.xunta.gal/dog/Publicados/1998/19981123/Anuncio5872_gl.html'
---
<p>O Pleno da Corporación, en sesión celebrada o día vintenove de outubro pasado, acordou prestar aprobación, con carácter inicial, á proposta formulada por iniciativa particular de Corvorana, Sociedad Cooperativa Limitada, de modificación da delimitación do polígono ou solo urbanizable B-10 predio A Corva-San -Brais do vixente plan xeral municipal de ordenación urbana, coa finalidade de excluír do</p>
<p>actual ámbito espacial delimitado unha parcela destinada actualmente a espacio libre de titularidade municipal e a inclusión no polígono proposto dunha porción do predio de titularidade da citada cooperativa, cualificada polo planeamento como equipamento en solo urbano, para a súa cesión a este concello, de maneira que o novo ámbito do polígono B-10 sería de exclusiva titularidade de Corvorana, S.C.L. como consecuencia da xestión proxectada, compensándose con base nela a cesión do 10 por 100 de aproveitamento urbanístico non patrimonializable pola propiedade, sendo o proxecto, no que se fundamenta a solicitude obxecto deste acto, redactado polos arquitectos José Vicente Rodríguez Pagán e Daniel Gómez Ayuso, con visado da Delegación en Pontevedra do COAG do 2-6-1998.</p>
<p>Neste acto acordouso tamén someter á información pública o expediente e a proposta citada, na forma legalmente establecida, con notificación persoal ós interesados; facúltanse a Alcaldía para a subscrición dun convenio con Corvorana, S.C.L., unha vez finalizado o período de información pública do expediente no suposto non formularse reclamacións ou suxestións ó respecto durante ese prazo, no que terán que recollerse as determinacións e cesións que terán que conte-lo plan parcial que deba redactarse como instrumento urbanístico de desenvolvemento do planeamento xeral, coa compensación do aproveitamento non patrimonializable e a exención ó concello de calquera gasto que puidese corresponderlle pola xestión do polígono, incluso de urbanización, baixo determinadas cláusulas.</p>
<p>Durante o prazo de vinte días contados a partir da inserción deste anuncio no Diario Oficial de Galicia, calquera interesado poderá examina-lo expediente na Unidade Muncipal de Fomento (rúa Dona Tareixa), e formula-las alegacións que considere procedentes.</p>
<p>Pontevedra, 6 de novembro de 1998.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>
<p>10086</p>

