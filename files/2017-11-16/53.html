---
date: '2017-11-16'
id: L451-131117-0002
page: 52735
number: 218
agency: Concello de Ribadeo
section: VI. Anuncios. b) Administración local.
title: ANUNCIO de aprobación inicial do Plan especial das Catedrais.
range: Anuncio
url: >-
  https://www.xunta.gal/dog/Publicados/2017/20171116/AnuncioL451-131117-0002_gl.html
---
<p>Aprobado inicialmente o Plan especial de protección das Catedrais que afecta a delimitación da praia das Catedrais declarada monumento natural pola Xunta de Galicia, por Resolución da Alcaldía do 8 de novembro de 2017, de conformidade co artigo 75.1 da Lei 2/2016, do 10 de febreiro, do solo de Galicia, sométese a información pública polo prazo de dous meses contados desde a publicación no Diario Oficial de Galicia.</p>
    <p>Durante o devandito prazo poderá ser examinado por calquera interesado nas dependencias municipais (Oficina Técnica) para que se formulen as alegacións que se consideren pertinentes ou obter copias.</p>
    <p>Quedan suspendidas as licenzas de obra no ámbito de delimitación cuxas novas determinacións supoñan a modificación da ordenación urbanística vixente.</p>
    <p>Esta suspensión terá unha duración máxima de dous anos contados desde a aprobación inicial e, en calquera caso, extinguirase coa aprobación definitiva do plan.</p>
    <p>A suspensión será en todas as zonas afectadas por sistemas xerais ou locais de vías, infraestruturas, equipamentos ou espazos libres, en calquera clase de solo.</p>
    <p>No ámbito delimitado polo Plan especial entenderanse suspendidas as licenzas urbanísticas que resulten incompatibles co réxime xurídico derivado das determinacións da ordenación proposta.</p>
    <p>Os actos xenéricos para os que se suspende o outorgamento de licenzas, cando non se especifique exactamente son os de parcelamento de terreos, edificación, demolición e movementos de terras.</p>
    <p>En canto dure a suspensión de licenzas, poderán autorizarse usos e obras provisionais nos termos do artigo 89 da Lei 2/2016, do 10 de febreiro, e artigo 204 do Regulamento.</p>
    <p>Ribadeo, 8 de novembro de 2017</p>
    <footer><p>Fernando Suárez Barcia<br>Alcalde</p></footer>

