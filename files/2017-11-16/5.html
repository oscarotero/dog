---
date: '2017-11-16'
id: G0427-081117-0001
page: 52638
number: 218
agency: Consellería do Mar
section: III. Outras disposicións.
title: >-
  RESOLUCIÓN do 2 de novembro de 2017, da Secretaría Xeral Técnica da
  Consellería do Mar, pola que se dá publicidade dunha prórroga de encomenda de
  xestión ao medio propio Empresa Pública de Servizos Agrarios, S.A., para ser
  executada nas anualidades 2017-2018.
range: Resolución
url: >-
  https://www.xunta.gal/dog/Publicados/2017/20171116/AnuncioG0427-081117-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á encomenda coas seguintes características:</p>
    <p>Resolución do 23 de outubro de 2017, da Consellería do Mar, pola que se acorda prorrogar o prazo de execución ao medio propio Empresa Pública de Servizos Agrarios, S.A. (Seaga), para a realización dos traballos correspondentes ao proxecto de conservación e restauración da biodiversidade e dos ecosistemas mariños no marco de actividades marisqueiras sustentables para o período 2017-2018.</p>
    <p>– Actividade: traballos de administración relacionados no prego de prescricións técnicas para o proxecto de conservación e restauración da biodiversidade e dos ecosistemas mariños.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: ata o 31.7.2018.</p>
    <p>– Financiamento: tramitouse con cargo aos orzamentos da Comunidade Autónoma de Galicia para os anos 2017 e 2018, aplicación orzamentaria 14.03.723A.604.2, e foi cofinanciada polo Fondo Europeo Marítimo e de Pesca nun 75 % (prioridade 1, fomentar unha pesca sustentable), na medida 1.2.1 (protección e recuperación da biodiversidade e dos ecosistemas mariños), sen que esta prórroga supoña incremento do orzamento asignado á encomenda inicial.</p>
    <p>Santiago de Compostela, 2 de novembro de 2017</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

