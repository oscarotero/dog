---
date: '2022-04-12'
id: G0596-060422-0004
page: 23079
number: 71
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 4 de abril de 2022, da Xefatura Territorial da Coruña, polo que se
  somete a información pública a solicitude de autorización administrativa
  previa e de construción dunha instalación de produción eléctrica no concello
  de Carballo (expediente-e IN408A 2021/5-1).
range: Acordo
url: >-
  https://www.xunta.gal/dog/Publicados/2022/20220412/AnuncioG0596-060422-0004_gl.html
---
<p>Expediente-e: IN408A 2021/5-1.</p>
    <p>Solicitante: EnergyWorks Carballo, S.L.</p>
    <p>Denominación: modificación planta de coxeración (redución de potencia).</p>
    <p>Concello: Carballo.</p>
    <p>Antecedentes.</p>
    <p>Primeiro. Pola Resolución do 1 de decembro de 1996, da Dirección Xeral de Industria, concedeuse a Luis Calvo Sanz, S.A. a autorización para unha planta de coxeración en Carballo. O día 3 de decembro de 1997 aprobouse o proxecto de execución da instalación, que constaba de:</p>
    <p>• Dous motores de combustión interna alternativos alimentados por fuel óleo, de 6.590 kW cada un.</p>
    <p>• Dous xeradores síncronos trifásicos de 6.590 kVA cada un, con tensión de xeración a 6 kV.</p>
    <p>• Unha subestación de transformación de relación de transformación 66/6 kV cun transformador de 16 MVA de potencia en intemperie.</p>
    <p>• Un transformador de servizos auxiliares de 800 kVA e relación de transformación de 6/0,4 kV.</p>
    <p>• Instalacións de almacenamento de combustible, de interconexión coa liña eléctrica da compañía distribuidora e instalacións complementarias de aproveitamento de calor e de protección eléctrica, mando, sinalización e medida.</p>
    <p>Segundo. Pola Resolución do 24 de marzo de 1998, a Dirección Xeral de Industria da Xunta de Galicia autoriza o cambio de titularidade e a subrogación de recoñecemento da condición de instalación acollida ao réxime especial de produción eléctrica da planta de coxeración de Luis Calvo, S.A. a Calvo Enerxía, S.A.U.</p>
    <p>Terceiro. Pola Resolución do 3 de xaneiro de 2002, a Dirección Xeral de Industria, Enerxía e Minas da Xunta de Galicia autorizou o cambio de titularidade e subrogación do recoñecemento da condición de instalación acollida ao réxime especial de produción eléctrica da planta de coxeración de Calvo Enerxía, S.A.U. a Energyworks Carballo, S.L.</p>
    <p>Cuarto. Con data do 28 de marzo de 2011, a Dirección Xeral de Industria, Enerxía e Minas da Xunta de Galicia autorizou administrativamente e aprobou o proxecto de execución dunha modificación substancial da planta de coxeración Energyworks Carballo, S.L. </p>
    <p>Quinto. Con data do 19 de novembro de 2012, a Delegación Territorial da Coruña, Xefatura territorial da Consellería de Economía e Industria, e no seu nome o xefe do Servizo de Enerxía e Minas autorizou a posta en servizo da modificación substancial da planta de coxeración Energyworks Carballo, S.L.</p>
    <p>Feitos.</p>
    <p>Primeiro. O día 15 de xuño de 2021, Energyworks Carballo, S.L. solicita autorización para a modificación da potencia dos grupos motoxeradores, indicando que Caterpillar Energy Solution realizará o bloqueo sobre os limitadores mecánicos, nas barras de accionamento das bombas de inxección do motor, tanto no lado A como no lado B, lados esquerdo e dereito do motor, o que suporá unha potencia resultante da instalación do 70 % da orixinal. </p>
    <p>Segundo. Presentan proxecto da modificación da planta asinado por Alberto Gómez Vázquez, enxeñeiro técnico industrial, nº de colexiado 1648 da Coruña, con declaración responsable do 14.6.2021, en que indican que a solicitude está motivada pola evolución das condicións de funcionamento do proceso industrial a que dá servizo a coxeración de Energyworks Carballo, concluíndo a conveniencia de modificar á baixa as producións da devandita instalación de coxeración, de modo que se adapten de forma máis axustada á demanda térmica da fábrica, mellorando o aproveitamento enerxético do conxunto.</p>
    <p>Terceiro. O/os proxectista/s realiza/n declaración responsable, segundo o establecido no punto 1.b) do artigo 53 da Lei 24/2013, do 26 de decembro, do sector eléctrico, e á Resolución do 19 de febreiro de 2014, da Consellería de Economía e Industria (DOG do 19 de marzo).</p>
    <p>Cuarto. As características finais serán:</p>
    <p>• Dous motores de combustión interna alternativos alimentados por fuel óleo, de 4.613 kW cada un.</p>
    <p>• Dous xeradores síncronos trifásicos de 6.590 kVA cada un, con tensión de xeración a 6 kV.</p>
    <p>• Unha subestación de transformación de relación de transformación 66/6 kV cun transformador de 16 MVA de potencia en intemperie.</p>
    <p>• Un transformador de servizos auxiliares de 800 kVA e relación de transformación de 6/0,4 kV.</p>
    <p>• Instalacións de almacenamento de combustible, de interconexión coa liña eléctrica da compañía distribuidora e instalacións complementarias de aproveitamento de calor e de protección eléctrica, mando, sinalización e medida.</p>
    <p>Localización: UTM X: 523.704,58 Y: 4.783.581,94 ETRS89</p>
    <p>Lexislación de aplicación:</p>
    <p>I. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>II. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>III. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>IV. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>V. Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Consellería de Economía, Empresa e Innovación da Coruña (rúa Vicente Ferrer, núm. 2, 2º andar, 15071 A Coruña), entre as 9.00 e as 14.00 horas, así como no Concello. </p>
    <p>Ademais, poderase consultar no portal web da Consellería de Economía, Empresa e Innovación: </p>
    <p>https://edicionportais.xunta.es/web/portal-cei-2014/transparencia/informacion-publica/en-tramitacion/instalacions-de-xeracion</p>
    <p>A Coruña, 4 de abril de 2022</p>
    <footer><p>Isidoro Martínez Arca<br>Xefe territorial da Coruña</p></footer>

