---
date: '2011-12-26'
id: L141-201211-10075
page: 38161
number: 245
agency: Concello da Laracha
section: VI. Anuncios. b) Administración local.
title: >-
  ANUNCIO da aprobación inicial do estudo de detalle de reaxuste das aliñacións
  de oito parcelas na AR-S3.
range: Anuncio
url: >-
  https://www.xunta.gal/dog/Publicados/2011/20111226/AnuncioL141-201211-10075_gl.html
---
<p>A Xunta de Goberno local, en sesión ordinaria celebrada o día doce de decembro de dous mil once, adoptou seguinte acordo:</p>
    <p>Aprobación inicial do estudo de detalle para ordenar a ocupación e reaxustar as aliñacións de oito parcelas e agrupar tres delas, no Plan parcial Buenos Aires área de repartición AR-S3.</p>
    <p>Primeiro. Aprobar inicialmente o estudo de detalle para ordenar a ocupación e reaxustar as aliñacións de oito parcelas, e agrupar tres delas, situadas en solo urbano, no Plan parcial Buenos Aires, área de repartición AR-S3, tramitado por Melchor Barreiro e Hijos, S.L., segundo proxecto redactado polo arquitecto David Barreiro Loureiro, colexiado número 3419.</p>
    <p>Segundo. Someter o expediente a información pública polo prazo mínimo de vinte días mediante anuncio que se publicará no <em>Diario Oficial de Galicia</em> e nun dos xornais de maior circulación da provincia, de acordo co disposto no artigo 86.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Terceiro. Notificar persoalmente ao propietario e aos demais interesados directamente afectados polo expediente para que poidan examinalo e formular as alegacións que procedan.</p>
    <p>Lugar de exposición do expediente: Secretaría (1.º andar da casa do concello).</p>
    <p>Horario: das 9.00 ás 14.00 horas.</p>
    <p>A Laracha, 19 de decembro de 2011.</p>
    <footer><p>José Manuel López Varela<br>Alcalde</p></footer>

