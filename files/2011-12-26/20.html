---
date: '2011-12-26'
id: CA04-221211-9955
page: 38123
number: 245
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 12 de decembro de 2011, da Dirección Xeral de Industria, Enerxía
  e Minas, pola que se informa sobre a tramitación exclusivamente telemática de
  diversos procedementos.
range: Resolución
url: >-
  https://www.xunta.gal/dog/Publicados/2011/20111226/AnuncioCA04-221211-9955_gl.html
---
<p>No <em>Diario Oficial de Galicia</em> núm. 65, do 1.4.2011, publicouse o Decreto 51/2011, do 17 de marzo, polo que se actualiza a normativa en materia de seguridade industrial na Comunidade Autónoma de Galicia para a súa adaptación á Directiva 2006/123/CE do Parlamento Europeo e do Consello, do 12 de decembro de 2006, relativa aos servizos no mercado interior.</p>
    <p>O dito decreto desenvolve en diferentes números o artigo 27.6 da Lei 11/2007, do 22 de xuño, de acceso electrónico dos cidadáns aos servizos públicos e establece que as declaracións responsables reguladas se presentarán exclusivamente por medios telemáticos ante a consellería competente en materia de industria.</p>
    <p>Na disposición transitoria segunda establecíase un prazo máximo de nove meses para dispor da plataforma tecnolóxica necesaria para a tramitación telemática das declaracións responsables.</p>
    <p>Unha vez rematadas as accións necesarias para a posta en funcionamento da dita plataforma tecnolóxica, é preciso informar os axentes económicos implicados sobre a data a partir da cal a presentación das ditas declaracións se realizará exclusivamente por medios telemáticos.</p>
    <p>De acordo coas competencias que veñen atribuídas no Decreto 324/2009, do 11 de xuño, polo que se establece a estrutura orgánica da Consellería de Economía e Industria, </p>
    <h2>RESOLVO:</h2>
    <p>1. As declaracións responsables dos procedementos que se indican no punto 2 desta resolución presentaranse exclusivamente por medios telemáticos a partir do 1 de xaneiro de 2012.</p>
    <p>2. Os procedementos administrativos afectados por esta resolución son os seguintes:</p>
    <p>– IN609A Rexistro de empresas instaladoras de baixa tensión.</p>
    <p>– IN609D Rexistro de empresas instaladoras de gas.</p>
    <p>– IN609E Rexistro de empresas instaladoras ou mantedoras de instalacións térmicas nos edificios.</p>
    <p>– IN609F Rexistro de empresas instaladoras de protección contra incendios.</p>
    <p>– IN609G Rexistro de empresas mantedoras de protección contra incendios.</p>
    <p>– IN609H Rexistro de empresas conservadoras de guindastres móbiles autopropulsados.</p>
    <p>– IN609I Rexistro de empresas conservadoras de ascensores.</p>
    <p>– IN609J Rexistro de empresas instaladoras de guindastres torre.</p>
    <p>– IN609L Rexistro de empresas frigoristas.</p>
    <p>– IN609M Rexistro de empresas instaladoras ou reparadoras de equipamentos a presión.</p>
    <p>– IN609P Rexistro de empresas instaladoras ou reparadoras de produtos petrolíferos líquidos.</p>
    <p>– IN609S Rexistro de empresas conservadoras de guindastres torre.</p>
    <p>– IN609T Rexistro de empresas instaladoras de liñas de alta tensión.</p>
    <p>3. Poderase acceder á presentación telemática directamente desde o enderezo da internet: oficinavirtualindustria.xunta.es</p>
    <p>Tamén se pode acceder a través da páxina web da Xunta de Galicia: www.xunta.es desde a ligazón Guía de procedementos.</p>
    <p>Santiago de Compostela, 12 de decembro de 2011.</p>
    <footer><p>Ángel Bernardo Tahoces<br>Director xeral de Industria Enerxía e Minas</p></footer>

