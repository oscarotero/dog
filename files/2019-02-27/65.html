---
date: '2019-02-27'
id: G1096-130219-0001
page: 11472
number: 41
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de febreiro de 2019 pola que se notifica a incoación e prego de
  cargos do expediente sancionador e de restitución e reposición da legalidade
  urbanística POL/87/2017-RP1.
range: Cédula
url: >-
  https://www.xunta.gal/dog/Publicados/2019/20190227/AnuncioG1096-130219-0001_gl.html
---
<p>O director da Axencia de Protección da Legalidade Urbanística acordou o 14 de xuño de 2018 incoar expediente sancionador e de restitución e reposición da legalidade aos herdeiros de Manuel Benito Fernández López, por actuacións abusivas dentro da servidume de protección do dominio público marítimo-terrestre, no lugar de Santa Marta, termo municipal de Cangas (Pontevedra).</p>
    <p>Ao non poderse realizar a notificación persoal da incoación aos herdeiros de Manuel Benito Fernández López, mediante a presente cédula e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a devandita incoación mediante un anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, fáiselles saber aos interesados que o texto íntegro da incoación que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, 1º andar, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Os interesados disporán dun prazo de quince (15) días hábiles para alegar e presentar os documentos e informacións que consideren pertinentes e, se é o caso, propor proba concretando os medios de que pretendan valerse.</p>
    <p>Para que conste e lles sirva de notificación aos interesados, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino esta cédula.</p>
    <p>Santiago de Compostela, 11 de febreiro de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

