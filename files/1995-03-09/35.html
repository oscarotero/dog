---
date: '1995-03-09'
id: A5C2
page: 1856
number: 48
agency: MINISTERIO DE INDUSTRIA E ENERXÍA
section: VI. ANUNCIOS
title: >-
  Resolución do 2 de xaneiro de 1995, da Dirección Xeral da Enerxía, pola que se
  autoriza a liña de entrada na subestación de Cartelle da liña de transporte de
  enerxía eléctrica a 400 kV, dobre circuíto Mesón-Lindoso, na provincia de
  Ourense, e se declara a súa utilidade pública. (Expediente 3.972 A.T.).
range: Resolución
url: 'https://www.xunta.gal/dog/Publicados/1995/19950309/AnuncioA5C2_gl.html'
---
<p>Visto o expediente incoado na Delegación Provincial de Ourense da Consellería de Industria e Comercio da Xunta de Galicia, por instancia de Red Eléctrica de España, S.A. e no seu nome Unión Eléctrica-Fenosa, S.A. con domicilio na Coruña, rúa de Francisco Macías, nº 2, solicitando autorización para o establecemento da devandita liña, precitada.</p>
<p>Resultando que foi solicitado informe ós organismos, corporacións e entidades que puidesen resultar afectados por esta instalación, reiterándose esta solicitude ós casos regulamentariamente procedentes e que non foi presentado inconveniente á autorización aquí pretendida.</p>
<p>Cumpridos os trámites regulamentarios ordenados no capítulo III do Decreto 2.617/1966, do 20 de outubro, sobre autorización de instalacións eléctricas, no capítulo III do Decreto 2.619/1966, do 20 de outubro, sobre expropiación forzosa e sancións en materia de instalacións eléctricas.</p>
<p>Esta Dirección Xeral da Enerxía resolveu.</p>
<p>Autorizar a Red Eléctrica de España, S.A. a liña de entrada na subestación de Cartelle que implica a modificación da liña Mesón-Lindoso entre os apoios 237 e 240, e que ten como características principais as seguintes:</p>
<p>-Sistema: corrente alterna trifásico.</p>
<p>-Frecuencia: 50 Hz.</p>
<p>-Tensión nominal: 380 kV.</p>
<p>-Tensión máis elevada da rede: 420 kV.</p>
<p>-Número de fases: 2, das cales nesta fase soamente se instalará unha montándose a outra nunha segunda fase.</p>
<p>Potencia máxima de transporte: 1.226 MW por circuíto.</p>
<p>-Conductor: tipo RAIL de 516,84 mm de sección.</p>
<p>-Número de cables de terra: 2, un con fibra óptica.</p>
<p>Tipo de cable de terra: n. 7-7 Awg.</p>
<p>-Tipo de cable de terra con fibra óptica: 15,3-Awg-GF.</p>
<p>-Illamento: cadeas de illadores de vidro temperado U-160-BS de 22 elementos por cadea.</p>
<p>-Apoios: torres metálicas de celosía.</p>
<p>-Cimentacións: de zapatas individuais.</p>
<p>-Postas a terra: electrodos de terra en tódolos apoios.</p>
<p>-Lonxitude total: 2.290 metros, dos cales 1.460 corresponden á lonxitude parcial entre o apoio 237 e a subestación de Cartelle e 830 metros desde esta ó apoio 240.</p>
<p>A finalidade da instalación é a entrada na subestación de Cartelle da liña aérea de transporte de enerxía eléctrica a 400 kV, dobre circuíto, Mesón-Lindoso.</p>
<p>Declara-la utilidade pública da instalación eléctrica que se autoriza, para os efectos sinalados na Lei 10/1966, do 18 de marzo, sobre expropiación forzosa e sancións en materia de instalacións eléctricas, e no seu Regulamento de aplicación aprobado por Decreto 2.619/1966, do 20 de outubro.</p>
<p>Contra a presente resolución cabe interpoñer recurso ordinario perante o ministro de Industria e Enerxía no prazo de un mes, de acordo coa Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Madrid, 2 de xaneiro de 1995.</p>
<p>María Luisa Huidobro y Arreba</p>
<p>Directora xeral da Enerxía</p>
<p>Delegado Provincial da Consellería de Industria e</p>
<p>Comercio da Xunta de Galicia-Ourense</p>

