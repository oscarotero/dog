---
date: '1995-03-09'
id: A5B2
page: 1853
number: 48
agency: CONCELLO DE MOAÑA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950309/AnuncioA5B2_gl.html'
---
<p>Aprobados polo Pleno do Concello, na súa sesión do 24 de xaneiro pasado, o expediente de contra</p>
<p>tación, prego de condicións económico-administrativas, para a contratación da obra de ampliación do cemiterio municipal polo procedemento de concurso, faise público para os efectos de presentárense as proposicións durante o prazo de 20 días hábiles a partir da publicación do último anuncio.</p>
<p>Orzamento máximo: 101.113.384 ptas.</p>
<p>Prazo de execución: 6 meses.</p>
<p>As proposicións para tomar parte na contrata presentaranse en sobre pechado, que poderá estar lacrado e precintado, e que levará a seguinte inscrición: «Proposición para tomar parte na contratación da obra de ampliación do cemiterio municipal». A súa entrega farase directamente nas oficinas deste concello, de 9 a 13 horas, téndose que axustar ó seguinte modelo:</p>
<p>Don/dona..., con domicilio en..., e con DNI nº..., expedido o... en plena posesión da súa capacidade xurídica e de obrar, en nome propio (ou en representación de...), toma parte na contratación das obras anunciadas no diario... de data..., para o que fai constar:</p>
<p>1.-Ofrece o prezo de... ptas., o que supón unha baixa de... ptas. con respecto ó tipo de licitación.</p>
<p>2.-Declara baixo a súa responsabilidade que non está incurso en ningunha das causas de incapacidade ou incompatibilidade previstas nos artigos 9 da Lei de contratos do Estado e 23 do Regulamento da dita lei, así como atoparse ó día no cumprimento das obrigas tributarias e de Seguridade Social impostas pola lexislación vixente.</p>
<p>3.-Posúe o documento de cualificación empresarial, expedido o día...</p>
<p>4.-Acepta expresamente o proxecto (ou os documentos que o substitúan e mailo prego de condicións económico-administrativas).</p>
<p>Moaña, ... de... de 199...</p>
<p>O/A licitador/a</p>
<p>(Sinatura)</p>
<p>As proposicións virán obrigatoriamente acompañadas da seguinte documentación:</p>
<p>-Fotocopia do DNI do que presenta a oferta.</p>
<p>-Poder bastante e escritura de constitución da sociedade (persoas xurídicas).</p>
<p>-Resgardo acreditativo de ter constituída a garantía provisional, por importe do 2% do prezo de licitación.</p>
<p>-Memoria asinada polo propoñente que comprenda na súa relación as referencias técnicas, solvencia económica, referencias profesionais no correspondente á súa organización profesional. Os medios técnicos, materiais e persoais para a execución da obra cos pertinentes documentos acreditativos das devanditas referencias; tamén poden suxeri-las modificacións que, sen menoscabo do establecido no prego de condicións, poidan convir á mellor realización do contrato.</p>
<p>O proxecto correspondente pode ser examinado na secretaría do Concello.</p>
<p>-A apertura de plicas celebrarase na Casa do Con</p>
<p>cello de Moaña ás 13 horas do día hábil seguinte ó do remate do prazo de presentación de proposicións.</p>
<p>-A corporación reservará para si o dereito de declarar deserto o concurso, segundo o criterio de apreciación libre e discrecional se ningunha das proposicións presentadas resultase conveniente ós fins que se pretenden.</p>
<p>-Antes de formalizarse o contrato o adxudicatario deberá presenta-los seguintes documentos:</p>
<p>1.-Documentación acreditativa de que o licitador está ó día das obrigas tributarias, que segundo sinala no artigo 2º do Rd. 1.462/1985, do 3 de xullo, son:</p>
<p>1.1.-Estar dado de alta na licencia fiscal.</p>
<p>1.2.-Ter presentado as declaracións ou documentos de ingreso do imposto sobre as rendas das persoas físicas, do imposto sobre sociedades, dos pagamentos a conta ou fraccionado ou das retencións a conta de ambos e do imposto sobre o valor engadido.</p>
<p>1.3.-Ter presentado a declaración anual de empresarios ou profesionais sobre as súas operacións con terceiras persoas, a que se refire o R d. 2.529/1986, do 5 de decembro.</p>
<p>2.-Certificación expedida polo tesoureiro da Seguridade Social, acreditativa de atoparse ó día no pagamento das cotas e ter dados de alta ós traballadores ó seu servicio.</p>
<p>3.-Se os ofertantes foran sociedades ou empresas, certifcación expedida polo seu representante competente, acreditativa de que non forman parte dos seus órganos de goberno ou administración persoa ningunha a que se refire a Lei 25/1983, do 26 de decembro, reguladora das incompatibilidades de altos cargos.</p>
<p>Se o contratista non presentase a documentación ou non atendese ós requirimentos para a sinatura do contrato antes establecido ou impedise que se formalice no prazo sinalado, a adxudicación quedará sen efecto de pleno dereito, con perda da garantía provisional ou definitiva e demais consecuencias sinaladas no artigo 97 do Regulamento de contratación das corporacións locais.</p>
<p>-A formalización do contrato farase, en todo caso, dentro dos 30 días hábiles seguintes á data da súa adxudicación definitiva, en documento administrativo ou notarial e despois de que o adxudicatario constitúa a fianza definitiva (4%).</p>
<p>-As obras executaranse con estricta suxeición ás cláusulas estipuladas no contrato e o proxecto que servía de base a este, e de acordo coas instruccións que, interpretando o proxecto, lle dea o contratista ou facultativo da administración, sendo estas sempre por escrito e de obrigado cumprimento para o contratista.</p>
<p>-A modificación do contrato formalizarase en documento administrativo.</p>
<p>-O contrato executarase a risco e ventura do contratista e non será aplicable a revisión de prezos.</p>
<p>Moaña, 30 de xaneiro de 1995.</p>
<p>Cándido Pena Viéitez</p>
<p>Alcalde</p>

