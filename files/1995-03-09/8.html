---
date: '1995-03-09'
id: A54A
page: 1835
number: 48
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 69/1995, do 24 de febreiro, polo que se declara a urxente ocupación,
  para efectos de expropiación forzosa, polo Concello de Fene (A Coruña), dos
  bens e dereitos necesarios para a realización das obras do proxecto de
  travesía na LC-133 en Maniños (Fene), complementario do de mellora de
  seguridade vial na travesía de Fene LC-133, da Dirección Xeral de Tráfico do
  Ministerio do Interior, fase II-A.
range: Decreto
url: 'https://www.xunta.gal/dog/Publicados/1995/19950309/AnuncioA54A_gl.html'
---
<p>O Concello de Fene (A Coruña), en sesión celebrada o día 6 de outubro de 1994, aprobou o proxecto de travesía na LC-133 en Maniños (Fene), complementario do de mellora de seguridade vial na travesía de Fene LC-133, da Dirección Xeral de Tráfico do Ministerio do Interior, fase II-A e na sesión celebra o día 22 de decembro de 1994 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se sometou a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o dia 14 de febreiro de 1995, baixo o número 1.343.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado porque suporía dar resposta ó desenvolvemento do proceso urbanización no solo urbano de Fene, dotando á zona dos servicios mínimos imprescindibles e dunha mellora evidente da seguridade vial na travesía, carente de beirarrúas e zona de aparcamento e que, polo elevado tráfico que soporta ó canaliza-lo tráfico rodado de Ares, Mugardos e Ferrol, supón un perigo pra os habitantes do núcleo urbano de Maniños.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2 e 28.2 do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintecatro de febreiro de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Fene (A Coruña), para efectos de expropiación, forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de travesía na LC-133 en Maniños (Fene), complementario do de mellora de</p>
<p>seguridade vial na travesía de Fene LC-133, da Dirección Xeral de Tráfico do Ministerio do Interior, fase II-A.</p>
<p>Santiago de Compostela, vintecatro de febreiro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

