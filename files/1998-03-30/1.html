---
date: '1998-03-30'
id: F016
page: 3
number: 60
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 96/1998, do 20 de marzo, polo que se modifican os estatutos da
  sociedade Redes de Telecomunicación Galegas Retegal, S.A.
range: Decreto
url: 'https://www.xunta.gal/dog/Publicados/1998/19980330/AnuncioF016_gl.html'
---
<p>Trala publicación do Decreto 351/1997, do 10 de decembro, polo que se fixa a estructura orgánica da Xunta de Galicia e do Decreto 8/1998, do 8 de xaneiro, polo que se desenvolve a estructura orgánica da Consellería de Cultura, Comunicación Social e Turismo, é preciso modifica-los estatutos da sociedade Redes de Telecomunicación Galegas Retegal, S.A., para o cal e de conformidade co disposto nos artigos 47 e seguintes da Lei 3/1985, do 12 de abril, do patrimonio da Comunidade Autónoma e no artigo 111 do Decreto 50/1989, do 9 de marzo, polo que se aproba o regulamento que a desenvolve, por proposta da Consellería de Economía e Facenda, logo de deliberación do Consello da Xunta de Galicia na súa reunión do día vinte de marzo de mil novecentos noventa e oito,</p>
<p>DISPOÑO:</p>
<p>Artigo único.-O artigo 16 dos estatutos da sociedade Redes de Telecomunicación Galegas Retegal, S.A., aprobados polo Decreto 58/1997, do 20 de febreiro, queda redactado nos seguintes termos:</p>
<p>Artigo 16º.-O Consello de Administración.</p>
<p>1. O Consello de Administración estará integrado por un número de conselleiros que non será inferior a tres nin superior a sete.</p>
<p>2. Será presidente do Consello de Administración o conselleiro de Cultura, Comunicación Social e Turismo da Xunta de Galicia.</p>
<p>3. A elección de conselleiros que debe compoñe-lo consello en cada momento, dentro sempre do mínimo e do máximo a que se refire este artigo, correspóndelle á Xunta Xeral de Accionistas.</p>
<p>4. O Secretario do Consello de Administración será elixido polo consello, por proposta do presidente, e deberá de ser licenciado en dereito. En ausencia del, asumirá as súas funcións o conselleiro de menor idade.</p>
<p>Dieposición derradeira</p>
<p>O presente decreto entrará en vigor o día seguinte ó da sua publicación no Diario Oficial de Galicia.</p>
<p>Santiago de Compostela, vinte de marzo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>2624</p>

