---
date: '2014-04-29'
id: G1640-150414-0001
page: 19514
number: 81
agency: Instituto Galego de Estatística
section: IV. Oposicións e concursos.
title: >-
  ORDE do 9 de abril de 2014 pola que se resolve a convocatoria de provisión,
  polo sistema de libre designación, de dous postos no Instituto Galego de
  Estatística, anunciada pola Orde do 27 de febreiro de 2014.
range: Orde
url: >-
  https://www.xunta.gal/dog/Publicados/2014/20140429/AnuncioG1640-150414-0001_gl.html
---
<p>Mediante a Orde do 27 de febreiro de 2014, publicada no <em>Diario Oficial de Galicia</em> número 54, do 19 de marzo, convocouse a provisión, polo sistema de libre designación, dos postos de traballo vacantes no Instituto Galego de Estatística, órgano dependente da Consellería de Facenda, que se detallan no anexo desta orde.</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, que aproba o Regulamento de provisión de postos de traballo, promoción profesional e promoción interna, e demais normativa vixente, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada por Orde desta consellería do 27 de febreiro de 2014 e designar as persoas funcionarias, cuxos datos se sinalan no anexo desta orde, para ocupar os postos que tamén se especifican. </p>
    <p>Segundo. O cesamento no actual destino efectuarase, segundo o previsto no artigo 14, do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres días contados a partir do seguinte ao da publicación no <em>Diario Oficial de Galicia</em> ou segundo o establecido na normativa de aplicación na súa Administración de orixe.</p>
    <p>O prazo para tomar posesión do novo destino é de tres días se non implica cambio de residencia, ou de sete días se comporta cambio de residencia.</p>
    <p>O cómputo dos prazos de toma de posesión iniciarase cando rematen os permisos ou licenzas que, de ser o caso, se concedesen ás persoas; no caso de incapacidade temporal, a partir da data da alta.</p>
    <p>Terceiro. A xefatura de persoal do centro onde causen baixa as funcionarias, así como a daquel en que acada o destino, efectuarán, dentro dos prazos sinalados no punto anterior, as dilixencias de cesamento e de toma de posesión e, a seguir, realizaranse os trámites para a súa alta en nómina.</p>
    <p>Da dilixencia efectuada remitirase copia á Dirección Xeral da Función Pública da Consellería de Facenda.</p>
    <p>Contra esta orde, que esgota a vía administrativa, poderase interpoñer recurso potestativo de reposición perante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común ou, directamente, recurso contencioso-administrativo no prazo de dous meses desde a mesma data, perante o xulgado do contencioso-administrativo competente, conforme os artigos 8 e 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de abril de 2014</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>ANEXO</h2>
    <p>Datos da funcionaria:</p>
    <p>Nome e apelidos: Mª Isabel del Río Viqueira.</p>
    <p>Número de rexistro persoal: 32805391 35 A2083.</p>
    <p>Corpo ou escala: corpo superior de Administración da Xunta de Galicia, escala superior de estatísticos.</p>
    <p>Subgrupo: A1.</p>
    <p>Datos do posto de traballo: </p>
    <p>Subdirectora xeral de Sínteses, Análises e Difusión.</p>
    <p>Código: FC.A01.00.002.15770.001. </p>
    <p>Nivel: 30. </p>
    <p>Dependencia: Instituto Galego de Estatística. </p>
    <p>Localidade: Santiago de Compostela.</p>
    <p>Datos da funcionaria:</p>
    <p>Nome e apelidos: Eva Alberte Aparicio.</p>
    <p>Número de rexistro persoal: 34979681 24 A2083.</p>
    <p>Corpo ou escala: corpo superior de Administración da Xunta de Galicia, escala superior de estatísticos.</p>
    <p>Subgrupo: A1.</p>
    <p>Datos do posto de traballo: </p>
    <p>Xefa do Servizo de Análises e Estudos.</p>
    <p>Código: FC.A01.00.002.15770.020.</p>
    <p>Nivel: 28.</p>
    <p>Dependencia: Instituto Galego de Estatística.</p>
    <p>Localidade: Santiago de Compostela.</p>

