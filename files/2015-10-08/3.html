---
date: '2015-10-08'
id: CA05-021015-0001
page: 39295
number: 193
agency: Consellería de Traballo e Benestar
section: III. Outras disposicións.
title: >-
  CORRECCIÓN de erros. Orde do 24 de setembro de 2015 pola que se modifica a
  Orde do 12 de agosto de 2015 pola que se establecen as bases reguladoras do
  Programa de incentivos á contratación das persoas mozas inscritas no Sistema
  nacional de garantía xuvenil, con cargo ao Programa operativo de emprego
  xuvenil, e se procede á súa convocatoria para o ano 2015.
range: Corrección de resolución
url: >-
  https://www.xunta.gal/dog/Publicados/2015/20151008/AnuncioCA05-021015-0001_gl.html
---
<p>Advertido un erro na citada orde, publicada no Diario Oficial de Galicia número 185, do luns 28 de setembro de 2015, procédese a realizar a seguinte corrección:</p>
    <p>Nas páxinas 37890 e 37891, no punto 1 do artigo 29, onde di: </p>
    <p>«1. As contratacións temporais incentivaranse cunha axuda equivalente ao 50 % do custo salarial establecido no contrato que se subvenciona, excluídas as cotizacións empresariais á Seguridade Social. No suposto de que a persoa contratada sexa muller, persoa discapacitada ou unha persoa en que concorra algún dos factores de exclusión social recollidos no artigo 3 da Lei 10/2013, do 27 de novembro, de inclusión social de Galicia, o incentivo será equivalente ao 60 % do custo salarial establecido no contrato que se subvenciona, excluídas ás cotizacións empresariais á Seguridade Social.</p>
    <p>No caso de que a contratación sexa realizada para prestar servizos en empresas pertencentes a sectores estratéxicos segundo se define no artigo 3 desta orde, a contía do incentivo será unha axuda equivalente ao 65 % do custo salarial establecido no contrato que se subvenciona, excluídas as cotizacións empresariais á Seguridade Social.</p>
    <p>En ningún caso a contía destas subvencións poderá ser superior á contía do salario establecida no convenio colectivo sectorial ou de empresa aplicable ao contrato que se subvenciona», debe dicir: «1. As contratacións temporais incentivaranse cunha axuda equivalente ao 50 % do custo salarial establecido no contrato que se subvenciona, excluídas as cotizacións empresariais á Seguridade Social e calculado sobre a duración do contrato, cun límite máximo de 12 mensualidades. No suposto de que a persoa contratada sexa muller, persoa discapacitada ou unha persoa en que concorra algún dos factores de exclusión social recollidos no artigo 3 da Lei 10/2013, do 27 de novembro, de inclusión social de Galicia, o incentivo será equivalente ao 60 % do custo salarial establecido no contrato que se subvenciona, excluídas as cotizacións empresariais á Seguridade Social e calculado sobre a duración do contrato, cun límite máximo de 12 mensualidades.</p>
    <p>No caso de que a contratación sexa realizada para prestar servizos en empresas pertencentes a sectores estratéxicos segundo se define no artigo 3 desta orde, a contía do incentivo será unha axuda equivalente ao 65 % do custo salarial establecido no contrato que se subvenciona, excluídas as cotizacións empresariais á Seguridade Social e calculado sobre a duración do contrato, cun límite máximo de 12 mensualidades.</p>
    <p>En ningún caso a contía destas subvencións poderá ser superior á contía do salario establecida no convenio colectivo sectorial ou de empresa aplicable ao contrato que se subvenciona.</p>
    <p>Os beneficios establecidos á contratación neste programa non poderán, en concorrencia con outras axudas públicas para a mesma finalidade, superar o 75 % do custo salarial das mensualidades obxecto de subvención».</p>

