---
date: '2015-10-08'
id: CA04-021015-0006
page: 39293
number: 193
agency: Consellería de Economía e Industria
section: III. Outras disposicións.
title: >-
  ORDE do 29 de setembro de 2015 pola que se fai pública a ampliación de crédito
  existente para a concesión das axudas previstas na Orde de 6 de marzo de 2015,
  pola que se establecen as bases reguladoras para a concesión de subvencións,
  en réxime de concorrencia non competitiva, para a renovación de cubertas de
  lousa, e se procede á súa convocatoria para o ano 2015 (código de procedemento
  IN314A), publicada no Diario Oficial de Galicia número 50, do 13 de marzo de
  2015.
range: Orde
url: >-
  https://www.xunta.gal/dog/Publicados/2015/20151008/AnuncioCA04-021015-0006_gl.html
---
<p>O día 13 de marzo de 2015 publicouse no <em>Diario Oficial de Galicia</em> a Orde do 6 de marzo de 2015 pola que se establecen as bases reguladoras para a concesión de subvencións, en réxime de concorrencia non competitiva, para a renovación de cubertas de lousa, e se procede á súa convocatoria para o ano 2015 (código de procedemento IN314A). </p>
    <p>Na antedita orde prevíase que as subvencións que se establezan para as actuacións obxecto destas axudas serán con cargo á aplicación orzamentaria 08.03.734A.780.0 Plan renove de cubertas de lousa, e o orzamento máximo destinado a esta convocatoria é de 200.000,00 €.</p>
    <p>No artigo 3 das bases reguladoras da Orde do 6 de marzo de 2015 establécese que se poderá ampliar o crédito máximo destinado a esta convocatoria cando o aumento veña derivado da existencia de remanentes doutras convocatorias financiadas con cargo ao mesmo crédito incluídos no mesmo programa ou en programas do mesmo servizo.</p>
    <p>Do mesmo xeito, recóllese que a ampliación de crédito se publicará nos mesmos medios que a convocatoria, sen que tal publicidade implique a apertura de prazo para presentar novas solicitudes nin o inicio de novo cómputo de prazo para resolver.</p>
    <p>Tendo en conta que o crédito inicial da convocatoria non abonda para atender todas as solicitudes presentadas e que existe crédito susceptible de ser utilizado para este fin, considérase conveniente ampliar o importe inicial en 250.000,00 €, de maneira que se acade un maior grao de execución orzamentaria. </p>
    <p>De acordo co anterior, unha vez declarada a dispoñibilidade de crédito, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <footer><p>DISPOÑO:</p></footer>
    <p>Artigo único.</p>
    <p>Ampliar o importe total do crédito das axudas establecidas na Orde do 6 de marzo de 2015 (DOG núm. 50, do 13 de marzo de 2015) pola que se establecen as bases reguladoras para a concesión de subvencións, en réxime de concorrencia non competitiva, para a renovación de cubertas con lousa, e se procede á súa convocatoria para o ano 2015 (código de procedemento IN314A), por un importe de 250.000,00 € con cargo á aplicación orzamentaria 08.03.734A.780.0 Plan renove de cubertas de lousa. Unha vez efectuada esta ampliación, o importe total destas axudas ascende a 450.000,00 €.</p>
    <p>Esta modificación non dá lugar á apertura dun novo prazo de presentación de solicitudes.</p>
    <p>Santiago de Compostela, 29 de setembro de 2015</p>
    <footer><p>Francisco José Conde López<br>Conselleiro de Economía e Industria</p></footer>

