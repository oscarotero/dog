---
date: '1996-01-19'
id: 295E
page: 544
number: 14
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 4 de xaneiro de 1996, da Secretaría Xeral da Comisión Galega do
  Medio Ambiente, pola que se somete a información pública o estudio de efectos
  ambientais do proxecto da canteira de lousa A Cañoteira.
range: Resolución
url: 'https://www.xunta.gal/dog/Publicados/1996/19960119/Anuncio295E_gl.html'
---
<p>O artigo 2, punto 4º, do Decreto 327/1991, do 4 de outubro, de avaliación dos efectos ambientais para Galicia (DOG nº 199, do 15 de outubro), dispón que o órgano ambiental someterá o estudio de efectos ambientais ó trámite de información pública, durante quince días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Primeiro.-Someter a información pública, no prazo de quince días hábiles, contando a partir da publicación da presente resolución, o estudio de efectos ambientais do proxecto da canteira de lousa A Cañoteira, no lugar da Cañoteira, no concello de Pastoriza, provincia de Lugo.</p>
<p>Segundo.-Para os devanditos efectos informativos, porase á disposición dos administrados, exemplares nas seguintes dependencias:</p>
<p>* Secretaría Xeral da Comisión Galega do Medio Ambiente.</p>
<p>* Delegación Provincial da Consellería da Presidencia e Administración Pública (Comisión Provincial de Medio Ambiente) da provincia de Lugo.</p>
<p>* Concello da Pastoriza.</p>
<p>Terceiro.-As alegacións formularanse durante o dito prazo de quince días.</p>
<p>Cuarto.-Unha vez rematado o mencionado prazo, remitirase o expediente coas correspondentes ale</p>
<p>gacións á Secretaría Xeral da Comisión Galega do Medio Ambiente.</p>
<p>Santiago de Compostela, 4 de xaneiro de 1996.</p>
<p>José Luis Aboal García-Tuñón</p>
<p>Secretario xeral da Comisión Galega do Medio Ambiente</p>
<p>95-0075</p>

