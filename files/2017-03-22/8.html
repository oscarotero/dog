---
date: '2017-03-22'
id: O3G1-140317-0001
page: 13768
number: 57
agency: Instituto Enerxético de Galicia
section: III. Outras disposicións.
title: >-
  EXTRACTO da Resolución do 14 de marzo de 2017 pola que se establecen as bases
  reguladoras e se anuncia a convocatoria de subvencións para proxectos de
  equipamentos térmicos de biomasa, para o ano 2017, cofinanciadas polo Fondo
  Europeo de Desenvolvemento Rexional, no marco do programa operativo
  Feder-Galicia 2014-2020.
range: Resolución
url: >-
  https://www.xunta.gal/dog/Publicados/2017/20170322/AnuncioO3G1-140317-0001_gl.html
---
<p>BDNS (Identif.): 338252.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Beneficiarios</p>
    <p>a) As entidades locais de Galicia e entidades dela dependentes.</p>
    <p>b) A Administración xeral da Comunidade Autónoma de Galicia e as entidades instrumentais dela dependentes.</p>
    <p>c) As entidades sen ánimo de lucro.</p>
    <p>d) Empresas legalmente constituídas e autónomos.</p>
    <p>Segundo. Obxecto</p>
    <p>O obxecto destas bases é apoiar proxectos con fins de aforro enerxético e fomento do uso racional das enerxías renovables. Os proxectos limitaranse a instalacións de equipamentos térmicos que utilicen biomasa como combustible (código procedemento IN421G).</p>
    <p>Terceiro. Bases reguladoras e convocatoria</p>
    <p>Resolución do 14 de marzo de 2017 pola que se establecen as bases reguladoras e se anuncia a convocatoria de subvencións para proxectos de equipamentos térmicos de biomasa, para o ano 2017, cofinanciadas polo Fondo Europeo de Desenvolvemento Rexional, no marco do programa operativo Feder-Galicia 2014-2020.</p>
    <p>Cuarto. Contía</p>
    <p>1. A contía global da convocatoria ascende a 4.665.662,00 euros. O financiamento da convocatoria correspondese con fondos comunitarios derivados do programa Galicia 2014-2020 Feder nun 80 % e financiamento privado nun 20 %.</p>
    <table>
     <tbody>
      <tr>
       <td>Beneficiarios</td>
       <td>Aplicación orzamentaria</td>
       <td>Importe</td>
      </tr>
      <tr>
       <td>Administración pública autonómica
        Administración pública local
        Empresas e autónomos
        Entidades sen ánimo de lucro</td>
       <td>09.A2.733A.714.2
        09.A2.733A.760.5
        09.A2.733A.770.5
        09.A2.733A.781.1</td>
       <td>1.300.000,00 €
        1.015.662,00 €
        2.000.000,00 €
        350.000,00 €</td>
      </tr>
      <tr>
       <td colspan="2">Total</td>
       <td>4.665.662,00 €</td>
      </tr>
     </tbody>
    </table>
    <p>2. A contía da subvención será dun 80 % do custe elixible no caso de que os beneficiarios sexan:</p>
    <p>a) Entidades locais.</p>
    <p>b) Sector público autonómico. </p>
    <p>A contía da subvención será dun 50 % do custo elixible no caso de que os beneficiarios sexan entidades xurídicas sen ánimo de lucro (que non realicen actividade económica), así como empresas, as súas agrupacións e asociacións e entidades sen ánimo de lucro que realicen actividade económica. No caso de pequenas empresas a axuda incrementarase en 20 puntos porcentuais e, no caso de medianas empresas, en 10 puntos porcentuais.</p>
    <p>3. A contía máxima da axuda por proxecto será de 200.000 € e por solicitante de 1.000.000 €.</p>
    <p>Quinto. Prazo de presentación de solicitudes </p>
    <p>O prazo de presentación de solicitudes será dun (1) mes, contado desde o día seguinte ao da publicación desta resolución no DOG.</p>
    <p>A presentación das solicitudes realizarase unicamente por medios electrónicos a través do formulario electrónico normalizado accesible desde a sede electrónica da Xunta de Galicia, https://sede.xunta.gal e na páxina web do Inega, www.inega.gal</p>
    <p>Xunto coa solicitude presentaranse electrónicamente, anexadas, copias dixitalizadas da documentación complementaria.</p>
    <p>Santiago de Compostela, 14 de marzo de 2017</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

