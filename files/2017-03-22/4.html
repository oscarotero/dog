---
date: '2017-03-22'
id: G0424-160317-0003
page: 13720
number: 57
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 13 de marzo de 2017, da Secretaría Xeral Técnica da Consellería
  de Economía, Emprego e Industria, pola que se lle dá publicidade á celebración
  da sesión constitutiva do Consello Reitor do Instituto Galego do Consumo e da
  Competencia.
range: Resolución
url: >-
  https://www.xunta.gal/dog/Publicados/2017/20170322/AnuncioG0424-160317-0003_gl.html
---
<p>En virtude da autorización contida no artigo 38 da Lei 14/2013, do 26 de decembro, de racionalización do sector público autonómico, créase a través do Decreto 118/2016, do 4 de agosto, o Instituto Galego do Consumo e da Competencia e apróbanse os seus estatutos.</p>
    <p>O artigo 8 do Decreto 118/2016 establece como órgano de goberno do Instituto Galego do Consumo e da Competencia o Consello Reitor.</p>
    <p>A disposición adicional terceira do Decreto 118/2016 indica que o inicio da actividade do Instituto Galego do Consumo e da Competencia se producirá coa celebración da sesión constitutiva do seu consello reitor.</p>
    <p>Na súa virtude, e logo de convocatoria polo conselleiro de Economía, Emprego e Industria, o Consello Reitor do Instituto Galego do Consumo e da Competencia realizou a súa sesión constitutiva o día 13 de marzo de 2017, polo que esta consellería</p>
    <p class="dog-titulo">RESOLVE:</p>
    <p>Ordenar que se publique no Diario Oficial de Galicia que con data do 13 de marzo de 2017 tivo lugar a sesión constitutiva do Consello Reitor do Instituto Galego do Consumo e da Competencia.</p>
    <p>Santiago de Compostela, 13 de marzo de 2017</p>
    <footer><p>Borja Verea Fraiz<br>Secretario xeral técnico da Consellería de Economía, Emprego e Industria</p></footer>

