---
date: '2014-03-21'
id: L226-040314-0001
page: 12195
number: 56
agency: Concello de Marín
section: VI. Anuncios. b) Administración local.
title: >-
  ANUNCIO de licitación para a adxudación, mediante poxa, de concesións
  demaniais para a explotación de postos vacantes na praza de abastos de Marín e
  no mercado municipal de Seixo.
range: Anuncio
url: >-
  https://www.xunta.gal/dog/Publicados/2014/20140321/AnuncioL226-040314-0001_gl.html
---
<p>1. Entidade adxudicadora: Concello de Marín, avenida de Ourense, s/n, 36900 Marín. Órgano de Contratación: Alcaldía.</p>
    <p>2. Obxecto: licitación pública das concesións demaniais para o uso privativo de varias bancadas e postos vacantes na praza de abastos de Marín e no mercado municipal de Seixo.</p>
    <p>3. Tramitación: ordinaria, aberto e poxa.</p>
    <p>4. Canon da concesión: variable segundo os metros de postos a que se opte, recollido na cláusula 4ª do prego de condicións.</p>
    <p>5. Criterio de adxudicación: único. Incremento do canon da concesión.</p>
    <p>6. Duración da concesión: polo prazo improrrogable de trinta (30) anos, contados a partir da data da súa formalización.</p>
    <p>7. Garantía: provisional: non se prevé a súa constitución. Definitiva: 3 % do canon mínimo da licitación por cada posto.</p>
    <p>8. Obtención de documentación e información: perfil do contratante na web do Concello de Marín www.concellodemarin.es e Secretaría do Concello de Marín. Avenida de Ourense, s/n, Marín 36900. Teléfono: 986 88 03 00.</p>
    <p>9. Presentación de ofertas: trinta (30) días hábiles contados a partir do día seguinte ao da publicación do anuncio no último dos boletíns nos que aparezan (DOG e BOP). Documentación: cláusula 13 ª do prego. Lugar: Rexistro Xeral do Concello de Marín, das 8.00 ás 14.30 horas, de luns a venres, e das 9.00 ás 13.00 horas os sábados.</p>
    <p>10. Apertura das ofertas e criterios de adxudicación: cláusulas 14ª e 15ª do prego de cláusulas administrativas. </p>
    <p>Coa publicación deste anuncio procédese á apertura do prazo de exposición pública do expediente no seu conxunto, incluíndos os pregos de condicións, e abrirase o prazo para a licitación e presentación de ofertas polos interesados por igual prazo. Advertirase expresamente de que, para o suposto de que se presentasen alegacións, o procedemento de licitación e os seus prazos quedarán en suspenso ata a súa resolución.</p>
    <p>De non practicarse ningunha alegación no prazo estipulado, darase por aprobado definitivamente o citado expediente e prego de prescricións técnicas e cláusulas administrativas particulares que rexerán o procedemento.</p>
    <p>Marín, 25 de febreiro de 2014</p>
    <footer><p>María Ramallo Vázquez<br>Alcaldesa</p></footer>

