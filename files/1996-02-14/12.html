---
date: '1996-02-14'
id: 351E
page: 1197
number: 32
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 52/1996, do 1 de febreiro, polo que se declara a urxente ocupación,
  para efectos de expropiación forzosa, polo Concello de Tomiño (Pontevedra),
  dos bens e dereitos necesarios para a realización das obras do proxecto de
  saneamento do instituto, primeira fase.
range: Decreto
url: 'https://www.xunta.gal/dog/Publicados/1996/19960214/Anuncio351E_gl.html'
---
<p>O Concello de Tomiño (Pontevedra), en sesión celebrada o día 14 de agosto de 1995, aprobou o proxecto de saneamento do instituto, primeira fase e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 21 de decembro de 1995 de baixo o número 13650.</p>
<p>Os bens en que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 1 de decembro de 1995, nº de Rexistro de Entrada 11403.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a citada obra esta incluída no POS 95, polo que, de conformidade co disposto no artigo 34 do R.D.L. 781/1986 do 18 de abril, a mesma leva incorporada a declaración de utilidade pública e a necesidade de ocupación dos terreos e edificios nelas abranguidas para os efectos da súa expropiación forzosa. O atraso na execución delas, leva aparellada a perda das subvencións outorgadas para o efecto.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día un de febreiro de mil novecentos noventa e seis,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Tomiño (Pontevedra), para efectos de expropiación forzosa, dos bens e dereitos concretados no expediente admi</p>
<p>nistrativo instruído para o efecto e necesarios para a execución das obras do proxecto de saneamento do instituto, primeira fase.</p>
<p>Santiago de Compostela, un de febreiro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>794</p>

