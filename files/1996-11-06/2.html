---
date: '1996-11-06'
id: B296
page: 9
number: 217
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 24 de setembro de 1996 pola que se clasifican postos de traballo
  reservados a funcionarios de Administración local con habilitación de carácter
  nacional.
range: Orde
url: 'https://www.xunta.gal/dog/Publicados/1996/19961106/AnuncioB296_gl.html'
---
<p>Vista a proposta do Concello de Bueu (Pontevedra), do 12 de setembro de 1996, relativa á creación e clasificación dos postos de tesourería e de adxunto á tesourería da devandita corporación.</p>
<p>Por acordo do Pleno do Concello de Bueu do 28 de agosto de 1996, apróbase a relación de postos de traballo do dito concello, na que se inclúe un posto de tesourería e un posto de colaboración de adxunto á tesourería, reservados a funcionarios/as de Administración local con habilitación de carácter nacional.</p>
<p>Segundo o antedito acordo e de conformidade co establecido no artigo 159.1º do Real decreto lexislativo 781/1986, do 18 de abril, e nos artigos 2 e 9 do Real decreto 1732/1994, do 29 de xullo, esta consellería en uso das facultades que lle confire o artigo 13.2º.17 da Lei 4/1988, do 26 de maio, da función pública de Galicia,</p>
<p>DISPÓN:</p>
<p>Clasifica-lo posto de tesourería e o posto de colaboración de adxunto á tesourería do concello de Bueu, provincia de Pontevedra, conforme se especifica no anexo que se xunta á presente orde.</p>
<p>Contra a presente orde, que é definitiva en vía administrativa, poderá interpoñer recurso contencioso-administrativo no prazo de dous meses, contados a partir do día seguinte ó da súa publicación no DOG, ante a Sala do Contencioso-Administrativo do Tribunal Superior de Xustiza de Galicia, conforme o disposto no artigo 58 da Lei reguladora da xurisdicción contencioso-administrativa, do 27 de decembro de 1956, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro de réxime xurídico das administracións públicas e do procedemento administrativo común.</p>
<p>Santiago de Compostela, 24 de setembro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e administración Pública</p>
<p>ANEXO</p>
<p>Corporación: Concello de Bueu (Pontevedra).</p>
<p>Posto de traballo: tesourería.</p>
<p>Subescala: intervención-tesourería.</p>
<p>Posto de traballo: adxunto á tesourería.</p>
<p>Subescala: secretaría-intervención.</p>
<p>8139</p>

