---
date: '2016-04-26'
id: G1440-200416-0001
page: 15442
number: 79
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación do procedemento aberto para a contratación, cun só
  criterio de adxudicación, da execución da obra de construción de piscina
  flotante de auga termal sobre o río Miño en Laias, no termo municipal de
  Cenlle (Ourense), coa colaboración da Xunta de Galicia-Axencia Turismo de
  Galicia.
range: Anuncio
url: >-
  https://www.xunta.gal/dog/Publicados/2016/20160426/AnuncioG1440-200416-0001_gl.html
---
<p>No perfil do contratante publícanse íntegros o prego de condicións e o proxecto para a contratación, mediante procedemento aberto, da execución da obra de construción de piscina flotante de auga termal sobre o río Miño en Laias, cun tipo de licitación de 539.801,96 € (IVE e demais tributos incluídos). As proposicións presentaranse ata as 14.00 horas do vixésimo sexto (26) día natural contado desde o seguinte ao da publicación do anuncio de licitación no DOG, no Rexistro da Deputación Provincial de Ourense ou por correo. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións e no proxecto aos que se poderá acceder gratuitamente a través do perfil do contratante na web da Deputación www.depourense.es. As solicitudes de información poderán formularse telefonicamente 988 31 75 48 perante o Servizo de Contratación.</p>
    <p>Sen prexuízo de calquera outro recurso que se considere procedente, o prego de condicións, o proxecto técnico, os anuncios de licitación e os demais documentos contractuais que establezan as condicións que teñan de rexer a licitación serán susceptibles de recurso potestativo de reposición ante a Presidencia da Deputación no prazo dun mes e alternativamente de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os prazos desde o día seguinte ao da publicación dos anuncios de licitación ou, de ser o caso, da última publicación (se non fosen simultáneos).</p>
    <p>Ourense, 11 de abril de 2016</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

