---
date: '1999-11-03'
id: 112D2
page: 12
number: 212
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 15 de outubro de 1999 pola que se ordena a publicación do acordo
  do Consello da Xunta de Galicia do 14 de outubro de 1999, polo que se modifica
  a relación de postos de traballo da Consellería da Presidencia e
  Administración Pública.
range: Resolución
url: 'https://www.xunta.gal/dog/Publicados/1999/19991103/Anuncio112D2_gl.html'
---
<p>A amplitude e diversidade das competencias da Inspección Xeral de Servicios, a dimensión da Administración galega sobre a que se proxecta a súa actuación e a complexidade técnica dalgunhas das súas actuacións e moi especialmente do Programa de Avaliación do Rendemento que inclúe tódalas unidades administrativas da Xunta de Galicia, moitas delas de carácter técnico, unido á experiencia adquirida, aconsellan configura-la Inspección Xeral de Servicios como un equipo multidisciplinar que permita coñecer e profundar, con coñecemento de causa, o funcionamento non só das áreas de xestión da Administración senón tamén das áreas técnicas moi importantes nalgunhas consellerías.</p>
<p>Por outra parte, o Decreto 374/1998, do 29 de decembro (DOG nº 6, do 12 de xaneiro de 1999) establece unha nova estructura orgánica da Secretaría Xeral de Investigación e Desenvolvemento.</p>
<p>Todo isto fai necesario modifica-la relación de postos de traballo da Consellería da Presidencia e Administración Pública.</p>
<p>En consecuencia, por proposta da devandita consellería, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia na súa reunión do día catorce de outubro de mil novecentos noventa e nove, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería da Presidencia e Administración Pública, nos termos que se sinalan no anexo a este acordo.</p>
<p>Segundo.-Ordena-la súa publicación no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Clasificar como postos de libre designación, de acordo coas motivacións que se especifican, os seguintes:</p>
<table><tbody><tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>PR.P11.00000.15770.001</td><td>Secretario/a do secretario/a xeral</td><td>Artigo 6 da orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro). Posto de confianza.</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>PR.P11.00002.15770.015</td><td>Sección de habilitación</td><td>Posto de especial responsabilidade polo manexo de fondos públicos.</td></tr>
<tr><td></td></tr></tbody></table>
<p>Visto o acordo adoptado polo Consello da Xunta de Galicia, na súa reunión do catorce de outubro de mil novecentos noventa e nove, relativo á notificación</p>
<p>da relación de postos de traballo da Consellería da Presidencia e Administración Pública, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 15 de outubro de 1999.</p>
<p>Jaime Pita Varela</p>
<p>Conselleiro da Presidencia e Administración Pública</p>

