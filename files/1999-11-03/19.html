---
date: '1999-11-03'
id: 1131A
page: 12
number: 212
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (80/1999-4).
range: Edicto
url: 'https://www.xunta.gal/dog/Publicados/1999/19991103/Anuncio1131A_gl.html'
---
<p>En virtude do acordado polo xuíz do Xulgado de Primeira Instancia e Instrucción número cinco de Santiago de Compostela, en providencia do día da data, dictada en expediente de dominio que se segue neste xulgado co nº 80/1999-4, por instancia de José Vila Noal, en nome da mercantil Fincas para Aldeas Naturales, S.L., para facer constar no Rexistro da Propiedade a inmatriculación, de tal maneira que a súa descrición sería a seguinte:</p>
<p>Urbana, casa de planta baixa, planta alta e aproveitamento baixo cuberta, sita no lugar de Lapido, concello de Ames, sinalada co número 40, da superficie construída, na planta alta, de cento oito metros e trinta e catro decímetros cadrados e, na planta alta, de sesenta e oito metros e noventa decímetros cadrados e, na planta baixo cuberta, de trinta e dous metros e oitenta decímetros cadrados. Unido a ela, polo seu vento nordés, un terreo que, en unión do que ocupa a planta da casa, integra un só predio, da extensión de cento quince metros cadrados, que estrema: norte, Carmen Antelo Ferri; sur, camiño; leste, camiño e María Felicidad Mariño; e oeste, camiño. A casa descrita atópase en estado ruinoso, carente de cuberta e de forxado da planta alta.</p>
<p>Por medio deste edicto cítanse cantas persoas ignoradas poidan ser afectadas por este expediente e prexudicadas pola inscrición que se solicita, co fin de que no termo de dez días a partir da publicación deste edicto, poidan comparecer no referido expediente para alegaren canto ó seu dereito conveña, para a pretensión formulada.</p>
<p>Conforme o disposto no artigo 201, regra terceira, da Lei hipotecaria e, en cumprimento do ordenado na dita resolución, faise pública para os efectos oportunos.</p>
<p>Santiago de Compostela, trece de outubro de mil novecentos noventa e nove.</p>
<p>Rubricado</p>

