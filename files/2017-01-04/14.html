---
date: '2017-01-04'
id: G1994-151216-0002
page: 440
number: 3
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (2648/2016).
range: Edicto
url: >-
  https://www.xunta.gal/dog/Publicados/2017/20170104/AnuncioG1994-151216-0002_gl.html
---
<p>Eu, María Isabel Freire Corzo, letrada da Administración de xustiza da sala do social do Tribunal Superior de Xustiza da Coruña, fago saber que no procedemento de recurso de suplicación 2648/2016 desta sección, seguido por instancia de Mutua Gallega de Accidentes de Trabajo contra Instituto Nacional da Seguridade Social, Tesouraría Xeral Da Seguridade Social e Gallega de Mecanización, S.A.L., sobre outros dtos. Seguridade Social, se ditou sentenza con data do 13 de decembro de 2016, cuxa parte dispositiva é a seguinte:</p>
    <p>«Resolvemos: acollendo o motivo de nulidade en que se basea o recurso de suplicación formulado pola letrada Ana Moreno Lugrís, en nome e representación da Mutua Gallega, contra a sentenza con data do 9 de febreiro de 2016, ditada polo Xulgado do Social número 1 de Vigo, no procedemento 959/2015, seguido contra o INSS, a TXSS e a empresa Gallega de Mecanización, S.A.L., declaramos a nulidade da expresada resolución, repoñendo os autos ao momento anterior a ditar sentenza, con devolución dos autos ao xulgado de procedencia para que se dite unha nova resolución que solucione, con absoluta liberdade de criterio, a cuestión de fondo controvertida.</p>
    <p>Notifíquese a presente resolución ás partes e ao Ministerio Fiscal.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que debe prepararse mediante escrito presentado ante esta sala dentro do improrrogable prazo de dez (10) días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co número 1552 0000 37 seguida do catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia na peza que se arquivará neste tribunal e incorpórese o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma a Galega de Mecanización, S.A.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 13 de decembro de 2016</p>
    <footer><p>A letrada da Administración de xustiza</p></footer>

