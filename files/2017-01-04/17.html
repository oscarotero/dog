---
date: '2017-01-04'
id: G2177-151216-0002
page: 446
number: 3
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (F02 504/2016).
range: Edicto
url: >-
  https://www.xunta.gal/dog/Publicados/2017/20170104/AnuncioG2177-151216-0002_gl.html
---
<p>F02 Familia, garda, custodia, alimentos de fillo menor non matrimonial non consensuado 504/2016</p>
    <p>Sobre separación contenciosa</p>
    <p>Demandante: Flor Concepción Guambuguete Heredia</p>
    <p>Procuradora: Paloma Cambeiro Vázquez</p>
    <p>Avogada: Julia Álvarez Martín</p>
    <p>Demandado: Rómulo Jonhy Suárez Villalba</p>
    <p>«Cédula de notificación.</p>
    <p>No procedemento de referencia ditouse a resolución do teor literal seguinte:</p>
    <p>Decido que, estimando na súa integridade a demanda de xuízo verbal presentada por Flor Concepción Guambuguete Heredia representada pola procuradora Sra. Cambeiro Vázquez e asistida da letrada Sra. Álvarez Martín, con intervención da representante do Ministerio Fiscal ao concorrer un fillo menor de idade, fronte a Rómulo Jonhy Suárez Villalba, maior de idade, sinalado en autos e declarado en rebeldía procesual, procede acceder á adopción das seguintes medidas definitivas:</p>
    <p>1º. Privación da patria potestade ao demandado, atribuíndo en exclusiva a titularidade e exercicio ordinario da patria potestade sobre o menor Kevin Javier Suárez Guambuguete á súa nai.</p>
    <p>2º. Atribución á demandante da garda e custodia sobre o citado menor.</p>
    <p>3º. Suspensión de todo réxime de estadías e comunicacións do proxenitor non custodio.</p>
    <p>4º. Fixación a cargo do demandado en favor do fillo común dunha pensión de alimentos de 150 euros/mes que se aboarán de xeito anticipado nos cinco primeiros días de cada mes na conta bancaria que designe a demandada, pensión de alimentos que se actualizará anualmente conforme a variación precedente do IPC.</p>
    <p>5º. Aboamento por metade dos gastos extraordinarios do menor, logo da súa acreditación documental.</p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e fronte a ela cabe interpoñer recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial da Coruña (artigos 458 ss. e 776 da Lei de axuizamento civil) logo de consignación do depósito de 50 euros previsto na disposición adicional décimo quinta da LOPX.</p>
    <p>Así, por esta a miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial».</p>
    <p>E como consecuencia do ignorado paradoiro de Rómulo Jonhy Suárez Villalba, expídese o presente edicto para que sirva de cédula de notificación.</p>
    <p>Santiago de Compostela, 14 de decembro de 2016</p>
    <footer><p>O/a letrado/a da Administración de xustiza</p></footer>

