---
date: '2015-11-19'
id: C3K1-181115-0001
page: 43743
number: 221
agency: Consellería de Sanidade
section: I. Disposicións xerais.
title: >-
  CORRECCIÓN de erros. Decreto 142/2015, do 17 de setembro, polo que se crea a
  Axencia Galega de Sangue, Órganos e Tecidos e se aproban os seus estatutos.
range: Corrección de decreto
url: >-
  https://www.xunta.gal/dog/Publicados/2015/20151119/AnuncioC3K1-181115-0001_gl.html
---
<p>Advertidos erros no Decreto 142/2015, do 17 de setembro, polo que se crea a Axencia Galega de Sangue, Órganos e Tecidos e se aproban os seus estatutos, publicado no Diario Oficial de Galicia número 197, do 15 de outubro, cómpre facer as seguintes correccións:</p>
    <p>– Na exposición de motivos, no segundo parágrafo da páxina 39955, onde di: «Por outra banda, en coordinación cos servizos de Xinecoloxía e Obstetricia dos hospitais galegos autorizados para a doazón do sangue de cordón umbilical, encárgase do procesamento e almacenamento de sangue de cordón umbilical e a distribución aos centros hospitalarios a través da Rede española de doadores de medula ósea», debe dicir: «Por outra banda, en coordinación cos servizos de Xinecoloxía e Obstetricia dos hospitais galegos autorizados para a doazón do sangue de cordón umbilical, o Centro de Transfusión de Galicia encárgase do procesamento e almacenamento de sangue de cordón umbilical e da distribución aos centros hospitalarios a través da Rede española de doadores de medula ósea».</p>
    <p>– Na exposición de motivos, no segundo parágrafo da páxina 39956, onde di: «(…) e a disposición derradeira cuarta prevé a entrada en vigor do decreto aos tres meses da súa publicación no Diario Oficial de Galicia», debe dicir: «(…) e a disposición derradeira cuarta prevé a entrada en vigor do decreto aos dous meses da súa publicación no Diario Oficial de Galicia».</p>
    <p>– Na disposición derradeira cuarta, relativa á entrada en vigor do decreto, na páxina 39961, onde di: «O presente decreto entrará en vigor aos tres meses da súa publicación no Diario Oficial de Galicia», debe dicir: «O presente decreto entrará en vigor aos dous meses da súa publicación no Diario Oficial de Galicia».</p>

