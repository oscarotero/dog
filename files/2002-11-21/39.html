---
date: '2002-11-21'
id: 1967E
page: 16
number: 225
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 11 de novembro de 2002, da Dirección Xeral de Industria, Enerxía
  e Minas, pola que se autorizan as instalacións electromecánicas, se aproba o
  proxecto de execución e se declara a utilidade pública do proxecto modificado
  do parque eólico denominado Tea, sito nos concellos de Covelo (Pontevedra) e
  Avión, Melón e Carballeda de Avia (Ourense). (Expediente 00/1-0
  EOL-Modificado).
range: Resolución
url: 'https://www.xunta.gal/dog/Publicados/2002/20021121/Anuncio1967E_gl.html'
---
<p>Examinado o expediente instruído a pedimento de Eurovento, S.L. Unipersonal con enderezo para efectos de notificacións en rúa Varsovia 4-C, 5ª planta. Área Central-As Fontiñas, 15707 Santiago de Compostela, sobre autorización administrativa, aprobación do proxecto de execución e declaración de utilidade pública das instalacións do parque eólico denominado Tea; resultan os seguintes</p>
<p>Antecedentes de feito.</p>
<p>Primeiro.-O 21 de xaneiro de 2000, José Manuel Pazo Paniagua, en nome e representación de Eurovento, S.L. Unipersonal, solicitou a autorización administrativa e aprobación do proxecto de execución e, posteriormente con data do 2 de febreiro do mesmo ano, o recoñecemento da condición de instalación acollida ó réxime especial de producción eléctrica do parque eólico denominado Tea, de 49,2 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó expediente en virtude do disposto na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e</p>
<p>procedementos de autorización de instalacións de enerxía eléctrica e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, de aplicación ó expediente en virtude do disposto na disposición transitoria segunda do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia, e o Real decreto 2818/1988, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-O 2 de abril de 2001, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Terceiro.-O 22 de agosto de 2001, o promotor presenta escrito no que solicita un cambio dos aeroxeradores, por resultar ampliamente beneficioso para a afección ambiental do proxecto, polo que as características máis significativas do troco son as seguintes:</p>
<p>-Substitución de 82 máquinas de 600 kW por 37 máquinas de 1.300 kW.</p>
<p>-Substitución de 30 centros de transformación de 2.000 kVA por 37 centros de transformación de 1.600 kVA instalados na torre do aeroxerador.</p>
<p>-A potencia do parque pasa de 49,2 MW a 48,1 MW.</p>
<p>Cuarto.-O 25 de outubro de 2001, a Dirección Xeral de Calidade e Avaliación Ambiental resolve modifica-la declaración de efectos ambientais, concretando a posición dos 37 aeroxeradores que se van instalar.</p>
<p>Quinto.-O 27 de novembro de 2001, o promotor presenta escrito no que se reflicte que debido a problemas técnicos administrativos non pode levar a cabo a instalación das máquinas de maior potencia, polo que solicita a autorización administrativa e aprobación do proxecto de execución das instalacións electromecánicas do parque eólico de Tea, de acordo cos termos do proxecto exposto á información pública.</p>
<p>Sexto.-Por Resolución do 17 de decembro de 2001, publicada no DOG do 15 de xaneiro de 2002, a Dirección Xeral de Industria, Enerxía e Minas autorizou as instalacións electromecánicas, aprobou o proxecto de execución e recoñeceulle a condición de instalación acollida ó réxime especial de producción de enerxía eléctrica ó parque eólico de Tea.</p>
<p>Sétimo.-O 12 de abril de 2002, José Manuel Pazo Paniagua, en nome da sociedade Eurovento, S.L. Unipersonal, solicitou a autorización administrativa das instalacións electromecánicas, a aprobación do proxecto de execución e a declaración de utilidade pública do proxecto modificado do parque eólico de Tea, sito nos concellos de Covelo (Pontevedra) e Avión, Melón e Carballeda de Avia (Ourense).</p>
<p>Oitavo.-O proxecto someteuse a información pública para os efectos previstos no Real decreto 1955/2000, xa dito, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia, mediante resolución da Dirección Xeral de Industria, Enerxía e Minas do 8 de maio de 2002, publicada no DOG do 30 de maio de 2002, no BOP de Pontevedra do 6 de xuño de 2002, no BOP de Ourense do 10 de xuño de 2002 e nos diarios El Faro de Vigo e La Región do 16 e 17 de maio de 2002, respectivamente.</p>
<p>Durante o período de información pública presentáronse as seguintes alegacións:</p>
<p>1. Óscar Rodríguez Rodríguez, veciño da Ibia, concello de Melón, presidente da Comunidade de Montes Veciñais en Man Común de Melón e Quins, propietaria do monte Serra do Faro alega, no seu escrito do 19 de xuño de 2002, que:</p>
<p>-Considera innecesaria a modificación do proxecto, xa que este supón unha ampliación do inicial, sendo o seu impacto ambiental moi superior ó do proxecto inicial e afectará a unha zona de indubidable interese ecolóxico e paisaxístico. Ademais considera que o sentir xeral dos habitantes do termo municipal de Melón é contrario á instalación de devandito parque.</p>
<p>-Ademais, expón que consta solicitado, e cre que concedido, un permiso de investigación mineiro, e incluso cre que existe unha concesión de explotación con declaración de utilidade pública a favor da entidade Minera de Rocas, S.L. que é incompatible co presente parque, e argumenta que a concesión de explotación mineira reverterá favorablemente na comunidade de montes ó existi-la posibilidade de cede-los terreos en arrendamento ou por calquera outro título que estableza a obriga de lle pagar un canon á referida comunidade.</p>
<p>-Por último, no seu escrito considera que a relación de bens e dereitos afectados non é suficiente para a viabilidade da explotación xa que, para o correcto desenvolvemento do parque, sería necesario establecer unha servidume maior á establecida para asegurar así un correcto funcionamento das instalacións, para o cal cita o artigo 19, parágrafo 1º, da Lei de expropiación forzosa.</p>
<p>2. Alfredo Estévez Cal, na súa condición de presidente da Comunidade de Montes en Man Común (CMVMC) do monte Foral de Vilar e Cortegazas, no concello de Avión, e interesada no expediente por ser propietaria de terreos obxecto de futura expropiación para o proxecto do parque en cuestión, expón que:</p>
<p>-No proxecto reformado se cambia o número e a potencia dos aeroxeradores.</p>
<p>-Existe un erro na propiedade dos terreos nos que se situarán os aeroxeradores número 12 e 13, que se sitúan no concello de Carballeda de Avia en lugar de no municipio de Avión, terreos que pertencen á CMVMC alegante. Isto é debido, segundo o exposto no seu escrito, a un erro na grafía do deslinde entre os concellos de Avión e Carballeda de Avia recollida no plano a escala 1:25.000 do Instituto Xeográfico Nacional. Por iso, a comunidade solicitou á Consellería de Medio Ambiente a tramitación do deslinde administrativo previsto na lexislación de montes, co obxecto de remata-lo problema, estando o expediente pendente de resolución. Por todo iso, e mentres non se resolva o deslinde, a comunidade de montes expón que procede considera-lo terreo afectado polos devanditos aeroxeradores como litixioso e consigna-lo seu prezo xusto na forma prevista na lexislación expropiadora.</p>
<p>3. O Concello de Avión e no seu nome Francisco Gil Zamora, alcalde-presidente do Concello de Avión, alega, ó igual que a CMVMC do monte Foral de Vilar e Cortegazas, que os aeroxeradores números 12 e 13 do presente proxecto se encontran encadrados dentro do termo municipal de Carballeda de Avia, cando en realidade se encontran en terreos do concello de Avión, debido a que os datos que se toman como referencia nos planos e documentación para establece-los límites dos termos municipais non coinciden co amolloamento descrito na acta, aprobado en 1934 polo Instituto Xeográfico Catastral, que ratifica o deslinde realizado por ambos concellos en 1889 e ratificado en 1929. Ademais, achega un informe técnico realizado polo enxeñeiro técnico agrícola Enrique Alonso Díaz, de comprobación do amolloamento da liña de deslinde entre os concellos de Avión e Carballeda de Avia no treito Portela de Pao-Outeiro de Chaos, que inclúe as copias da certificación do secretario do Concello de Carballeda de </p>
<p>Avia do 28 de febreiro de 1951, que transcribe a acta de deslinde entre os concellos en cuestión do 8 de xullo de 1929, acta do deslinde e amolloamento do Instituto Xeográfico Catastral de 1934, caderno de campo de topografía do Instituto Xeográfico e Catastral do 5 de agosto de 1940, fotografías e mapas a escala 1:25.000 do Instituto Xeográfico de 1989.</p>
<p>Noveno.-As características básicas do dito proxecto son:</p>
<p>Localización e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipio</td><td>Vértices</td></tr>
<tr><td></td></tr>
<tr><td></td><td>X</td><td>Y</td></tr>
<tr><td></td></tr>
</tbody></table>
<table><tbody><tr><td>Tea</td><td>Covelo (Pontevedra)</td><td>0.559.000</td><td>4.687.000</td></tr>
<tr><td></td><td>Avión, Melón e Carballeda</td><td>0.559.000</td><td>4.682.000</td></tr>
<tr><td></td><td>de Avia (Ourense)</td><td>0.560.000</td><td>4.682.000</td></tr>
<tr><td></td><td></td><td>0.562.000</td><td>4.681.000</td></tr>
<tr><td></td><td></td><td>0.562.000</td><td>4.687.000</td></tr>
<tr><td></td></tr></tbody></table>
<p>Nº de aeroxeradores37</p>
<p>Potencia unitaria por aeroxerador1.300 kW</p>
<p>Xeradores Bazán-Bonus1.300 kW</p>
<p>Potencia total instalada48,1 MW</p>
<p>Nº de horas estimadas de funcionamento2.508 h./ano</p>
<p>Producción anual estimada120,6 GWh</p>
<p>Investimento previsto34.650.391,44 euros</p>
<p>Características técnicas da infraestructura eléctrica de transformación e interconexión:</p>
<p>-37 centros de transformación (un no interior de cada aeroxerador) de 0.69/30 kV de 1.600 kVA de potencia unitaria, coa súa correspondente paramenta de seccionamento, manobra e protección.</p>
<p>-Liñas de baixa tensión a 0,6/1 kV, de interconexión entre os xeradores e os centros de transformación.</p>
<p>-Liñas de media tensión subterráneas para evacuación de enerxía de 18/30 kV, de interconexión entre os centros de transformación e a subestación transformadora 30/220 kV, prevista no parque eólico de Deva.</p>
<p>A subestación transformadora de 30/220 kV de 100 MVA de potencia para evacuación de enerxía producida nos parques eólicos de Tea e Deva queda incluída no proxecto de parque eólico de Deva.</p>
<p>Décimo.-O 6 de setembro de 2002 e o 21 de agosto de 2002, as delegacións provinciais da Consellería de Industria e Comercio de Ourense e Pontevedra emitiron respectivamente informe favorable sobre o devandito proxecto.</p>
<p>Décimo primeiro.-Mediante escritos remitidos a esta dirección xeral, con data de entrada do 23 de setembro e do 25 de outubro de 2002, manifestouse o feito de que a empresa promotora chegou a acordos coas comunidades de Montes Veciñais en Man Común de Vilar e Cortegazas e de Melón Quins respectivamente.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro e o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica e o Decreto 302/2001, do 25 de outubro, xa citado.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que consta no expediente, queda de manifesto que:</p>
<p>a) En resposta ás alegacións realizadas por Óscar Rodríguez Rodríguez e Alfredo Estévez Cal, presidentes da CMVMC de Melón e Quins, propietaria</p>
<p>do monte Serra do Faro, e da CMVMC do monte Foral de Vilar e Cortegazas, no municipio de Avión, respectivamente, cabe dicir que a empresa promotora alcanzou acordo e asinou escritura de constitución de dereito de superficie cos propietarios.</p>
<p>b) En función do exposto por Francisco Gil Zamora na súa condición de alcalde-presidente do Concello de Avión, cabe dicir que os límites municipais que afectan ó parque eólico se estableceron sobre a base da información oficial que figura no Instituto Xeográfico Nacional, no Rexistro de Montes Veciñais en Man Común da Consellería de Medio Ambiente e na topografía oficial da Xunta de Galicia. Non obstante, tódalas alegacións referidas a posibles erros na situación dos terreos afectados onde se situarán os aeroxeradores 12 e 13 tomaranse en consideración cando se proceda ó levantamento de actas de ocupación incluíndose na correspondente folla de aprecio.</p>
<p>Terceiro.-No expediente instruído para o efecto cumpríronse os trámites procedementais sinalados no Real decreto 1955/2000 sobre autorización de instalacións eléctricas e no Decreto 302/2001. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>-Autorizarlle a Eurovento, S.L., Unipersonal, a instalación dos equipos electromecánicos do modificado do parque eólico denominado Tea, para unha potencia de 48,1 MW, que se construirá nos concellos de Covelo (Pontevedra), Melón, Avión e Carballeda de Avia (Ourense).</p>
<p>-Aproba-lo proxecto de execución da dita instalación.</p>
<p>-Declara-la utilidade pública das instalacións do modificado do parque eólico denominado Tea, o que leva implícita a necesidade de ocupación dos bens e dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Todo iso de acordo coas condicións seguintes:</p>
<p>Primeira.-Eurovento, S.L. Unipersonal, para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza de 693.007,82 euros, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 19 do devandito Decreto 302/2001, do 25 de outubro.</p>
<p>A citada fianza constituirase na caixa xeral de depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, número 39 do Decreto</p>
<p>1775/1967, do 22 de xullo, e será devolta unha vez se formalice o acta de posta en marcha das instalacións.</p>
<p>Segunda.-As instalacións que se autorizan realizaranse de acordo coas especificacións e planos que figuran no proxecto presentado pola empresa, cun orzamento de 34.650.391,44 euros.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a previa autorización desta Dirección Xeral de Industria, Enerxía e Minas. Así mesmo, as delegacións provinciais da Consellería de Industria e Comercio de Pontevedra e Ourense poderán autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, as delegacións provinciais de Industria e Comercio de Pontevedra e Ourense inspeccionarán a totalidade das obras e montaxes efectuadas e verificarán o cumprimento dos compromisos contraídos por Eurovento, S.L., Unipersonal no seu plan eólico.</p>
<p>Quinta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 25 de outubro de 2002, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sexta.-A Administración resérvase o dereito de deixar sen efecto a presente autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Sétima.-Esta autorización outórgase sen prexuízo de terceiros e independentemente das autorizacións, licencias o permisos de competencia municipal, provincialu ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante conselleiro de Industria e Comercio, no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 11 de novembro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

