---
date: '2002-11-21'
id: 196FA
page: 16
number: 225
agency: CONCELLO DE VIGO
section: VI. ANUNCIOS
title: >-
  Anuncio do 4 de novembro de 2002, do organismo autónomo municipal Vigo Zoo, do
  prego de cláusulas administrativas para a contratación por concurso dos
  servicios de expendeduría de billetes nas instalacións deste organismo
  autónomo.
range: Anuncio
url: 'https://www.xunta.gal/dog/Publicados/2002/20021121/Anuncio196FA_gl.html'
---
<p>Folla de especificacións:</p>
<p>a) Obxecto do contrato, referencia ó proxecto e necesidades administrativas que se van satisfacer: concurso dos servicios de expendeduría de billetes nas instalacións do organismo autónomo municipal Vigo Zoo.</p>
<p>b) Orzamento de licitación máximo: 58.720,20 euros polos dous anos.</p>
<p>c) Financiamento:</p>
<p>Aplicación orzamentaria: 452.3.227.06.04 prestación de servicios de expendeduría de billetes do orzamento de 2003.</p>
<p>d) Revisión de prezos: procederá a primeira revisión de prezos transcorrido un ano desde a data de inicio do contrato.</p>
<p>e) Forma e contido da proposición: segundo a cláusula 11 do presente prego de cláusulas administrativas.</p>
<p>f) O Lugar, a data e a hora de apertura de proposicións: na Casa do Concello de Vigo ante a Mesa de Contratación de Vigo Zoo, o 1º martes seguinte ó día que remate o prazo de presentación de proposicións, ás 10 horas. Se coincidise en día non hábil ó de apertura de plicas ou se, por causas de forza maior, non podera ter lugar, este terá lugar o primeiro día hábil seguinte.</p>
<p>g) Criterios de adxudicación do concurso:</p>
<p>-Menor prezo ofertado: 5 puntos.</p>
<p>-Melloras en relación coa forma de presta-lo servicio obxecto do contrato: 5 puntos.</p>
<p>-Cualificación debidamente acreditada da persoa encargada do servicio, especialmente os seus coñecementos informáticos a nivel de usuario, ata 2 puntos.</p>
<p>-Maior cobertura do seguro de responsabilidade civil respecto á mínima esixida polo prego, ata 2 puntos.</p>
<p>h) Prazo de execución: comezará ó día seguinte da sinatura do contrato e terá unha duración de dous anos, que poderá prorrogarse logo de acordo do Consello de Administración por outros dous.</p>
<p>i) Garantías:</p>
<p>-Garantía provisional: non se esixe.</p>
<p>-Garantía definitiva: o adxudicatario deberá constituí-la fianza definitiva no prazo de quince días hábiles seguintes ó do recibimento da notificación de adxudicación, por importe do 4% do prezo do contrato.</p>
<p>k) Importe máximo de gastos de publicidade da licitación:</p>
<p>O adxudicatario estará obrigado a pagar tódolos gastos de publicación de anuncios de licitación en diarios oficiais e medios de comunicación e os de adxudicación. O importe máximo dos anuncios é de 600 euros.</p>
<p>Vigo, 4 de novembro de 2002.</p>
<p>Amador Fernández Fernández</p>
<p>Presidente do organismo autónomo municipal</p>
<p>Vigo Zoo</p>

