---
date: '2002-08-26'
id: FF2A
page: 12
number: 163
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2002/20020826/AnuncioFF2A_gl.html'
---
<p>A Comisión de Goberno, na sesión do día 17 de xuño de 2002, acordou inicia-lo procedemento para a normalización de dúas parcelas sitas entre a casa número 1 da rúa de Triacastela e o edificio número 32 da avenida de Lugo, segundo o proxecto promovido pola mercantil Promociones Concheiros 2000, S.L.</p>
<p>A normalización proposta afecta dúas parcelas catastrais:</p>
<p>a) 81815NH3488A000MU, Promociones Concheiros 2000, S.L.</p>
<p>b) 8181536NH3488A0001QU, Avelino Fernández Morgade e Soledad Barreiro Chamosa.</p>
<p>En cumprimento do que dispoñen os artigos 120.1º do Regulamento de xestión urbanística (RXU) e 102 da Lei 1/1997, do solo de Galicia (LSG), o expediente sométese a información pública durante o prazo de vinte días, contados a partir do día seguinte ó da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente na Sección de Planeamento e Xestión e formular por escrito as alegacións que xulguen oportunas.</p>
<p>Este anuncio servirá de edicto de notificación, de acordo co previsto no artigo 59.4º de Lei 30/1992, de réxime xurídico das administracións públicas e do procedemento administrativo común, para os propietarios afectados que, por atopárense en paradoiro descoñecido, non poidan ser citados persoalmente ó trámite de información pública.</p>
<p>Santiago de Compostela, 23 de xullo de 2002.</p>
<p>Luís Toxo Ramallo</p>
<p>Concelleiro delegado de Urbanismo</p>

