---
date: '2015-04-21'
id: CA05-070415-0006
page: 15255
number: 74
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 31 de marzo de 2015, da Dirección Xeral de Emprego e Formación, pola
  que se publica o acordo de incoación de procedemento de baixa no Rexistro de
  Centros e Entidades de Formación para o Emprego desta consellería, por
  solicitude da interesada e trámite de audiencia á interesada, da entidade
  Azetanet, S.L. (número de censo 15H02384), devolta polo servizo de Correos por
  resultar descoñecida a súa destinataria.
range: Cédula
url: >-
  https://www.xunta.gal/dog/Publicados/2015/20150421/AnuncioCA05-070415-0006_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á Azetanet, S.L. o Acordo do 19 de febreiro de 2015, da directora xeral de Emprego e Formación, de incoación de procedemento de baixa, no Rexistro de Centros e Entidades de Formación para o Emprego da Consellería de Traballo e Benestar, por solicitude da interesada e trámite de audiencia á interesada, devolto polo servizo de Correos por resultar descoñecida a súa destinataria.</p>
    <p>«Acordo de iniciación de procedemento de baixa no Rexistro de Centros e Entidades de Formación para o Emprego por solicitude da interesada e trámite de audiencia á interesada.</p>
    <p>Azetanet, S.L.</p>
    <p>Rúa Gambrinus, número 101, módulo 0, nave 3.</p>
    <p>15008 A Coruña.</p>
    <p>Logo de examinar a inscrición/acreditación da entidade Azetanet, S.L. no Rexistro de Centros e Entidades de Formación para o Emprego da Consellería de Traballo e Benestar</p>
    <p>Antecedentes:</p>
    <p>Primeiro. A entidade Azetanet, S.L., CIF B15732837, encóntrase inscrita no Rexistro de Centros e Entidades de Formación para o Emprego da Consellería de Traballo e Benestar, co número de censo 15H02384, nas especialidades formativas seguintes:</p>
    <table>
     <thead>
      <tr>
       <td>Código especialidade</td>
       <td>Descrición</td>
       <td>Alta homologación</td>
      </tr>
     </thead>
     <tbody>
      <tr>
       <td>ADGD0108</td>
       <td>Xestión contable e xestión administrativa para auditoría</td>
       <td>28.11.2012</td>
      </tr>
      <tr>
       <td>ADGD0110</td>
       <td>Asistencia na xestión de procedementos tributarios</td>
       <td>28.11.2012</td>
      </tr>
      <tr>
       <td>ADGD0208</td>
       <td>Xestión integrada de recursos humanos</td>
       <td>28.11.2012</td>
      </tr>
      <tr>
       <td>ADGD0210</td>
       <td>Creación e xestión de microempresas</td>
       <td>28.11.2012</td>
      </tr>
      <tr>
       <td>ADGD0308</td>
       <td>Actividades de xestión administrativa</td>
       <td>28.11.2012</td>
      </tr>
      <tr>
       <td>ADGG0308</td>
       <td>Asistencia documental e de xestión en despachos e oficinas</td>
       <td>28.11.2012</td>
      </tr>
      <tr>
       <td>ADGG0408</td>
       <td>Operacións auxiliares de servizos administrativos xerais</td>
       <td>28.11.2012</td>
      </tr>
      <tr>
       <td>ADGG0508</td>
       <td>Operacións de gravación e tratamento de datos e documentos</td>
       <td>28.11.2012</td>
      </tr>
      <tr>
       <td>ADGN0108</td>
       <td>Financiamento de empresas</td>
       <td>28.11.2012</td>
      </tr>
      <tr>
       <td>SSCF11</td>
       <td>Metodoloxía da formación aberta e a distancia</td>
       <td>25.11.2009</td>
      </tr>
      <tr>
       <td>SSCS40</td>
       <td>Comunicación en lingua de signos española</td>
       <td>25.11.2009</td>
      </tr>
     </tbody>
    </table>
    <p>Segundo. O 6 de febreiro de 2015, Azetanet, S.L. presentou escrito (Rexistro Xeral da Xunta de Galicia, Rexistro de Traballo e Benestar, Santiago de Compostela; entrada 2452/RX 243767), no cal renuncia a inscrición da empresa, no Rexistro de Centros e Entidades de Formación para o Emprego, que estaba autorizada para impartir as seguintes especialidades formativas: ADGG0408, ADGD0308, ADGD0108, ADGD0210, ADGD0208, SSCF11, SSCS40, ADGG0308, ADGG0508, ADGN0108, ADGD0110, e solicita que sexa baixa o antes posible na Consellería de Traballo e Benestar.</p>
    <p>Consideracións legais e técnicas:</p>
    <p>Primeiro. A competencia para iniciar e resolver o presente expediente correspóndelle á directora xeral de Emprego e Formación, de conformidade co establecido no artigo 6.3) e no artigo 8 do Decreto 106/2011, do 19 de maio, polo que se crea o Rexistro de Centros e Entidades de Formación para o Emprego da Consellería de Traballo e Benestar e se regula o procedemento para a inscrición e, se é o caso, acreditación dos centros e entidades que impartan formación para o emprego no territorio da Comunidade Autónoma de Galicia (DOG núm. 110, do 9 de xuño).</p>
    <p>Segundo. O artigo 8.1.d), do Decreto 106/2011, establece que a Dirección Xeral de Emprego e Formación poderá acordar a baixa, no Rexistro de Centros e Entidades de Formación para o Emprego da Consellería de Traballo e Benestar, dos centros e entidades no suposto de solicitude do interesado.</p>
    <p>Terceiro. O artigo 75 Lei 30/1992, do 26 de novembro, de réxime xurídico das administracións públicas e do procedemento administrativo común, dispón que se acordarán nun só acto todos os trámites que, pola súa natureza, admitan unha impulsión simultánea.</p>
    <p>Con base en todo o anterior,</p>
    <h2>ACORDO:</h2>
    <p>Iniciar o procedemento de baixa no Rexistro de Centros e Entidades de Formación para o Emprego da Consellería de Traballo e Benestar, por solicitude da interesada, do número de censo 15H02384 da entidade Azetanet, S.L.</p>
    <p>De conformidade co disposto no artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, póñolle de manifesto a dita causa de baixa e comunícolle que dispón dun prazo de dez días, contados a partir do seguinte ao de recepción da notificación, para que alegue e presente os documentos e as xustificacións que xulgue pertinentes.</p>
    <p>Notifíqueselles aos interesados este acordo para o seu coñecemento e efectos oportunos».</p>
    <p>Santiago de Compostela, 31 de marzo de 2015</p>
    <footer><p>Ana Mª Díaz López<br>Directora xeral de Emprego e Formación</p></footer>

