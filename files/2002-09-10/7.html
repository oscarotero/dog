---
date: '2002-09-10'
id: 110DE
page: 13
number: 174
agency: CONSELLO DE CONTAS DE GALICIA
section: IV. OPOSICIÓNS E CONCURSOS
title: >-
  Resolución do 3 de setembro de 2002 pola que se lle dá cumprimento ó acordo da
  Comisión de Goberno deste consello, do 24 de xullo de 2002, polo que se
  resolve parcialmente a convocatoria para a provisión, polo sistema de libre
  designación, de cinco postos de traballo vacantes no Consello de Contas de
  Galicia.
range: Resolución
url: 'https://www.xunta.gal/dog/Publicados/2002/20020910/Anuncio110DE_gl.html'
---
<p>Convocada a provisión, polo sistema de libre designación, de cinco postos de traballo vacantes no Consello de Contas de Galicia, publicada no Diario Oficial de Galicia, nº106 do 4 de xuño de 2002, segundo o establecido no artigo 27.2º da Lei 4/1988, do 26 de maio, da función pública de Galicia, en uso das atribucións conferidas polo artigo 8 da Lei 6/1985, do 24 de xuño, e de conformidade co acordo da Comisión de Goberno con data do 23 de maio deste ano,</p>
<p>RESOLVO:</p>
<p>Primeiro.-Adxudicarlles destino nos postos de traballo que se indican, ós/ás funcionarios/as que se expresan no anexo desta resolución, seleccionados/as conforme o establecido nas bases da convocatoria e declarar deserta unha praza de técnico de auditoría ó abeiro do disposto na cláusula sétima das normas que regulan a convocatoria.</p>
<p>Segundo.-O cesamento no actual destino dos/as funcionarios/as producirase no prazo de tres días hábiles contados a partir do día seguinte ó da data de publicación desta resolución no Diario Oficial de Galicia.</p>
<p>O prazo de toma de posesión das prazas adxudicadas comezará a contarse a partir do día seguinte</p>
<p>ó do cesamento, e será de tres días se o destino anterior está en Santiago de Compostela ou dun mes se está en localidade distinta ou comporta o reingreso ó servicio activo, conforme o establecido no artigo 14 do Regulamento de provisión de postos de traballo, promoción profesional e promoción interna da Comunidade Autónoma de Galicia, aprobado polo Decreto 93/1991, do 20 de marzo.</p>
<p>O cómputo do prazo posesorio iniciarase cando rematen os permisos ou licencias que, se é o caso, estivesen desfrutando os/as interesados/as.</p>
<p>Nos supostos de baixa temporal ou transitoria o cómputo do prazo iniciarase a partir da correspondente alta.</p>
<p>Terceiro.-A toma de posesión realizada dentro do prazo referido dilixenciarase e tramitarase conforme as disposicións que regulan a materia.</p>
<p>Cuarto.-Contra esta resolución cabe interpor recurso de alzada ante o Pleno do Consello de Contas no prazo dun mes a partir do día seguinte ó da súa publicación no Diario Oficial de Galicia, sen prexuízo de que os/as interesados/as podan exercitar, se é o caso, calquera outro que consideren procedente.</p>
<p>Santiago de Compostela, 3 de setembro de 2002.</p>
<p>Luciano Fariña Busto</p>
<p>Conselleiro maior</p>
<p>ANEXO</p>
<p>NRP/DNI: 1313202102 A0620.</p>
<p>Grupo: B.</p>
<p>Apelidos e nome: Navazo Ruíz, Jesús.</p>
<p>Posto de traballo: técnico de auditoría.</p>
<p>Nivel: 25.</p>
<p>Localidade: Santiago de Compostela.</p>
<p>NRP/DNI: 3329477313 A205F.</p>
<p>Grupo: B.</p>
<p>Apelidos e nome: García Gómez, Carlos Roque.</p>
<p>Posto de traballo: técnico de auditoría.</p>
<p>Nivel: 25.</p>
<p>Localidade: Santiago de Compostela.</p>
<p>XULGADO DE PRIMEIRA INSTANCIA E INSTRUCCIÓN NÚMERO SEIS</p>
<p>DE SANTIAGO DE COMPOSTELA</p>

