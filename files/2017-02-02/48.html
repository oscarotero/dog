---
date: '2017-02-02'
id: L239-130117-0002
page: 5094
number: 23
agency: Concello do Porriño
section: VI. Anuncios. b) Administración local.
title: ANUNCIO de cobertura por interinidade dunha praza de auxiliar adminsitrativo.
range: Anuncio
url: >-
  https://www.xunta.gal/dog/Publicados/2017/20170202/AnuncioL239-130117-0002_gl.html
---
<p>No <em>Boletín Oficial</em> da provincia de Pontevedra (BOPPO), núm. 246, do 27 de decembro de 2016, procedeuse á publicación das bases que rexerán a convocatoria pública para a urxente cobertura en réxime de interinidade, dunha praza vacante de auxiliar administrativo, polo sistema de oposición libre, ao teor do artigo 10.1.a) do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público (TRLEBE), e do artigo 23.2.a) da Lei 2/2015, do 29 de abril, do emprego público de Galicia (LEPGA). A dita praza do cadro de persoal do orzamento de 2012, prorrogado para o ano 2016, está encadrada dentro do persoal funcionario de carreira, escala de Administración xeral, subescala auxiliar, grupo C, subgrupo C2, que quedou vacante por xubilación da titular, con posterioridade á aprobación da última oferta de emprego público. </p>
    <p>O prazo de presentación de solicitudes será de vinte (20) días naturais contados a partir do seguinte a aquel en que se publique o anuncio da convocatoria no <em>Diario Oficial de Galicia</em>.</p>
    <p>Os sucesivos anuncios referentes a esta convocatoria, cando proceda de conformidade coas bases, faranse públicos na forma prevista nas propias bases.</p>
    <p>O Porriño, 29 de decembro de 2016</p>
    <footer><p>Eva García de la Torre<br>Alcaldesa</p></footer>

