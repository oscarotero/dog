---
date: '2017-02-02'
id: G0424-180117-0002
page: 4914
number: 23
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 11 de xaneiro de 2017, da Secretaría Xeral de Emprego, pola que
  se dispón a inscrición no rexistro e a publicación, no Diario Oficial de
  Galicia, do acordo de prórroga da ultraactividade do II Convenio colectivo do
  persoal laboral de administración e servizos da Universidade de Vigo.
range: Resolución
url: >-
  https://www.xunta.gal/dog/Publicados/2017/20170202/AnuncioG0424-180117-0002_gl.html
---
<p>Visto o acordo subscrito pola comisión negociadora do III Convenio colectivo do persoal laboral de administración e servizos da Universidade de Vigo, con data do 13 de decembro de 2016, e de conformidade co disposto no artigo 90.2 e 3 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo, a Secretaría Xeral de Emprego</p>
    <p class="dog-titulo">ACORDA:</p>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia, creado mediante Orde do 29 de outubro de 2010. </p>
    <p>Segundo. Dispoñer a súa publicación no <em>Diario Oficial de Galicia.</em></p>
    <p>Santiago de Compostela, 11 de xaneiro de 2017</p>
    <footer><p>Covadonga Toca Carús<br>Secretaría xeral de Emprego</p></footer>
    <h2>ANEXO</h2>
    <p>Tendo sido suspendidas, con carácter temporal, as negociacións do III Convenio colectivo do persoal laboral de administración e servizos da Universidade de Vigo, e segundo o previsto no artigo 86 do Estatuto dos traballadores, a Comisión Negociadora acorda expresamente a prórroga da ultraactividade do II Convenio colectivo (publicado no DOG do 27 de xullo de 2007) ata o 31 de decembro de 2017. No caso de que nesa data se reiniciaren as negociacións e a mesa de negociación acadar un acordo previo procederase a unha prórroga expresa ata a publicación no DOG do III convenio colectivo que substituirá o II convenio colectivo.</p>
    <p>As partes negociadoras, por maioría, manifestan a súa intención de manter as conversas precisas para poder reiniciar as negociacións do III Convenio colectivo do PAS laboral da Universidade de Vigo.</p>

