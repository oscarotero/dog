---
date: '2017-02-02'
id: O92-250117-0001
page: 4983
number: 23
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 25 de xaneiro de 2017 pola que se fai pública a Resolución do 23
  de decembro de 2016 de delegación de facultades nas persoas titulares da
  Dirección Xeral, da Secretaría Xeral e da Dirección da Área de Financiamento.
range: Resolución
url: >-
  https://www.xunta.gal/dog/Publicados/2017/20170202/AnuncioO92-250117-0001_gl.html
---
<p>Tendo en conta a actividade do Igape na promoción económica das empresas que comporta a necesidade frecuente de subscribir contratos e convenios con particulares, así como o exercicio de accións e recursos en defensa dos seus intereses.</p>
    <p>Considerando que as facultades de representación do Igape están atribuídas ao seu presidente, segundo o artigo 11 da Lei 5/1992, do 10 de xuño, de creación do Instituto Galego de Promoción Económica, e na letra b) do número 2 do artigo 9º do Decreto 317/1992, do 12 de novembro, polo que se aproba o seu regulamento.</p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Publicar a Resolución do 23 de decembro de 2016 de delegación de facultades:</p>
    <p>Primeiro. Delegar na persoa titular da Dirección Xeral do Igape, actualmente Juan Manuel Cividanes Roger, con DNI nº 36082463-V:</p>
    <p>A) A formalización, en representación do Igape de: </p>
    <p>a) Contratos administrativos e as súas modificacións cos adxudicatarios dos procedementos de contratación, incluída a realización de obras.</p>
    <p>b) Negocios xurídicos de disposición sobre bens inmobles titularidade do Igape, así como contratos de arrendamento de bens que sexan precisos para o funcionamento do Instituto.</p>
    <p>c) Contratos laborais do persoal do Igape e as súas modificacións, incluídos os contratos de alta dirección, agás o da persoa titular da Dirección Xeral.</p>
    <p>d) Contratos de apertura de contas correntes en entidades financeiras, logo de autorización da Consellería de Facenda.</p>
    <p>e) Contratos de aval e préstamo, previamente autorizados polo Consello de Dirección do Igape, as súas modificacións, así como se é o caso, a formalización da constitución das garantías reais ou persoais exixibles, e a súa cancelación unha vez amortizado o risco garantido.</p>
    <p>f) A rescisión dos préstamos outorgados polo Igape.</p>
    <p>g) Aceptar ou rexeitar ofertas directas de adquisición de bens ou créditos pignoraticios e/ou hipotecarios, titularidade do Igape-Comunidade Autónoma de Galicia, con subsistencia ou extinción das contragarantías reais do Igape, nos termos e nas condicións que considere convenientes e logo das autorizacións da Consellería de Facenda que resulten pertinentes.</p>
    <p>h) Decidir a adhesión ou non do Igape-Comunidade Autónoma de Galicia como acredor nas propostas de convenio que se formulen nos procedementos de concurso de acredores de empresas beneficiarias de avais e préstamos do Igape, logo de autorización da Consellería de Facenda, de acordo co artigo 22.2 do TRLRFOG.</p>
    <p>i) Formular posturas con cargo aos créditos titularidade do Igape-Comunidade Autónoma de Galicia nas poxas e nos alleamentos de bens tomados en contragarantía polo Igape, nos termos e as condicións que considere convenientes e logo das autorizacións da Consellería de Facenda que resulten pertinentes. Pode autorizar os letrados da Xunta de Galicia para compareceren no procedemento xudicial e presentaren a postura. </p>
    <p>j) Convenios de colaboración con outras entidades públicas ou privadas para o mellor cumprimento dos obxectivos do Igape previamente autorizados polo Consello de Dirección do Igape.</p>
    <p>k) A comparecencia ante xuíces, tribunais e servizos de arbitraxe en defensa do seus intereses, así como o outorgamento para tal efecto de poderes sufientes a letrados e procuradores para a representación en xuízo do Igape. </p>
    <p>B) Nos casos de ausencia da persoa titular da Dirección Xeral, habilítase a persoa titular da Secretaría Xeral para que substitúa as facultades delegadas, coa posibilidade de substitución pola súa vez por calquera dos titulares das direccións de área do Igape que a Secretaría Xeral designe expresamente.</p>
    <p>Segundo. Delegar na persoa titular da Secretaría Xeral do Igape, actualmente Pablo Casal Espido, con DNI nº 33996778-H, para que, de xeito solidario e indistinto coas facultades outorgadas á persoa titular da Dirección Xeral e da Dirección da Área de Financiamento, poida comparecer ante fedatario público e formalizar os contratos de aval e préstamo que conten con previo acordo de concesión tomado polo órgano competente segundo a súa propia regulamentación.</p>
    <p>Así mesmo, deléganse solidaria e indistintamente as facultades necesarias para constituír as garantías previamente aprobadas polos órganos competentes do Igape, tanto reais como persoais, así como a cancelación destas unha vez amortizado o risco garantido.</p>
    <p>Terceiro. Delegar na persoa titular da Dirección da Área de Financiamento, actualmente Luis Cerviño Pernas, con DNI nº 52470316-W, para que, de xeito solidario e indistinto coas facultades outorgadas á persoa titular da Dirección Xeral e da Secretaría Xeral, poida comparecer ante fedatario público e formalizar os contratos de aval e préstamo que conten con previo acordo de concesión tomado polo órgano competente segundo a súa propia regulamentación. </p>
    <p>Así mesmo, deléganse solidaria e indistintamente as facultades necesarias para constituír as garantías previamente aprobadas polos órganos competentes do Igape, tanto reais como persoais, así como a cancelación destas unha vez amortizado o risco garantido.</p>
    <p>Cuarto. Facultar a Pablo Casal Espido, secretario xeral do Igape, para comparecer ante fedatario público e protocolizar esta resolución. </p>
    <p>Esta delegación substitúe as publicadas ata a data.</p>
    <p>Santiago de Compostela, 25 de xaneiro de 2017</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

