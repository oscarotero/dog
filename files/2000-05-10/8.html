---
date: '2000-05-10'
id: 9BE2
page: 7391
number: 89
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Resolución do 25 de abril de 2000, da Dirección Xeral de Producción
  Agropecuaria, pola que se convocan 4 cursos de aplicador/manipulador de
  praguicidas de usos fitosanitario e gandeiro.
range: Resolución
url: 'https://www.xunta.gal/dog/Publicados/2000/20000510/Anuncio9BE2_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia, a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipulador destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia celebrar.</p>
<p>En consecuencia, anúnciase a convocatoria de 4 cursos de aplicador/manipulador de praguicidas que se celebrará de acordo coas seguintes bases:</p>
<p>1. Clase de curso que se vai impartir.</p>
<p>Curso de aplicador/manipulador de productos fitosanitarios e de uso gandeiro. Nivel básico.</p>
<p>2. Datos do organismo organizador.</p>
<p>O organismo organizador será o Servicio de Sanidade Vexetal da Subdirección Xeral de Sanidade e Producción Vexetal.</p>
<p>3. Obxectivos dos cursos.</p>
<p>Conseguir unha formación adecuada para o persoal dos establecementos e empresas que manipulen ou presten servicios de tratamentos con praguicidas fitosanitarios ou de uso gandeiro, ó obxecto de que poidan obte-lo carné de manipulador destes productos que os capacite para exerce-la dita actividade en todo o territorio estatal.</p>
<p>4. Destinatarios.</p>
<p>a) Destinatarios: persoal de establecementos e servicios praguicidas, aplicadores, agricultores e público en xeral.</p>
<p>b) Nº de prazas: o número de alumnos que poderá participar será de 30 como máximo.</p>
<p>c) Criterios de selección: o solicitante deberá ter polo menos 18 anos. Na selección terá prioridade, sempre que o xustifiquen documentalmente, o persoal dos establecementos de venda e o dos almacéns comunitarios e outros almacéns recollidos no artigo 4, puntos 1.4, 1.5, 1.6, 1.7 da Orde de 8 de abril de 1996, conxunta das consellerías de Agricultura, Gandería e Montes de Sanidade e Servicios Sociais, pola que se crea o Rexistro Oficial de Establecementos e Servicios Praguicidas e se dictan as normas de inscrición nel na Comunidade Autónoma de Galicia.</p>
<p>5. Celebración.</p>
<p>As clases correspondentes a estes cursos (uno en cada centro) levaranse a cabo nos seguintes lugares:</p>
<p>5.1. Escola de Capacitación Agraria.</p>
<p>Enderezo: Guísamo.</p>
<p>Municipio: Bergondo.</p>
<p>Provincia: A Coruña.</p>
<p>C.P.: 15640.</p>
<p>Teléfono: 981 79 .52 20.</p>
<p>Fax: 981 79 53 75.</p>
<p>5.2. Escola de Capacitación Forestal.</p>
<p>Enderezo: Igrexa 19.</p>
<p>Municipio: Lourizán.</p>
<p>Provincia: Pontevedra.</p>
<p>C.P.: 36153.</p>
<p>Teléfono: 986 85 64 00.</p>
<p>Fax: 981 85 64 20.</p>
<p>5.3. Expourense.</p>
<p>Enderezo: Finca Sevilla s/n.</p>
<p>Municipio Ourense.</p>
<p>Provincia: Ourense.</p>
<p>C.P.: 32005.</p>
<p>Teléfono: 988 36 60 30.</p>
<p>5.4. Escola Politécnica Superior.</p>
<p>Enderezo: Campus Universitario.</p>
<p>Municipio: Lugo.</p>
<p>Provincia: Lugo.</p>
<p>C.P: 27002.</p>
<p>Teléfono: 982 25 22 31.</p>
<p>Fax: 982 24 18 35.</p>
<p>Duración e horario:</p>
<p>Os cursos celebraranse nas seguintes datas:</p>
<p>Lugo: 29 de maio - 2 de xuño de 2000.</p>
<p>Guísamo: 5-9 de xuño de 2000.</p>
<p>Lourizán: 12-16 de xuño de 2000.</p>
<p>Ourense: 4-8 de setembro de 2000.</p>
<p>A duración do curso será como mínimo de 21 horas lectivas distribuídas en 13 horas de clases teóricas e 8 de clases prácticas.</p>
<p>O horario do curso será de 15 a 19 horas de luns a xoves e de 9 a 14 horas do venres.</p>
<p>6. Programa.</p>
<p>Os temarios que se impartirán son os que figuran no anexo II.</p>
<p>7. Coordinador técnico do curso.</p>
<p>De acordo coa facultade conferida no artigo 10 da Orde do 30 de xullo de 1997, a coordinación do curso realizaraa o persoal técnico do Servicio de Sanidade Vexetal da Subdirección Xeral de Sanidade e Producción Vexetal.</p>
<p>8. Solicitudes e inscrición.</p>
<p>a) Documentación: o persoal que desexe participar neste curso deberá presentar cuberta a solicitude que figura como anexo I xunto cunha fotocopia compulsada do DNI e, se é o caso, certificación do organismo ou servicio de praguicidas especificando a labor que desempeña o solicitante no mesmo.</p>
<p>A documentación sinalada anteriormente presentarase nos rexistros xerais da Consellería de Agricultura, Gandería e Política Agroalimentaria en horarios de 9 a 14 horas, ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación será de 10 día naturais, contados desde o seguinte á publicación da presente resolución.</p>
<p>b) Admisión: a relación de solicitantes admitidos expoñerase no taboleiro de anuncios do organismo convocante e do centro, no prazo de 5 días naturais, contados a partires do seguinte ó do prazo de finalización da inscrición.</p>
<p>9. Certificación de superación do curso.</p>
<p>É obrigatoria a asistencia a tódolas sesións do curso. Finalizado este a entidade organizadora realizará as probas pertinentes que avalen os coñecementos adquridos polo alumno e no caso de superalas, expedirá</p>
<p>o certificado co que poderá solicitar á Dirección Xeral de Producción Agropecuaria o carné de manipulador de productos fitosanitarios e de uso gandeiro, nivel básico, que é o único documento válido para poder exerce-la actividade e para os efectos de inspección por parte dos organismos oficiais correspondentes.</p>
<p>Santiago de Compostela, 25 de abril de 2000.</p>
<p>Antonio Crespo Iglesias</p>
<p>Director xeral de Producción Agropecuaria</p>
<p>ANEXO II</p>
<p>Programa do curso de nivel básico para productos fitosanitarios e de uso gandeiro</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios no caso de intoxicación.</p>
<p>5. Medidas preventivas e protectoras para evita-lo risco de uso de praguicidas.</p>
<p>6. Boa práctica fitosanitaria. Protección do medio ambiente e normas legais.</p>
<p>7. Exercicios prácticos.</p>
<p>8. Proba de avaliación.</p>

