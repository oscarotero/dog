---
date: '2000-05-10'
id: 9BFE
page: 7418
number: 89
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 2 de maio de 2000 pola que se convocan as I Xornadas sobre o
  pacto local.
range: Resolución
url: 'https://www.xunta.gal/dog/Publicados/2000/20000510/Anuncio9BFE_gl.html'
---
<p>Dentro do Plan de actividades da Escola Galega de Administración Pública para o 2000 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración coa Consellería de Xustiza, Interior e Relacións Laborais e coa Área de Dereito Administrativo da Universidade de Santiago de Compostela, as I Xornadas sobre o pacto local; convocatoria que se desenvolverá conforme as seguintes bases:</p>
<p>1. Obxectivos.</p>
<p>Estas xornadas pretenden iniciar unha reflexión académica sobre os importantes problemas técnicos que presenta o desenvolvemento do chamado pacto local; reflexión que intenta servir de axuda a tódolos interesados en tan importante temática, singularmente ós responsables institucionais chamados a negociaren os distintos aspectos do citado pacto e ós membros das corporacións locais en xeral, ademais da innegable vocación formativa destas xornadas para os funcionarios autonómicos e locais.</p>
<p>2. Contido.</p>
<p>Trataranse estes temas:</p>
<p>-Cláusula xeral de competencia municipal e pacto local.</p>
<p>-Goberno local e pacto local.</p>
<p>-O problema da facenda urbana: especial consideración do caso galego.</p>
<p>-Relacións interadministrativas e pacto local.</p>
<p>-Organización e pacto local.</p>
<p>-A defensa da autonomía local ante o Tribunal Constitucional.</p>
<p>-Servicios públicos e pacto local.</p>
<p>-Libre competencia e pacto local.</p>
<p>-Espacio local e pacto local.</p>
<p>-Turismo cultural e pacto local.</p>
<p>3. Destinatarios.</p>
<p>Alcaldes e presidentes das entidades locais galegas e demais membros destas corporacións, así como o persoal ó servicio da Administración local e da Xunta de Galicia e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos da EGAP os días 24 e 25 de maio de 2000.</p>
<p>5. Inscrición.</p>
<p>-Prazo: remata o luns, día 22 de maio de 2000.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de</p>
<p>Madrid, 2-4 - 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscricións fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, o día 23 de maio, por teléfono, de 10 a 14.45 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 2 de maio de 2000.</p>
<p>Domingo Bello Janeiro</p>
<p>Director da Escola Galega de Administración Pública</p>

