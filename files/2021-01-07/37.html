---
date: '2021-01-07'
id: O143-181220-0001
page: 419
number: 3
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 17 de decembro de 2020 pola que se fai público o cofinanciamento
  de servizos hidráulicos nun 75 % pola Unión Europea a través do Fondo Europeo
  Agrícola de Desenvolvemento Rural (Feader) no marco do Programa de
  desenvolvemento rural (PDR) Galicia 2014-2020.
range: Resolución
url: >-
  https://www.xunta.gal/dog/Publicados/2021/20210107/AnuncioO143-181220-0001_gl.html
---
<footer><p><img src="/dog/Publicados/2021/20210107/AnuncioO143-181220-0001_gl-web-images/logosg_fmt.jpeg" alt="missing image file"></p></footer>
    <p>Para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, Regulamento de execución (UE) nº 808/2014 da Comisión, do 17 de xullo, polo que se establecen disposicións de aplicación do Regulamento (UE) nº 1305/2013, cómpre dar publicidade ás actuacións contratadas, de acordo co disposto na Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, que a seguir se indican por razón do seu cofinanciamento pola Unión Europea:</p>
    <p>1) Entidade adxudicadora:</p>
    <p>Entidade: Augas de Galicia, entidade pública adscrita á Consellería de Infraestruturas e Mobilidade da Xunta de Galicia.</p>
    <p>Actividade principal exercida: infraestruturas e servizos hidráulicos. </p>
    <p>Enderezo da internet: http://augasdegalicia.xunta.gal/</p>
    <p>Perfil de contratante: http://www.contratosdegalicia.gal/consultaOrganismo.jsp?N=216. Tamén se terá acceso ao perfil de contratante desde a Plataforma de contratos públicos de Galicia https://www.contratosdegalicia.gal, accesible así mesmo no Portal web institucional da Xunta de Galicia https://www.xunta.gal e na sede electrónica da Xunta de Galicia https://sede.xunta.gal, o Portal de transparencia de Galicia https://transparencia.xunta.gal, a Plataforma de contratación do sector público https://contrataciondelestado.es por medio de ligazóns de interese ás plataformas de contratación das comunidades autónomas e a páxina web https://augasdegalicia.xunta.gal/</p>
    <p>Dependencia que tramita o expediente: contratación.</p>
    <p>Tipo de contrato: servizo.</p>
    <p>Tramitación: ordinaria.</p>
    <p>Procedemento de adxudicación: contrato menor (artigo 118 da LCSP).</p>
    <p>2) Obxecto dos contratos:</p>
    <p>a) Título: desenvolvemento de actividades preventivas e accións de coordinación empresarial no marco da actuación denominada «OH.215.1096. Mellora do sistema de abastecemento en Betanzos. Fase I. Betanzos (A Coruña)».</p>
    <p>Clave do expediente: GA.20060.</p>
    <p>CPV (referencia de nomenclatura): 71317200-5 (Servizos de saúde e seguridade).</p>
    <p>Orzamento base: importe neto: 14.726,25 euros. Importe total: 17.818,76 euros.</p>
    <p>Prazo de execución: 9 meses.</p>
    <p>Importe da adxudicación: importe neto: 8.150,00 euros. Importe total: 9.861,50 euros.</p>
    <p>Empresa contratista: Ingeniería y Prevención de Riesgos, S.L.</p>
    <p>b) Título: redacción do proxecto modificado nº 1 da «mellora do sistema de saneamento público nas parroquias de Sendelle e Ameixeira. Crecente (Pontevedra)». </p>
    <p>Clave do expediente: GA.20071.</p>
    <p>CPV (referencia de nomenclatura): 71311100-2 (Servizos de asistencia en enxeñaría civil).</p>
    <p>Orzamento base: importe neto: 7.140,00 euros. Importe total: 8.639,40 euros. </p>
    <p>Prazo de execución: 6 semanas.</p>
    <p>Importe da adxudicación: importe neto: 7.000,00 euros. Importe total: 8.470,00 euros.</p>
    <p>Empresa contratista: Consultoría Inrupre, S.L.</p>
    <p>3) Información sobre o cofinanciamento dos contratos con fondos da Unión Europea:</p>
    <p>As actuacións referidas no punto 2) anterior son cofinanciadas pola Unión Europea a través do Fondo Europeo Agrícola de Desenvolvemento Rural (Feader) nun 75 % do gasto elixible, no marco do Programa de desenvolvemento rural (PDR) Galicia 2014-2020. </p>
    <p>Estas actuacións enmárcanse dentro do Programa de desenvolvemento rural na medida 07 Servizos básicos e renovación de poboacións en zonas rurais, submedida 7.2 Apoio aos investimentos na creación, mellora ou ampliación de todo tipo de pequenas infraestruturas, incluídos os investimentos en enerxías renovables e aforro enerxético e prioridade 6 de desenvolvemento rural «Fomentar a inclusión social, a redución da pobreza e o desenvolvemento económico nas zonas rurais. Europa inviste no rural».</p>
    <p>Santiago de Compostela, 17 de decembro de 2020</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Teresa María Gutiérrez López<br>Directora de Augas de Galicia</p></footer>

