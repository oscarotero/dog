---
date: '2021-01-07'
id: G0426-181220-0005
page: 397
number: 3
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de decembro de 2020, da Xefatura Territorial de Pontevedra, polo
  que se notifica a varios interesados a toma de posesión provisional dos
  predios de substitución da zona de concentración parcelaria de Troáns-sector
  II (Cuntis-Pontevedra).
range: Anuncio
url: >-
  https://www.xunta.gal/dog/Publicados/2021/20210107/AnuncioG0426-181220-0005_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, por ser o seu domicilio descoñecido, notifícase ás persoas interesadas que figuran no anexo, por medio deste anuncio publicado no Boletín Oficial del Estado (BOE), a toma de posesión provisional dos predios de substitución da zona de concentración parcelaria de Troáns-sector II (Cuntis-Pontevedra).</p>
    <p>Texto íntegro da notificación:</p>
    <p>«Unha vez transcorrida a data do 30.10.2020 establecida para a toma de posesión provisional dos predios resultantes do proceso de concentración parcelaria da zona de Troáns-sector II (Cuntis-Pontevedra), detectouse que non se tiña debidamente notificada a referida toma de posesión a diversas persoas, polo que, con data do 14.12.2020, a directora xeral de Desenvolvemento Rural resolveu establecer unha nova data de toma de posesión provisional para estas persoas, entre as cales se atopa vostede, a fin de garantir o exercicio dos seus dereitos en relación co disposto polo artigo 37 da Lei 4/2015, do 17 de xuño, de mellora da estrutura territorial agraria de Galicia.</p>
    <p>As novas datas para tomar posesión provisional son:</p>
    <p>1. Para terreos de prado, pasteiro, labradío sen colleita e monte, o día 29.1.2021.</p>
    <p>2. Para os restantes terreos, no momento en que, segundo o costume, se retiren as colleitas actuais.</p>
    <p>Para o caso de que se pretenda retirar arboredo, a data límite é o día 29.7.2021 e debe contarse co preceptivo permiso do Servizo de Montes e xestionar o aproveitamento con suxeición ao establecido no Decreto 50/2014, do 10 de abril, e na Orde do 20 de abril de 2018, que modifica os seus anexos II, III e VI.</p>
    <p>No prazo de dous meses, contados a partir do seguinte ao 29.1.2021, poderá reclamar por defecto de superficie nos predios atribuídos, xuntando unha medición pericial asinada por técnico competente, sobre diferenzas de superficie superiores a unha marxe de tolerancia variable entre a medición in situ e a que conste no boletín de atribucións dos novos predios, conforme o disposto no antedito artigo 37.</p>
    <p>Importante: as persoas propietarias das parcelas de achega deben permitir aos titulares dos novos predios o acceso a eles para realizaren a súa medición no prazo dos dous meses indicado arriba.</p>
    <p>Debe terse en conta que:</p>
    <p>• A falta de superficie dun predio non será compensada cando exista exceso de superficie no conxunto dos predios atribuídos ao mesmo propietario e esta sexa suficiente para compensar en valor de puntuación o conxunto das atribucións.</p>
    <p>• A falta de superficie en terreos de núcleo rural (total ou parcialmente) será compensada nesta mesma clase. No caso de non existir dispoñible terreo deste tipo e o mesmo titular ter exceso de superficie en terreos doutra clase, a compensación farase sobre os ditos terreos.</p>
    <p>• Non se admitirá reclamación no caso de que o predio obxecto dela coincida exactamente, na súa delimitación cartográfica, coa parcela achegada polo mesmo titular.</p>
    <p>• Impedir ou obstaculizar a toma de posesión é considerada unha infracción moi grave (artigo 90 da Lei 4/2015) sancionada con multa de 1.501 a 6.000 euros.</p>
    <p>• Sen prexuízo do indicado no punto anterior, a toma de posesión poderá darse, logo de apercibimento, mediante compulsión directa sobre a/as persoa/s que a impidan.</p>
    <p>Os planos do acordo e dos marcos colocados que delimitan os predios están accesibles na internet, na páxina web da Consellería do Medio Rural no seguinte enderezo, na sección publicacións:</p>
    <p>https://ovmediorural.xunta.gal/gl/consultas-publicas/concentracions-parcelarias-procesos».</p>
    <p>Así mesmo, este anuncio publicarase no Diario Oficial de Galicia (DOG), aínda que a eficacia do acto notificado quedará supeditada á súa publicación no BOE, día en que se entenderá producida a notificación.</p>
    <p>Pontevedra, 17 de decembro de 2020</p>
    <footer><p>Antonio Crespo Iglesias<br>Xefe territorial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Nº de propietario</td>
       <td>Interesado/a</td>
       <td>Acto que se notifica</td>
      </tr>
      <tr>
       <td>14</td>
       <td>Eva María Barros Aguirán</td>
       <td>Toma de posesión provisional</td>
      </tr>
      <tr>
       <td>14</td>
       <td>Manuel Ramón Barros Aguirán</td>
       <td>Toma de posesión provisional</td>
      </tr>
      <tr>
       <td>22</td>
       <td>José Búa Búa</td>
       <td>Toma de posesión provisional</td>
      </tr>
      <tr>
       <td>22</td>
       <td>Mª del Carmen Búa Búa</td>
       <td>Toma de posesión provisional</td>
      </tr>
      <tr>
       <td>22</td>
       <td>María Luisa Búa Búa</td>
       <td>Toma de posesión provisional</td>
      </tr>
      <tr>
       <td>65</td>
       <td>José Casal Guerra</td>
       <td>Toma de posesión provisional</td>
      </tr>
      <tr>
       <td>152</td>
       <td>Enrique Folgar Hervés</td>
       <td>Toma de posesión provisional</td>
      </tr>
      <tr>
       <td>421</td>
       <td>Francisco Francisco Folgar</td>
       <td>Toma de posesión provisional</td>
      </tr>
      <tr>
       <td>454</td>
       <td>Dolores Campañó Fojo</td>
       <td>Toma de posesión provisional</td>
      </tr>
      <tr>
       <td>506</td>
       <td>Sergio Martínez Gómez</td>
       <td>Toma de posesión provisional</td>
      </tr>
     </tbody>
    </table>

