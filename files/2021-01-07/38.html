---
date: '2021-01-07'
id: G0181-231220-0001
page: 422
number: 3
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 22 de decembro de 2020, da Área de Planificación e Proxectos,
  pola que se fai pública a aprobación do expediente de información pública e
  definitiva do proxecto de construción Adaptación da estrada LU-231, Friol-A
  Baiuca, puntos quilométricos 0+000-18+700 (enlace autoestrada A-54) ao Plan de
  baixa IMD mellorada. Treito: 0+000-9+400, de clave LU/16/075.10.1.
range: Resolución
url: >-
  https://www.xunta.gal/dog/Publicados/2021/20210107/AnuncioG0181-231220-0001_gl.html
---
<p>O director da Axencia Galega de Infraestruturas, por delegación da conselleira de Infraestruturas e Mobilidade (Orde do 7 de setembro de 2017, Diario Oficial de Galicia do 20 de setembro), vistos os informes das administracións afectadas e as alegacións formuladas no trámite de información pública, ditou o 15 de decembro de 2020 a seguinte resolución:</p>
    <p>«Resolución pola que se aproba o expediente de información pública e definitivamente o proxecto de construción: “Adaptación da estrada LU-231, Friol-A Baiuca, puntos quilométricos (p.q.) 0+000 -18+700 (enlace autoestrada A-54) ao Plan de Baixa IMD mellorada. Treito: 0+000-9+400”, de clave: LU/16/075.10.1.</p>
    <p>Antecedentes de feito:</p>
    <p>Primeiro. No DOG núm. 35, do 19 de febreiro de 2019, publicouse o Anuncio do 11 de febreiro de 2019 polo que se somete ao trámite de información pública o proxecto de construción Adaptación da estrada LU-231, Friol-A Baiuca, puntos quilométricos (p.q.) 0+000 -18+700 (enlace autoestrada A-54) ao Plan de baixa IMD mellorada. Treito 0+000-9+400, de clave LU/16/075.10.1, así como a relación individual de bens, dereitos e propietarios afectados polo proxecto referido, para os efectos do previsto no artigo 56.1 do Regulamento da Lei de expropiación forzosa, aprobado polo Decreto do 26 de abril de 1957.</p>
    <p>Segundo. As administracións afectadas emitiron os correspondentes informes e no trámite de información pública foron formuladas alegacións polas persoas interesadas. A todas elas déuselles resposta motivada, segundo figura no informe que consta no expediente, que foi notificado ás administracións, ás cales se deu trámite de informe e aos particulares que presentaron alegacións.</p>
    <p>Fundamentos de dereito:</p>
    <p>Primeiro. A conselleira de Infraestruturas e Mobilidade é competente para resolver os expedientes de información pública en materia de estradas e informe das administracións afectadas, así como aprobar definitivamente os estudos informativos ou, de ser o caso, os anteproxectos ou proxectos que asuman a súa función segundo o previsto na Lei 8/2013, do 28 de xuño, de estradas de Galicia, de acordo co Decreto 26/2019, do 7 de marzo, polo que se establece a estrutura orgánica da Consellería de Infraestruturas e Mobilidade. Esta competencia atópase delegada na persoa titular da dirección da Axencia Galega de Infraestruturas, segundo o artigo 8.1.b) da Orde do 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería (DOG núm. 179, do 20 de setembro).</p>
    <p>Segundo. O artigo 21.4 da Lei 8/2013, do 28 de xuño, de estradas de Galicia, establece que transcorridos os prazos dos trámites de información pública e informe das administracións afectadas e recibidas as alegacións e informes presentados, darase resposta motivada ás alegacións formuladas. O informe resultante poñerase á disposición das persoas interesadas e notificaráselles ás administracións ás que se lles dese trámite de informe e aos particulares que presentasen alegacións. Finalmente, resolverase tamén sobre a aprobación do expediente de información pública.</p>
    <p>Logo de revisados os informes emitidos e as alegacións formuladas, procede introducir as seguintes modificacións relativas ao trazado sometido á información pública:</p>
    <p>– No treito comprendido entre os puntos quilométricos (p.q) 4+020 e 5+000 proponse a modificación puntual da sección da plataforma, diminuíndo o largo de carril desde os 3,5 m ata os 3 m e incrementando proporcionalmente o largo das beiravías ao mesmo tempo que se sinaliza e baliza axeitadamente, en busca dunha mellora das condicións actuais. Deste xeito refórzase a sinalización e seguranza neste treito e manténdose dentro das directrices do Plan de baixa IMD en que se engloba o proxecto.</p>
    <p>Desestímanse as demais alegacións e modificacións propostas, de acordo coas xustificacións e fundamentos que constan no expediente de información pública.</p>
    <p>Terceiro. O artigo 22.2 da citada Lei 8/2013, do 28 de xuño, establece que, no caso de estudos ou proxectos sometidos aos trámites de información pública e informe das administracións afectadas, unha vez emitido o informe sobre as alegacións presentadas, o órgano competente da Administración promotora da actuación debe adoptar a correspondente resolución, que pode ser de aprobación definitiva de todo o ámbito do estudo ou proxecto ou ben só dunha parte deste.</p>
    <p>No seu número 5, o mesmo artigo indica que a aprobación definitiva dos anteproxectos, proxectos de trazado ou proxectos de construción implicará a declaración de utilidade pública, a necesidade de ocupación dos bens e de adquisición dos dereitos necesarios para a execución das obras, dos depósitos dos materiais sobrantes, dos préstamos necesarios para executalas e para a reposición de servizos afectados, así como para a traza de planta do proxecto e as modificacións desta que, de ser o caso, se puideren aprobar posteriormente, e a urxencia da ocupación, todo iso para os efectos de expropiación, ocupación temporal ou imposición ou modificación de servidumes.</p>
    <p>No punto 6 do mesmo artigo 22 indícase que “logo de aprobados definitivamente os anteproxectos, proxectos de trazado ou proxectos de construción, as limitacións á propiedade e á titularidade doutros dereitos establecidos nesta lei serán efectivas respecto dos terreos a que afecte a actuación correspondente”.</p>
    <p>Cuarto. De acordo co que establece o artigo 23 da citada Lei 8/2013, do 28 de xuño, os estudos e proxectos sometidos aos trámites de información pública en materia de estradas e informe das administracións afectadas, unha vez aprobados definitivamente, teñen a consideración de proxectos sectoriais de incidencia supramunicipal, segundo o disposto na lexislación autonómica de ordenación do territorio, e as determinacións que neles se conteñen terán forza vinculante para as administracións públicas e para os particulares e prevalecerán sobre as determinacións do planeamento urbanístico vixente, sen prexuízo de que as entidades locais en que se asenten as infraestruturas obxecto do proxecto deberán adaptar o seu planeamento urbanístico ao contido no proxecto.</p>
    <p>O presente proxecto contén as determinacións do planeamento dos concellos de Friol e Palas de Rei que na súa primeira modificación ou revisión deben ser modificadas como consecuencia desta aprobación.</p>
    <p>De acordo con todo o exposto,</p>
    <h2>RESOLVO:</h2>
    <p>Primeiro. Aprobar o expediente de información pública do proxecto de construción Adaptación da estrada LU-231, Friol-A Baiuca, puntos quilométricos (p.q.) 0+000-18+700 (enlace autoestrada A-54) ao Plan de baixa IMD mellorada. Treito 0+000-9+400, de clave LU/16/075.10.1, coas modificacións relativas ao trazado sometido á información pública que se indican no fundamento de dereito segundo.</p>
    <p>Segundo. Aprobar o proxecto de construción Adaptación da estrada LU-231, Friol-A Baiuca, puntos quilométricos (p.q.) 0+000-18+700 (enlace autoestrada A-54) ao Plan de baixa IMD mellorada. Treito: 0+000-9+400”, de clave LU/16/075.10.1, nos termos indicados no punto anterior.</p>
    <p>Terceiro. Os concellos de Friol e Palas de Rei deberán adaptar o seu planeamento urbanístico ao contido no proxecto, na súa primeira modificación ou revisión.</p>
    <p>Contra esta resolución, que pon fin á vía administrativa, as persoas interesadas poderán formular un recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados dese o día seguinte ao da publicación desta resolución no Diario Oficial de Galicia, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa».</p>
    <p>O que se fai público para xeral coñecemento.</p>
    <p>Santiago de Compostela, 22 de decembro de 2020</p>
    <footer><p>Carlos Lefler Gullón<br>Xefe da Área de Planificación e Proxectos</p></footer>

