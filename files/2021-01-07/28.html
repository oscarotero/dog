---
date: '2021-01-07'
id: G0532-211220-0001
page: 379
number: 3
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 14 de decembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Taboada Integral, S.L. para unha explotación de porcas reprodutoras situada no
  concello de Mesía (A Coruña) (expediente 2019-IPPC-M-91).
range: Anuncio
url: >-
  https://www.xunta.gal/dog/Publicados/2021/20210107/AnuncioG0532-211220-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais, e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>– Taboada Integral, S.L.</p>
    <p>– Documento de revisión de AAI.</p>
    <p>Explotación porcina con capacidade para 1.116 reprodutoras para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 14 de decembro de 2020</p>
    <footer><p>María Sagrario Pérez Castellanos <br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-91.</p>
    <p>Número da autorización ambiental integrada: 2008/0071_NAA/IPPC_247.</p>
    <p>Categoría principal da actividade: anexo I, categoría 9.3.c), do Real decreto lexislativo 1/2016, do 16 de decembro.</p>
    <p>Titular: Taboada Integral, S.L.</p>
    <p>NIF: B70156781.</p>
    <p>Localización da instalación: lugar O Pazo-Castro, s/n, 15685 Mesía (A Coruña). Referencia catastral da parcela: 15048A510007720000KJ.</p>
    <p>Actividade principal: explotación de porcas reprodutoras.</p>
    <p>Descrición: a explotación está formada por 3 naves de xestación, 2 naves para partos e 2 naves para leitóns, e conta con capacidade para 1.116 porcas reprodutoras con leitóns ata 20 kg e 2 verróns.</p>
    <p>As porcas entran na explotación cun peso vivo de 115 kg; unha vez que se detecta o celo, son inseminadas. A continuación, transcorre o período de xestación e parto tras os cales as nais permanecen cos seus leitóns durante 28 días. Tras a desteta dos leitóns, as porcas volven incorporarse ao ciclo (excepto aquelas de rexeitamento) e os leitóns permanecen na explotación ata alcanzar os 20 kg. </p>
    <p>O titular presenta un contrato con xestor autorizado para entregar o xurro xerado na explotación, así como parcelas agrícolas para valorizar parte del. A explotación conta con dúas fosas exteriores cubertas e cunha balsa exterior impermeable descuberta para o almacenamento dos xurros, ademais de fosas interiores nas naves de produción. O titular presentou un proxecto de cubrición con lámina de polietileno de alta densidade para a balsa exterior descuberta.</p>
    <p>Verteduras: as augas de limpeza das instalacións e as augas xeradas nos aseos e vestiarios son enviadas, xunto cos xurros producidos na explotación, ás fosas interiores e posteriormente canalizadas á balsa de almacenamento de xurro exterior para a súa posterior xestión conxunta. As augas pluviais son vertidas directamente ao terreo.</p>

