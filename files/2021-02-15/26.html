---
date: '2021-02-15'
id: G0003-030221-0001
page: 9622
number: 30
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 1 de febreiro de 2021, da Xerencia da Área Sanitaria de Ferrol,
  pola que se resolve a convocatoria pública do 2 de outubro para a provisión,
  polo sistema de concurso de méritos, dun posto de xefe/a de grupo (central
  telefónica).
range: Resolución
url: >-
  https://www.xunta.gal/dog/Publicados/2021/20210215/AnuncioG0003-030221-0001_gl.html
---
<p>Convocada mediante a Resolución CM-04/2020, do 2 de outubro (DOG núm. 211, do 20 de outubro), a provisión dun posto de xefe/a de grupo (central telefónica), polo sistema de concurso de méritos, esta xerencia da Área Sanitaria, á vista das solicitudes e méritos acreditados polos aspirantes, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde; Decreto 134/2019, do 10 de outubro (DOG núm. 24, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, e a Orde do 22 de abril de 2020 (DOG núm. 82, do 29 de abril) sobre delegación de competencias en órganos centrais e periféricos da Consellería de Sanidade e do Servizo Galego de Saúde, </p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe/a de grupo (central telefónica), realizada mediante a Resolución CM-04/2020, do 2 de outubro (DOG núm. 211, do 20 de outubro).</p>
    <p>Segundo. Nomear, para o posto que se indica, a persoa relacionada no anexo a esta resolución. </p>
    <p>Terceiro. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra esta resolución poderase interpoñer, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 1 de febreiro de 2021</p>
    <footer><p>Ángel José Facio Villanueva<br>Xerente da Área Sanitaria de Ferrol</p></footer>
    <h2>ANEXO</h2>
    <p>1. Posto de traballo: xefe/a de grupo-central telefónica.</p>
    <p>Nome e apelidos: Francisco Xavier Iglesias Mouriz.</p>
    <p>DNI: ***5024**.</p>

