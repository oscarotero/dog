---
date: '2023-03-02'
id: V0653-021122-0002
page: 16115
number: 43
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 25 de outubro de 2022, da Xefatura Territorial de Pontevedra, polo
  que se somete a información pública a solicitude de ampliación da unidade de
  explotación da concesión de recursos da sección C) Puente número 2603
  (PO/C/02603), situada no termo municipal de Rodeiro.
range: Anuncio
url: >-
  https://www.xunta.gal/dog/Publicados/2023/20230302/AnuncioV0653-021122-0002_gl.html
---
<p>En cumprimento do disposto no artigo 23.4 da Lei 3/2008, do 23 de maio, de ordenación da minaría de Galicia, e no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométese o trámite de información pública o proxecto de explotación, o estudo de impacto ambiental e o plan de restauración para a ampliación da explotación de recursos da sección C) <em>Puente</em> nº 2603 (PO/C/02603), situada no termo municipal de Rodeiro, provincia de Pontevedra, promovido por Granitos de Lalín, S.L.</p>
    <p>Faise constar que mediante a Resolución do 16 de decembro de 2021, da Dirección Xeral de Calidade Ambiental, Sostibilidade e Cambio Climático da Consellería de Medio Ambiente, Territorio e Vivenda, se formula informe de impacto ambiental (IIA) sobre a ampliación da concesión de explotación, que se fixo público no <em>Diario Oficial de Galicia</em> do 5.1.2022, en aplicación do artigo 47.3 da Lei 21/2013, do 9 de decembro, de avaliación ambiental.</p>
    <p>O que se fai público para que todas aquelas persoas, naturais ou xurídicas, que se consideren prexudicadas polo dito proxecto poidan presentar alegacións no prazo de trinta (30) días hábiles contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>A consulta da documentación realizarase preferentemente a través da seguinte ligazón do portal da Vicepresidencia Primeira e Consellería de Economía, Industria e Innovación (http://ceei.xunta.gal/expediente-explotacions-mineiras).</p>
    <p>Cando sexa indispensable a atención presencial, pódese acudir ás dependencias do Servizo de Enerxía e Minas da Xefatura Territorial de Pontevedra, avenida Mª Victoria Moreno, 43, 5º, 36071 Pontevedra, das 9.00 ás 14.00 horas, de luns a venres, con cita previa no teléfono 986 80 52 16.</p>
    <p>As posibles alegacións formularanse por escrito ante este órgano administrativo e presentaranse en calquera das oficinas previstas no 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 25 de outubro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

