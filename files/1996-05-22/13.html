---
date: '1996-05-22'
id: 691E
page: 4
number: 100
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 24 de abril de 1996 pola que se publica a convocatoria para a
  provisión, polo sistema de libre designación, dun posto de traballo no
  Concello de Vigo (Pontevedra), entre funcionarios/as de Administración local
  con habilitación de carácter nacional.
range: Orde
url: 'https://www.xunta.gal/dog/Publicados/1996/19960522/Anuncio691E_gl.html'
---
<p>Por resolución da Alcaldía-Presidencia do Concello de Vigo (Pontevedra) do 20 de febreiro de 1996, efectuouse a convocatoria para a provisión, polo sistema de libre designación, do posto de secretario/a xeral adxunto/a do devandito concello, de acordo coas bases aprobadas polo Pleno da Corporación con data 8 de febreiro de 1996.</p>
<p>De conformidade co disposto no artigo 27 do Real decreto 1732/1994, do 29 de xullo, e no uso das competencias conferidas polo artigo 13.2.17 da Lei 4/1988, do 26 de maio, da función pública de Galicia, esta consellería,</p>
<p>DISPÓN:</p>
<p>Publica-las bases da convocatoria para a provisión, polo sistema de libre designación, entre funcionarios/as de Administración local con habilitación de carácter nacional, do posto de secretario/a xeral adxunto/a do Concello de Vigo (Pontevedra), que se xuntan coa presente orde.</p>
<p>Santiago de Compostela, 24 de abril de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>Corporación: Concello de Vigo</p>
<p>Bases da convocatoria.</p>
<p>1a) Obxecto.</p>
<p>As presentes bases teñen por obxecto rexe-la convocatoria para cubrir, polo sistema establecido no artigo 99.2º da Lei 7/1985, do 2 de abril, reguladora das bases de réxime local, segundo a redacción dada pola Lei 10/1993, do 21 de abril (BOE do 22 do mesmo mes), o posto de traballo reservado a funcionarios/as de Administración local con habilitación de carácter nacional de secretario/a xeral adxunto/a.</p>
<p>2a) Características do posto.</p>
<p>O posto que hai que cubrir atópase incluído na relación de postos de traballo aprobado polo Pleno da Corporación Municipal, en sesión do 18 de xaneiro de 1996, e a súa provisión mediante forma de libre designación, que foi acordado en sesión plenaria do 26 de outubro de 1995, quedando defi</p>
<p>nitivamente aprobado ó non se presentaren alegacións.</p>
<p>O complemento de destino asignado é o correspondente ó nivel 30.</p>
<p>O complemento específico anual fixado para o posto de secretario/a xeral adxunto/a é de 5.544.685 ptas.</p>
<p>3a) Requisitos dos aspirantes.</p>
<p>Serán requisitos indispensables para concorrer á convocatoria o poder desenvolve-lo posto no caso de ser nomeado, estar integrado na escala de habilitación nacional, subescala secretaría, clase primeira e categoría superior. A titulación esixida é licenciado/a en dereito, ciencias políticas ou socioloxía.</p>
<p>4a) Convocatoria.</p>
<p>A convocatoria será remitida pola Alcaldía-Presidencia á Consellería da Presidencia e Administración Pública da Xunta de Galicia para a súa íntegra publicación no Diario Oficial de Galicia para que este dispoña a súa publicación, en extracto, no Boletín Oficial del Estado.</p>
<p>5a) Solicitudes.</p>
<p>As solicitudes dirixiranse ó alcalde-presidente do Concello de Vigo, dentro do prazo de quince días contados a partir do seguinte ó da publicación do extracto de convocatoria no Boletín Oficial del Estado.</p>
<p>Ademais do contido mínimo establecido no artigo 70.1º da Lei 30/1992, do 26 de novembro (BOE do 27 seguinte), na solicitude deberase indica-lo número de rexistro persoal, a situación administrativa na que se atope o solicitante, o posto de traballo que ocupe, se é o caso.</p>
<p>Xunto coa solicitude, os aspirantes achegarán o seu currículum vitae, no que constarán os títulos académicos, os anos de servicio, os postos de traballo desempeñados na Administración, estudios e cursos realizados, coñecemento da lingua propia da Comunidade Autónoma, e outros méritos que crea oportuno poñer de manifesto, que deberá acreditar documentalmente e fidedignamente.</p>
<p>6a) Nomeamento.</p>
<p>Finalizado o prazo de presentación de solicitudes, a Alcaldía-Presidencia, no prazo dun mes, procederá, se é o caso, e trala constatación da concorrencia dos requisitos esixidos nestas bases, a dicta-la resolución de adxudicación.</p>
<p>Desta resolución darase conta ó Pleno da Corporación municipal e darase traslado á Consellería da Presidencia e Administración Pública e á Dirección Xeral da Función Pública do Ministerio para as Administracións Públicas, para a súa anotación e publicación no Boletín Oficial del Estado.</p>
<p>7a) Toma de posesión.</p>
<p>Os prazos para a toma de posesión serán os mesmos que os establecidos para os funcionarios con habi</p>
<p>litación nacional nomeados en virtude de concurso ordinario.</p>
<p>8a) Impugnación.</p>
<p>Os interesados poderán interpoñer contra as presentes bases recurso contencioso-administrativo no prazo de dous meses a partir da publicación, ou calquera outro que consideren oportuno.</p>
<p>3779</p>

