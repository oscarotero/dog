---
date: '1996-05-22'
id: 68EA
page: 4
number: 100
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Orde do 20 de maio de 1996 pola que se desenvolve a disposición transitoria
  primeira do Decreto 176/1996, do 17 de maio, polo que se regula a acreditación
  para o exercicio da dirección nos centros docentes públicos nos que se
  impartan ensinanzas non universitarias.
range: Orde
url: 'https://www.xunta.gal/dog/Publicados/1996/19960522/Anuncio68EA_gl.html'
---
<p>O Decreto 176/1996, do 17 de, establece na súa disposición transitoria primeira que os funcionarios docentes que exerceran os cargos de director, xefe de estudios ou secretario durante catro cursos, cando menos, serán acreditados para o exercicio da dirección dos centros docentes públicos, da forma en que se determine a Consellería de Educación e Ordenación Universitaria.</p>
<p>Cómpre, pois, establece-lo procedemento para levar a cabo esta acreditación. Co fin de simplificar ó máximo os trámites ós interesados, o procedemento debe ser iniciado de oficio pola propia administración.</p>
<p>En consecuencia, e en virtude das atribucións conferidas polo decreto citado na súa disposición derradeira primeira, a Consellería de Educación e Ordenación Universitaria,</p>
<p>DISPÓN:</p>
<p>Primeiro.-Ámbito de aplicación.</p>
<p>1. A presente disposición será de aplicación no ámbito da Comunidade Autónoma de Galicia.</p>
<p>2. Os funcionarios docentes que exerceran os cargos de director, xefe de estudios ou secretario durante catro cursos cando menos serán acreditados para o exercicio da dirección nos centros docentes públicos, de acordo co disposto na disposición transitoria primeira do Decreto 176/1996.</p>
<p>Segundo.-Procedemento para a acreditación.</p>
<p>As delegacións provinciais da Consellería de Educación e Ordenación Universitaria, unha vez revisados os antecedentes existentes nelas, levarán a cabo as seguintes dilixencias:</p>
<p>-Publicar nos taboleiros da delegación provincial, no prazo de 10 días a partir do día seguinte ó da publicación desta orde no DOG, a relación provisional dos funcionarios docentes acreditados para o exercicio da dirección nos centros docentes públicos, por ter exercido durante catro cursos cando menos os cargos de director, xefe de estudios ou secretario.</p>
<p>-Establecer un prazo de dez días para que os interesados formulen as alegacións que consideren pertinentes a esa relación provisional.</p>
<p>Terceiro.-Relación definitiva de acreditaciones.</p>
<p>Unha vez rematado o prazo de presentación de reclamacións, as delegacións provinciais, tralo estudio delas e resolución conseguinte, procederán a</p>
<p>aprobar definitivamente a relación de funcionarios acreditados para o exercicio da dirección nos centros docentes públicos, por teren exercido durante catro cursos, cando menos, os cargos de director, xefe de estudios ou secretario.</p>
<p>-As respectivas relacións definitivas serán publicados nos taboleiros das delegacións o día 10 de xuño.</p>
<p>Cuarto.-Documento de acreditación.</p>
<p>Os delegados provinciais da Consellería de Educación e Ordenación Universitaria expedirán o documento de acreditación a que fai referencia o artigo 2.2º do Decreto 176/1996, do 17 de maio, ós profesores relacionados na lista definitiva.</p>
<p>O documento de acreditación axustarase ó modelo recollido no anexo I desta orde.</p>
<p>Quinto.-Recursos.</p>
<p>Contra a relación definitiva, os interesados poderán interpoñer, no prazo dun mes, recurso ordinario ante o director xeral de Ordenación Educativa e Centros, como recurso previo ó contencioso-administrativo perante a correspondente Sala do Contencioso-Administrativo do Tribunal Superior de Xustiza de Galicia na Coruña.</p>
<p>Santiago de Compostela, 20 de maio de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO I</p>
<p>Don/Dona</p>
<p>funcionario / a do corpo de</p>
<p>con número de rexistro persoal</p>
<p>obtivo a</p>
<p>ACREDITACIÓN PARA O EXERCICIO DA DIRECCIÓN</p>
<p>De conformidade co establecido no Decreto 176/1996, por reuni-la condición seguinte:</p>
<p>Ter exercido o cargo de director, xefe de estudios ou secretario durante catro cursos, cando menos, con anterioridade á aplicación do sistema de elección de directores establecido na Lei 9/1995, do 20 de novembro.</p>
<p>Esta acreditación faculta o seu titular para o exercicio da dirección de centros docentes públicos que impartan ensinanzas establecidas na Lei orgánica 1/1990, de ordenación xeral do sistema educativo, de acordo co establecido nos artigos 18 e 20 da Lei orgánica 9/1995, de 20 de novembro, da participación, a avaliación e o goberno dos centros docentes.</p>
<p>....................... , ... de ......................de ...</p>
<p>O/A delegado/a provincial</p>
<p>3690</p>

