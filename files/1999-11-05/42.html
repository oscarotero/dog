---
date: '1999-11-05'
id: 1153E
page: 13
number: 214
agency: CONCELLO DE OURENSE
section: VI. ANUNCIOS
title: >-
  Prego de cláusulas administrativas particulares que rexerán o concurso
  tramitado, por procedemento aberto, para adxudicar, mediante concesión, a
  xestión indirecta do servicio público praza de Abastos número 1 de Ourense.
range: Prego
url: 'https://www.xunta.gal/dog/Publicados/1999/19991105/Anuncio1153E_gl.html'
---
<p>1. Entidade adxudicadora.</p>
<p>a) Organismo: Concello de Ourense.</p>
<p>b) Dependencia que tramita o expediente: Concellería de Comercio.</p>
<p>2. Obxecto do contrato de concesión.</p>
<p>a) Descrición do obxecto: o obxecto do contrato de concesión da xestión indirecta do servicio público praza de Abastos nº 1 de Ourense e do dominio público, integrado polos postos e as casetas da praza de abastos, denominado de Rianxo, conforme o proxecto de explotación aprobado polo Concello de Ourense.</p>
<p>b) Lugar de execución: praza de Abastos nº 1 de Ourense.</p>
<p>c) Prazo de execución: a concesión outorgarase polo prazo de vintecinco anos, que se contarán desde a data de notificación de adxudicación do concurso, prorrogables, en períodos de cinco anos, ata un máximo total de cincocentos anos de prazo concesional.</p>
<p>3. Procedemento e forma de adxudicación da concesión.</p>
<p>O contrato de concesión adxudicarase polo procedemento aberto e concurso público e rexerase polo presente prego de cláusulas administrativas particulares e pola Lei 13/1995, do 18 de maio, de contratos das administracións publicas, a Lei 9/1996, de xaneiro, a Lei 11/1997, do 22 de xullo, do Parlamento de Galicia de Administración local de Galicia, o R.D. 390/1996, do 1 de marzo, e en canto non estea derrogado polo Regulamento de servicios das corporacións locais aprobado polo Decreto do 17 de xullo de 1995.</p>
<p>4. Canon.</p>
<p>O canon que o concesionario satisfará anualmente ó concello será de catro millóns trescentas cincuenta mil (4.350.000), con incremento anual acorde co IPC, podendo os licitadores ofrecer maior canon na proposición.</p>
<p>5. Garantía provisional.</p>
<p>Para tomar parte no concurso, os licitadores deberán prestar unha garantía provisional de duascentas cincuenta mil (250.000) pesetas en calquera das formas previstas no artigo 36 da LCAP.</p>
<p>6. Obtención de documentación e información.</p>
<p>a) Entidade: Concello de Ourense-Concellería de Comercio.</p>
<p>b) Domicilio: Arcediagos nº 3-2º Dta.</p>
<p>c) Localidade e código postal: Ourense 32005.</p>
<p>d) Teléfono: 988 38 81 10.</p>
<p>e) Telefax: 988 24 95 61.</p>
<p>f) Data límite de obtención de documentos e información: 26 días naturais seguintes á publicación do anuncio no BOP.</p>
<p>7. Requisitos específicos do contratista.</p>
<p>Non se esixen.</p>
<p>8. Presentación de ofertas.</p>
<p>a) As proposicións presentaranse no rexistro xeral do Concello de Ourense en man, das 9 ás 14 horas, durante os 26 días naturais seguintes á publicación do anuncio no BOP.</p>
<p>Tamén se poderán presentar proposicións por correo; neste caso, o interesado deberá acreditar, co resgardo correspondente, a data de imposición do envío na oficina de correos e anunciar o mesmo día ó órgano de contratación, por fax ou telegrama a remisión da proposición. Sen estes requisitos non será admitida a proposición no caso de que se recibira fóra do prazo fixado no anuncio de licitación.</p>
<p>Non obstante, transcorridos dez (10) días desde o remate do prazo de presentación, non se admitirá ningunha proposición enviada por correo. O rexistro acreditará a recepción do referido fax ou telegrama con indicación do día da súa expedición e recepción.</p>
<p>b) Os licitadores só poderán presentar unha proposición.</p>
<p>c) As proposicións presentaranse nun sobre pechado no que figurará a inscrición proposición para tomar parte no concurso convocado polo Concello de Ourense para contratar, en réxime de concesión administrativa, a xestión do servicio praza de Abastos nº 1 de Ourense. Dentro deste sobre maior haberá outros dous sobres pechados denominados A e B cun subtítulo, e en cada un farase consta-lo contido, na forma que se indicará:</p>
<p>a) O sobre A subtítulase documentación acreditativa da personalidade e características do contratista e garantía depositada, e conterá os seguintes documentos:</p>
<p>-Fotocopia compulsada do DNI.</p>
<p>-Escritura de constitución da sociedade mercantil inscrita no Rexistro Mercantil e número identificación fiscal cando concorra nunha sociedade desta natureza.</p>
<p>-As empresas nacionais de estados membros da Comunidade Europea acreditarán a súa inscrición nun rexistro comercial ou profesional, cando este requisito sexa esixido pola lexislación do estado respectivo. Os demais empresarios estranxeiros deberán acredita-la súa capacidade de obrar con certificación expedida pola Embaixada de España no estado correspondente e na que conste a súa declaración de se someteren á xurisdicción dos xuíces e tribunais españois, de calquera orde, para tódalas incidencias que, de modo directo ou indirecto, puidesen xurdir do contrato, con renuncia expresa, de se-lo caso, ó foro xurisdiccional e estranxeiro que lle puidera corresponder ó solicitante.</p>
<p>-Escritura de poder, verificada na súa suficiencia e legalizada, se é o caso, se actúa en representación doutra persoa.</p>
<p>-Os documentos que xustifiquen a solvencia económica, financeira e técnica do licitador.</p>
<p>-No caso de concorreren á licitación varias empresas que constitúan unha unión temporal, cada unha delas deberá acredita-la súa personalidade e capacidade, indicando os nomes e circunstancias dos empresarios que subscriben a proposición, a participación de cada unha delas, designando a persoa entidade que, durante a vixencia do contrato, desempeñará a representación da unión diante da Administración.</p>
<p>-Declaración responsable diante de notario, autoridade xudicial ou administrativa, de non estar incurso en prohibicións de contratar, conforme os artigos 15 ó 20 da LCAP.</p>
<p>-Resgardo acreditativo da constitución da garantía provisional.</p>
<p>-Certificación administrativa expedida polo órgano competente, acreditativa de que a empresa se atopa ó día das súa obrigas tributarias e das súas obrigas coa Seguridade Social.</p>
<p>b) O sobre B subtitularase oferta económica e modificacións ó obxecto do contrato e conterá a proposición conforme o seguinte modelo:</p>
<p>D/Dna..., con enderezo en... municipio de... código postal... e DNI... expedido en... con data... en nome propio (ou en representación de... como acreditativo por...) informado do expediente de contratación ordinaria e da convocatoria para a adxudicación polo procedemento aberto, mediante a forma de concurso, da xestión do servicio praza de Abastos nº 1 de Ourense, anunciada no BOP de Ourense número... data do..., tomo parte nela comprometéndome a xestiona-lo servicio na forma e conforme o Regulamento de mercados e prazas de abastos, o proxecto do servicio, a ordenanza reguladora das tarifas de mercados e o prego de cláusulas administrativas particulares cos criterios, melloras e solucións que expoño a continuación, declarando non estar incurso nos supostos de incapacidade ou incompatibilidade establecidos no artigo 20 da LCAP.</p>
<p>-Programa e calendario de presentación do servicio.</p>
<p>-Tarifas máximas aplicables.</p>
<p>-Canon.</p>
<p>-Prazo de concesión.</p>
<p>9. Apertura de plicas.</p>
<p>Lugar: Concello de Ourense.</p>
<p>Enderezo: Arcediagos nº 3-2º Dta.</p>
<p>Data: sobre A-o día seguinte ó do remate do prazo.</p>
<p>Sobre B-quinto día seguinte ó do remate do prazo.</p>
<p>Hora: 12 horas.</p>
<p>10. Gastos.</p>
<p>Serán por conta do contratista seleccionado os seguintes gastos:</p>
<p>-Os do anuncio que xere o concurso e os preparatorios e de formalización do contrato</p>
<p>-Tódolos tributos que se deriven do contrato.</p>
<p>Ourense, 14 de outubro de 1999.</p>
<p>Manuel Jaime Cabezas Enríquez</p>
<p>Alcalde-presidente</p>

