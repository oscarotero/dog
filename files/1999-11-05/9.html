---
date: '1999-11-05'
id: 114AE
page: 13
number: 214
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 26 de outubro de 1999 pola que se convocan unhas Xornadas de
  estudio sobre a Lei de cooperativas de Galicia.
range: Resolución
url: 'https://www.xunta.gal/dog/Publicados/1999/19991105/Anuncio114AE_gl.html'
---
<p>Dentro do Plan de actividades da Escola Galega de Administración Pública para 1999 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas Xornadas de estudio sobre a Lei de cooperativas de Galicia, convocatoria que se desenvolverá conforme as seguintes bases:</p>
<p>1. Obxectivos.</p>
<p>As xornadas pretenden ofrecer ós diferentes medios interesados (funcionarios, profesionais, xuristas, etc.) un foro que lles permita afondar no coñecemento da pezas claves do réxime xurídico que instaura a Lei galega 5/1998 para as sociedades cooperativas que quedan dentro do seu ámbito de aplicación; réxime ó que terán que axustarse tanto as cooperativas que se constitúan no futuro como as xa constituídas conforme a lexislación anterior.</p>
<p>2. Contido.</p>
<p>Trataranse estes temas:</p>
<p>-A nova Lei de cooperativas de Galicia, dentro do marco da lexislación estatal e autonómica na materia.</p>
<p>-Concepto, constitución e socios da cooperativa.</p>
<p>-Fiscalidade das sociedades cooperativas.</p>
<p>-Organización, réxime económico e contabilidade da cooperativa.</p>
<p>-Modificacións estatutarias e estructurais. Disolución e liquidación da sociedade cooperativa.</p>
<p>-O asociacionismo cooperativo. A Administración pública e as cooperativas.</p>
<p>-As clases de cooperativas e as cooperativas de segundo ou ulterior grao.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>Horario: mañá e tarde.</p>
<p>Lugar e datas: as xornadas convocadas desenvolveranse no salón de actos da Escola Galega de Administración Pública (rúa de Madrid 2-4, polígono das Fontiñas, en Santiago de Compostela) os días 29 e 30 de novembro de 1999.</p>
<p>5. Inscrición.</p>
<p>-Prazo: remata o xoves, día 25 de novembro de 1999.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando, o día 26 de novembro, por teléfono, das 10 ás 14.45 horas, ós seguintes números: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase neste documento a natureza da actividade e as datas da súa realización.</p>
<p>Santiago de Compostela, 26 de outubro de 1999.</p>
<p>Domingo Bello Janeiro</p>
<p>Director da Escola Galega de Administración Pública</p>

