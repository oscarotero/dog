---
date: '2020-10-06'
id: G2252-150920-0001
page: 38572
number: 202
agency: Xulgado de Primeira Instancia e Instrución número 2 de Mondoñedo
section: V. Administración de xustiza.
title: EDICTO (386/2018).
range: Edicto
url: >-
  https://www.xunta.gal/dog/Publicados/2020/20201006/AnuncioG2252-150920-0001_gl.html
---
<p>Eu, Ana Rodríguez Puga, letrada da Administración de xustiza do Xulgado de Primeira Instancia e Instrución número 2 de Mondoñedo, fago saber que no procedemento ordinario 386/2018 se ditou sentenza, cuxo encabezamento e resolución son os seguintes:</p>
    <p>«Mondoñedo, 6 de novembro de 2019.</p>
    <p>Vistos por Ana Mª Bande Ramudo, maxistrada xuíza do Xulgado de Primeira Instancia e Instrución número 2 de Mondoñedo, os presentes autos de xuízo sobre privación de patria potestade, seguidos ante este xulgado baixo o número 386 do ano 2018, por instancia de Hellen Whyt Pires Da Silva, representada polo procurador sr. Cabado Iglesias e asistida pola letrada Sra. Jiménez Torres, contra Paulo Eduardo Dos Santos, declarado en situación de rebeldía procesual, coa intervención do Ministerio Fiscal,</p>
    <p>Resolvo:</p>
    <p>Estimar a demanda interposta por Hellen Whyt Pires Da Silva contra Paulo Eduardo Dos Santos e acórdase a privación da patria potestade do demandado respecto da súa filla Victoria Gabriella Dos Santos Pires, cos efectos legais inherentes a tal declaración, con suspensión do réxime de visitas e mantendo a obriga de prestar alimentos establecida na sentenza do 12 de xullo de 2012.</p>
    <p>Notifíquese esta sentenza ás partes e fágaselles saber que contra esta cabe recurso de apelación que, se é o caso, se deberá interpoñer ante este mesmo xulgado, dentro dos vinte días seguintes a aquel en que se notifique esta resolución. Para a súa interposición será necesario previamente constituír un depósito de 50 euros na conta de consignacións deste xulgado; a súa admisión quedará condicionada a esta consignación.</p>
    <p>Lévese o orixinal ao libro de sentenzas.</p>
    <p>Por esta miña sentenza, da que se expedirá testemuño para incorporalo ás actuacións, pronúncioo, mándoo e asínoo».</p>
    <p>E ao estar o dito demandado Paulo Eduardo Dos Santos, en paradoiro descoñecido, expídese o presente edicto co fin de que sirva de notificación en forma, mediante a súa publicación no <em>Diario Oficial de Galicia</em>.</p>
    <p>Mondoñedo, 15 de setembro de 2020</p>
    <footer><p>A letrada da Administración de xustiza</p></footer>

