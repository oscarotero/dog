---
date: '2020-10-06'
id: L375-300920-0001
page: 38619
number: 202
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de aprobación definitiva do Plan especial de dotacións para ampliación
  do cemiterio de Santa Cruz da Rabeda.
range: Anuncio
url: >-
  https://www.xunta.gal/dog/Publicados/2020/20201006/AnuncioL375-300920-0001_gl.html
---
<p>Aprobándose definitivamente o seguinte Plan Especial, publícase o mesmo para o seu xeral coñecemento e en cumprimento dos artigos 82 e 88 da Lei 2/2016, do 10 de febreiro, do Chan de Galicia, e nos artigos 199 e 208 do Regulamento da Lei 2/2016, do 10 de febreiro, do Chan de Galicia, aprobado por Decreto 143/2016, do 22 de setembro:</p>
    <table>
     <tbody>
      <tr>
       <td>Tipo</td>
       <td>Plan especial</td>
      </tr>
      <tr>
       <td>Sector afectado</td>
       <td>Santa Cruz de Rabeda</td>
      </tr>
      <tr>
       <td>Instrumento que desarrolla</td>
       <td>PXOM</td>
      </tr>
      <tr>
       <td>Motivación</td>
       <td>Obtención de chan para a ampliación dun sistema de equipamentos e servizos de titularidade privada para proceder á ampliación do cemiterio parroquial de Santa María de Rabeda</td>
      </tr>
     </tbody>
    </table>
    <p>«O Pleno Municipal, en sesión ordinaria do 24 de setembro de 2020, adoptou ou seguinte acordo:</p>
    <p>Primeiro. Aprobar definitivamente o proxecto refundido do Plan especial de dotacións para ampliación de equipamento en chan rústico para proceder á ampliación do cemiterio parroquial de Santa María de Rábeda que afecta o ámbito Santa Cruz de Rabeda, promovido pola Diocese de Ourense sendo o representante da devandita entidade José Joaquín Borrajo Iglesias, vigairo xeral da Diocese de Ourense e redactado polo equipo redactor Arquimón, S.L.P., coas modificacións resultantes dos informes emitidos.</p>
    <p>Segundo. Publicar a aprobación definitiva no <em>Diario Oficial de Galicia</em>, para os efectos do establecido no artigo 82 da Lei 2/2016, do 10 de febreiro, do chan de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Igualmente, xunto á publicación deste acordo publicarase a indicación das medidas adoptadas para o seguimento dos efectos no medio ambiente da aplicación do plan e a referencia á dirección electrónica na que figurará o contido íntegro do plan ao dispor do público.</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do chan de Galicia, á consellería competente en materia de Urbanismo, para a súa inscrición no Rexistro de Plan Urbanístico de Galicia, achegando un exemplar en soporte dixital, debidamente dilixenciado.</p>
    <p>Cuarto. Notificar individualmente a aprobación definitiva do plan especial a todas as persoas titulares catastrais dos terreos afectados ás que xa se lles notificou a aprobación inicial do mesmo, de conformidade co artigo 186.4 do regulamento da Lei 2/2016, do 10 de febreiro, do Chan de Galicia, aprobado por decreto 143/2016, do 22 de setembro.”</p>
    <p>Con respecto á indicación das medidas adoptadas para o seguimento dos efectos no medio ambiente da aplicación do plan e a referencia á dirección electrónica na que figurará o contido íntegro do plan a disposición do público infórmase que segundo as condicións ambientais do Plan non hai ningún condicionante ambiental nesta zona do Concello de San Cibrao das Viñas que impida a ampliación do chan cualificado como equipamento para que se inclúa estas dúas leiras. </p>
    <p>Así mesmo, estará á disposición dos interesados na sede electrónica deste concello [http://sancibrao.sedelectronica.es].</p>
    <p>Contra o presente Acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderá interpoñerse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, a contar desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que poida interpoñer calquera outro recurso que puidese estimar máis conveniente ao seu dereito.</p>
    <p>San Cibrao das Viñas, 30 de setembro de 2020</p>
    <footer><p>Manuel Pedro Fernández Moreiras<br>Alcalde</p></footer>

