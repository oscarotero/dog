---
date: '2013-06-06'
id: CA01-030613-0001
page: 20871
number: 107
agency: Consellería de Facenda
section: IV. Oposicións e concursos.
title: >-
  ORDE do 28 de maio de 2013 pola que se modifica a Orde do 20 de febreiro de
  2013 pola que se convoca concurso para a provisión de postos de traballo
  vacantes na Administración xeral da Xunta de Galicia.
range: Orde
url: >-
  https://www.xunta.gal/dog/Publicados/2013/20130606/AnuncioCA01-030613-0001_gl.html
---
<p>A Orde do 20 de febreiro de 2013 (DOG núm. 40, do 26 de febreiro), pola que se convoca o concurso para a provisión de postos de traballo vacantes na Administración xeral da Xunta de Galicia, establece na base III os méritos valorables no punto 5.2 da dita base, e baixo a rúbrica de Titulación académica atribúe as seguintes puntuacións:</p>
    <p>– «Graduado en ESO ou equivalente: 0,20 puntos.</p>
    <p>– Bacharel ou equivalente: 0,40 puntos.</p>
    <p>– Diplomado universitario, enxeñeiro técnico, arquitecto técnico, grao ou equivalente: 0,60 puntos.</p>
    <p>– Licenciado universitario, enxeñeiro, arquitecto, grao ou equivalente: 0,80 puntos.</p>
    <p>– Título de doutor: 1 punto».</p>
    <p>Contra a dita base interpúxose recurso potestativo de reposición no cal se alega que o título de grao se valore con distinta puntuación e se solicita a emenda da base III 5.2.</p>
    <p>Por Resolución do 30 de abril de 2013 estimouse o recurso de reposición no sentido de asignarlle ao título de grao unha única puntuación de 0,80 puntos.</p>
    <p>Polo exposto,</p>
    <h2>RESOLVO:</h2>
    <p>Modificar a base III 5.2 da Orde do 20 de febreiro de 2013 pola que se convoca concurso para a provisión de postos de traballo vacantes na Administración xeral da Xunta de Galicia, que queda redactada nos seguintes termos:</p>
    <p>«Titulación académica:</p>
    <p>– Graduado en ESO ou equivalente: 0,20 puntos.</p>
    <p>– Bacharel ou equivalente: 0,40 puntos.</p>
    <p>– Diplomado universitario, enxeñeiro técnico, arquitecto técnico ou equivalente: 0,60 puntos.</p>
    <p>– Licenciado universitario, enxeñeiro, arquitecto, grao ou equivalente: 0,80 puntos.</p>
    <p>– Título de doutor: 1 punto».</p>
    <p>Contra esta orde, que pon fin á vía administrativa, poderase interpoñer recurso potestativo de reposición, ante a mesma consellería, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde a mesma data, de conformidade co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de maio de 2013</p>
    <footer><p>Elena Muñoz Fonteriz<br>Conselleira de Facenda</p></footer>

