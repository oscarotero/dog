---
date: '1995-05-02'
id: D40E
page: 3
number: 83
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (306/1989-02).
range: Edicto
url: 'https://www.xunta.gal/dog/Publicados/1995/19950502/AnuncioD40E_gl.html'
---
<p>Manuel Pérez Echenique, maxistrado-xuíz do Xulgado de Primeira Instancia e Instrucción número un de Santiago de Compostela e o seu partido, fago saber que nos autos de procedemento xudicial sumario do artigo 131 da Lei hipotecaria, seguidos neste xulgado co número 306/1989, promovidos polo procurador Barreiro Femández, en nome e representación de Francisco Montero Godines contra Manuel Quintas Seoane e María Josefa Vidal Junco, acordouse sacar a pública poxa por tres veces e por termo de vinte días cada unha delas os seguintes predios en tres lotes:</p>
<p>1. Casa número 12 da rúa López Ferreiro de Santiago de Compostela, con terreo a xardín anexo unido, ocupando a casa e xardín a superficie duns douscentos metros cadrados. Lindeiros: norte, rúa López Ferreiro; dereita entrando, oeste, xardín da casa número 10 da mesma rúa; esquerda, ó leste, casa número 14 da própia rúa; costas, sur, xardín da casa número 11 da rúa Eduardo Pondal. Inscrición: inscrita no Rexistro de Propiedade de Santiago de Compostela, tomo 546, libro 213, folio 75, predio número 9304, inscrición terceira. Valorada en 26.800.000 pesetas.</p>
<p>2. Unha sexta parte indivisa do predio seguinte: local comercial, que é planta baixa visto o edificio desde a rúa Santo André e semisoto visto desde a entrada de Noia a Ribeira. Superficie útil aproximada, centro cincuenta metros cadrados. Ten, acceso directo desde a citada rúa Santo André, independente do portal que llo dá ás vivendas. Lindeiros: norte, rúa Santo André e escaleiras; sur, subsolo da estrada de Noia a Ribeira; leste, de Arturo Romero; oeste, de Antonio González Pena e Josefa Carballal Romero e portal, corredor e escaleira: cota 14%. Inscrita no Rexistro da Propiedade de Noia, tomo 587, libro 86, folio 16, predio 6899, inscrición primeira. Valorada en 268.000 pesetas.</p>
<p>3. Vivenda primeira dereita da planta alta da súa denominación, que ocupa a parte norte do inmoble. Superficie útil aproximada, oitenta metros cadrados. Ten acceso directo desde a rúa Santo André, a través do portal. Lindeiros: norte, rúa Santo André; sur, patio de luces, escaleira e predio número 4; leste, de Arturo Romero; oeste, dos esposos Antonio González Pena e Josefa Carballo Romero. Élles anexo un rocho no faiado baixo cuberta, sinalado coa inscrición primeiro dereita. Cota 11 %. Inscrita no Rexistro da Propiedade de Noia, tomo 587, libro 86, folio 24, predio número 6901, inscrición primeira. Valorada en 2.680.000 pesetas.</p>
<p>A poxa terá lugar o día 8 de xuño, ás 12 horas, na sala de audiencia deste xulgado ó prezo taxado da escritura de constitución de hipoteca, que é de vinteseis millóns oitocentas mil pesetas para o primeiro lote, duascentas sesenta e oito mil pesetas</p>
<p>para o segundo lote e dous millóns seiscentas oitenta mil pesetas para o terceiro lote. Non concorrendo ofertantes, sinálase para a segunda o día 12 de xullo ás 12 horas, co tipo de taxación do setenta e cinco por cento do tipo da primeira; non habendo postores na segunda sinálase para a terecira o día 20 de setembro ás 12 horas, sen suxeición a tipo.</p>
<p>Fáiselles saber ós posibles licitadores que as condicións da poxa son as que a seguir se expresan:</p>
<p>1. Non se admitirá oferta inferior á cantidade das valoracións antes indicadas, que é o tipo pactado na mencioanda escritura, en canto á segunda poxa, o setenta e cinco por cento desta suma, se é o caso, en canto á terceira poxa, admitiranse sen suxeición a tipo.</p>
<p>2. Que tódolos ofertantes, con excepción do acredor ou demandante, deberán consignar no establecemento destinado para o efecto unha cantidade igual, polo menos ó 20 por 100 do tipo.</p>
<p>3. Tódalas ofertas poderán facerse coa condición de cede-lo remate a un terceiro e realizarse por escrito en prego pechado, desde a publicación do presente edicto ata a celebración da poxa de que se trate, depositando xunto con el o resgardo acreditativo de efectua-la consignación a que se refire a anterior condición.</p>
<p>4. Que os autos e certificación do rexistro a que se refire a regra cuarta do artigo 131 da Lei hipotecaria, están ó dispor do público na secretaría e que se entenderá que todo licitador acepta como bastante a titulación e que as cargas e gravames anteriores e os preferentes, se os houber, ó crédito do demandante continuarán subsistentes entendéndose que o rematante os acepta e queda subrogado nas responsabilidades deles, sen destinarse á súa extinción o prezo do remate.</p>
<p>5. Prevense que na acta de poxa se fará constar que o rematante acepta as obrigas antes expresadas e se non as acepta, non lle será admitida a proposición; tampouco se admitirá oferta por escrito que non conteña a aceptación expresa desas obrigas.</p>
<p>6. Sen prexuízo da que se leve a cabo no predio hipotecado conforme os artigos 262 ó 279 da Lei de axuizamento criminal, de non ser encontrado nela, este edicto servirá igualmente para notificación ó debedor do triple sinalamento do lugar, día e hora para o remate.</p>
<p>Santiago de Compostela, vinteoito de marzo de mil novccentos noventa e cinco.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

