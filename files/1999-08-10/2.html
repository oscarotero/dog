---
date: '1999-08-10'
id: D67E
page: 10
number: 153
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 20 de xullo de 1999 pola que se lle autorizan novas ensinanzas ó
  centro privado San Miguel 2 de Vigo.
range: Orde
url: 'https://www.xunta.gal/dog/Publicados/1999/19990810/AnuncioD67E_gl.html'
---
<p>Examinado o expediente instruído por instancia do titular do centro privado San Miguel 2 de Vigo, no que solicita autorización definitiva para imparti-los ciclos formativos de grao superior de administración e finanzas e desenvolvemento de productos electrónicos.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE 8</p>
<p>de maio) polo que se desenvolven determinados aspectos da ordenación da formación profesional no ámbito do sistema educativo, Real decreto 1659/1994 (BOE do 30 de setembro) polo que se establece o título de técnico superior en administración e finanzas, Decreto 101/1999 (DOG do 23 de abril) polo que se establece o currículo do ciclo formativo de grao superior correspondente ó título de técnico superior en administración e finanzas, Real decreto 620/1995 (BOE do 9 de agosto) polo que se establece o título de técnico superior en desenvolvemento de productos electrónicos, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa</p>
<p>DISPÓN:</p>
<p>Primeiro.-Autoriza-lo centro privado San Miguel 2 de Vigo, para poder imparti-los ciclos formativos de grao superior que se especifican no anexo desta orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que por esta orde se autoriza, deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Santiago de Compostela, 20 de xullo de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Tomás A. Alonso, 13.</p>
<p>Código do centro: 36011211.</p>
<p>Denominación: centro privado San Miguel 2.</p>
<p>Titular: Colegio San Miguel, S.L. y otros.</p>
<p>Ensinanzas que se autorizan:-Familia profesional: administración.</p>
<p>1 ciclo formativo de grao superior de Administración e finanzas (2 unidades, 30 postos/unidade).-Familia profesional: electricidade e electrónica.</p>
<p>1 ciclo formativo de grao superior de desenvolvemento de productos electrónicos (2 unidades, 30 postos/unidade).</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>
<p>d) Centro de formación profesional específica:</p>
<p>-1 ciclo formativo de grao superior de Administración e finanzas (2 unidades, 30 postos/unidade).-1 ciclo formativo de grao superior de desenvolvemento de productos electrónicos (2 unidades, 30 postos/unidade).</p>

