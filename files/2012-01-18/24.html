---
date: '2012-01-18'
id: CA04-230911-6656
page: 2889
number: 12
agency: Consellería de Economía e Industria
section: VI. Anuncios. a) Administración autonómica.
title: >-
  ACORDO do 22 de setembro de 2011, da Xefatura Territorial de Pontevedra, polo
  que se somete a información pública o anteproxecto de modificación substancial
  da planta de coxeración de Bamipal, S.L., situada no polígono industrial de
  Bamio 71-Pedroso, concello de Vilagarcía de Arousa (Pontevedra), para a súa
  autorización administrativa (expediente IN407A 2011/258-4).
range: Acordo
url: >-
  https://www.xunta.gal/dog/Publicados/2012/20120118/AnuncioCA04-230911-6656_gl.html
---
<p>En cumprimento do disposto na Lei 54/1997, do 27 de novembro, do sector eléctrico, o Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, e o Real decreto 661/2007, do 25 de maio, polo que se regula a actividade de produción de enerxía eléctrica en réxime especial, sométese a información pública a petición de autorización administrativa e a aprobación do proxecto da instalación eléctrica que se cita: </p>
    <p>Solicitante: Bamipal, S.L.</p>
    <p>Título: planta de coxeración.</p>
    <p>Lugar e domicilio social: polígono industrial de Bamio 71-Pedroso, 36618.</p>
    <p>Concello: Vilagarcía de Arousa (Pontevedra). </p>
    <p>Orzamento das instalacións: 673.462,34 euros.</p>
    <p>Réxime especial: RE-01-02.</p>
    <p>Potencia eléctrica: 1.000 kWe.</p>
    <p>Descrición das instalacións:</p>
    <p>O obxecto do anteproxecto é a substitución do equipamento motor-xerador diésel da actual planta de coxeración con número de expediente IN407A 1996/394-4, por un novo equipamento motor-xerador alimentado por gas natural, e definir as características técnicas da planta de coxeración e se recoñeza a modificación como substancial, de acordo co establecido na Orde do 14 de decembro de 2009 e no Real decreto 661/2007, do 25 de maio, modificada polo Real decreto 1565/2010, do 10 de novembro. A instalación da planta de coxeración ten por obxecto aproveitar o calor dispoñible nos fumes de escape e na auga de refrixeración das camisas para os secadoiros de madeira da fábrica. A enerxía eléctrica xerada (menos a consumida polas instalacións auxiliares da planta) verterase na súa totalidade á rede eléctrica de distribución a través dun trafo de 1.250 kVA e con relación de transformación 400/15.000 V. Desta forma pasa a ser unha instalación de coxeración que utiliza como combustible gas natural, clasificada de acordo co Real decreto 661/2007, do 25 de maio, no subgrupo a.1.1.</p>
    <p>A instalación da planta de coxeración está formada polos seguintes elementos: </p>
    <p>– Un contedor de coxeración:</p>
    <p>• Motor. </p>
    <p>• Alternador.</p>
    <p>• Sistema de potencia e control da instalación, sistema de recuperación e refrixeración do calor do motor.</p>
    <p>• Instalacións auxiliares. </p>
    <p>– Caldeira de recuperación de gases. </p>
    <p>– Instalación de circuíto completo para a refrixeración de camisas e aproveitamento de auga. Entre os elementos máis importantes está un intercambiador de calor de placas para a refrixeración da auga de camisas e un aerorefrixerador.</p>
    <p>– Sistema de control de potencia, protección e sincronismo á rede. </p>
    <p>– Un centro de transformación de 1.250 kVA con relación de transformación 400 V/15 kV e instalación das celas de protección e demais equipamentos eléctricos de medida. </p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita no edificio administrativo, avda. Fernández Ladreda 43-5.º andar, Pontevedra, no prazo de vinte días a partir da última publicación deste anuncio.</p>
    <p>Pontevedra, 22 de setembro de 2011.</p>
    <footer><p>Ignacio Rial Santomé<br>Xefe territorial de Pontevedra</p></footer>

