---
date: '2023-09-25'
id: C3K1-140923-0001
page: 54242
number: 182
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 13 de setembro de 2023, da Xefatura Territorial de Ourense, pola que
  se notifica a resolución do expediente sancionador 20230009AL-OU por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2023/20230925/AnuncioC3K1-140923-0001_gl.html
---
<p>O 22 de agosto de 2023, a xefa territorial da Consellería de Sanidade de Ourense ditou a resolución do expediente sancionador 20230009AL-OU incoado ao titular do DNI 11969361T e enderezo na rúa Ferro Couselo, número 22, piso 1º B, 32660 Xinzo (Ourense). </p>
    <p>Intentada a notificación da resolución segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e aon non ser posible efectuala, por medio desta cédula, e segundo o disposto no artigo 44 da dita lei, notifícaselle ao titular do pasaporte DNI 11969361T o contido da referida resolución que figura como anexo para que poida ter coñecemento dela.</p>
    <p>Así mesmo, fáiselle saber o dereito que lle asiste para interpoñer recurso de alzada ante o conselleiro de Sanidade no prazo dun mes, contado desde o día seguinte ao da publicación desta cédula, segundo establecen os artigos 121 e 122 da Lei 39/2015, do 1 de outubro, lembrándolle o seu dereito a consultar o expediente depositado nas dependencias da xefatura, sita na avenida de Zamora, 13 , Ourense e a obter, de ser o caso, copia do expediente, segundo o previsto na letra a) do artigo 53.1. da citada Lei 39/2015, do 1 de outubro.</p>
    <p>Tamén, as administracións públicas lexitimadas para impugnar o acto poderán interpoñer recurso contencioso-administrativo no prazo de dous meses contado desde a data da publicación, e poderán realizar un requirimento previo de anulación ou revogación do acto no prazo de dous meses, todo isto de conformidade co disposto no artigo 44 da Lei 29/1998, do 13 de xullo, reguladora da xurisdición contencioso-administrativa. </p>
    <p>No caso de estar de acordo co contido desta resolución o pagamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte; mediante o ingreso que poderá efectuar en calquera entidade bancaria colaboradora, empregando os impresos normalizados que se lle facilitarán nas dependencias da xefatura territorial. </p>
    <p>Esta cédula expídese para que conste e lle sirva de notificación ao interesado, en cumprimento co disposto no artigo 44 da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 13 de setembro de 2023</p>
    <footer><p>Laura López del Castillo<br>Xefa territorial de Sanidade</p></footer>
    <h2>ANEXO</h2>
    <p>Nº de expediente: 20230009AL-OU.</p>
    <p>DNI: 11969361T.</p>
    <p>Último enderezo coñecido: rúa Ferro Couselo, número 22, piso 1º B, 32660 Xinzo (Ourense). </p>
    <p>Feito imputado: suposta infracción do previsto no Regulamento (CE) nº 852/04, do 29 de abril, de hixiene dos produtos alimentarios.</p>
    <p>Tipificación: leve. </p>
    <p>Sanción proposta: catrocentos euros (400 €).</p>

