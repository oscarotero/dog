---
date: '2002-10-24'
id: 152DA
page: 15
number: 206
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 16 de outubro de 2002, da Dirección Xeral da Función Pública,
  pola que se lle dá publicidade ó acordo da Comisión Permanente de Selección
  para postos de persoal laboral, constituída ó abeiro do Decreto 89/1997, do 10
  de abril, modificado polo Decreto 70/2000, do 31 de marzo, pola que se fai
  pública a relación de excluídos das listas para a cobertura con carácter
  temporal de postos de traballo reservados a persoal laboral reguladas no
  artigo 12 c) do Decreto 89/1997, do 10 de abril, modificado polo Decreto
  70/2000, do 31 de marzo, correspondentes á categoría 009 (oficial 2º de campo
  e outras) do grupo IV que emendan a causa de exclusión.
range: Resolución
url: 'https://www.xunta.gal/dog/Publicados/2002/20021024/Anuncio152DA_gl.html'
---
<p>Finalizado o prazo fixado pola Resolución do 4 de xullo de 2002 (DOG nº 134, do 12 de xullo), da Dirección Xeral da Función Pública, pola que se fan públicas as listas provisionais para a cobertura con carácter temporal de postos de traballo reguladas no artigo 12 c) do Decreto 89/1997, do 10 de abril, modificado polo Decreto 70/2000, do 31 de marzo, correspondentes á categoría 009 (oficial 2º de campo e outras) do grupo IV, e vistas pola Comisión Permanente de Selección de Persoal Laboral na sesión do día 25 de setembro de 2002 as alegacións formuladas polos interesados, esta dirección xeral</p>
<p>RESOLVE:</p>
<p>Primeiro.-Facer público o anexo a esta resolución da relación de aspirantes que foron excluídos das listas provisionais, da categoría 009 (oficial 2º de campo e outras) do grupo IV, e que emendan a causa de exclusión en tempo e forma.</p>
<p>Segundo.-Os solicitantes relacionados estarán obrigados, no prazo de 5 días hábiles (artigo 50 da Lei 30/1992, do 26 de novembro), contados a partir do día seguinte ó da publicación deste anuncio no</p>
<p>Diario Oficial de Galicia, a remitiren á Dirección Xeral da Función Pública o xustificante do aboamento das taxas correspondentes.</p>
<p>Grupo IV: 29,70 euros.</p>
<p>Os que así non o fixesen no prazo indicado serán excluídos automaticamente das listas.</p>
<p>Así mesmo, gozarán da exención desta taxa as persoas con discapacidade igual ou superior ó 33%, logo de xustificación documental.</p>
<p>Os interesados disporán dun prazo de cinco días hábiles (artigo 50 da Lei 30/1992, do 26 de novem</p>
<p>bro), contados a partir do día seguinte ó da publicación desta resolución no DOG, para a emenda dos erros que puidesen existir na puntuación relacionada no anexo ou formula-las alegacións que consideren oportunas, que deberán dirixir á Comisión Permanente de Selección de Persoal Laboral (Dirección Xeral da Función Pública).</p>
<p>Santiago de Compostela, 16 de outubro de 2002.</p>
<p>Belén Prado Sanjurjo</p>
<p>Directora xeral da Función Pública</p>

