---
date: '2002-10-24'
id: '15372'
page: 15
number: 206
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 15 de outubro de 2002 pola que se outorga permiso de actividade
  para a posta en funcionamento e autorización para a ocupación dunha parcela
  destinada á instalación dun criadoiro no Vicedo (Lugo).
range: Resolución
url: 'https://www.xunta.gal/dog/Publicados/2002/20021024/Anuncio15372_gl.html'
---
<p>Examinado o expediente instruído para efectos de outorgamento do permiso de actividade para a posta en funcionamento e autorización para a ocupación</p>
<p>dunha parcela para a instalación dun criadoiro no Vicedo (Lugo), apreciáronse os seguintes.</p>
<p>a) Antecedentes.</p>
<p>1. Xustificación.</p>
<p>Primeiro.-No sector marisqueiro e de cultivo de moluscos de Galicia existe escaseza e unha demanda crecente de semente de determinadas especies de moluscos bivalvos comerciais.</p>
<p>Segundo.-Nalgunhas especies, os recrutamentos de semente no medio natural non son suficientes para cubri-las necesidades de sementeira e repoboacións nas zonas marisqueiras, moitas delas actualmente esquilmadas ou necesitadas de recuperación.</p>
<p>Terceiro.-Os escasos criadoiros de moluscos que operan na Comunidade Autónoma de Galicia non conseguen ofertar unha producción estable e continuada de semente, principalmente de determinadas especies autóctonas: ostra plana e ameixas, fina e babosa, polo que na actualidade a demanda existente se cobre, en gran medida, coa importación de semente foránea.</p>
<p>Cuarto.-En Galicia existe unha longa experiencia e estudios de carácter experimental, a diferentes escalas de producción, sobre estas especies, e tamén o persoal cualificado para desenvolver e aplica-la tecnoloxía adecuada para obte-la semente das especies indicadas de bivalvos; por iso, procede levar a cabo a producción de semente aplicando os sistemas e técnicas ensaiadas nos modelos de minicriadoiros instalados na Illa de Arousa.</p>
<p>2. Documentación.</p>
<p>No expediente consta a seguinte documentación, referida ó resultado da información pública e oficial:</p>
<p>-Anuncio de información pública, inserido no DOG.</p>
<p>-Informe urbanístico do Concello do Vicedo.</p>
<p>-Informe da Dirección Xeral de Turismo.</p>
<p>-Informe de Portos de Galicia.</p>
<p>-Informe sobre cualificación ambiental da Dirección Xeral de Calidade e Avaliación Ambiental (Consellería de Medio Ambiente).</p>
<p>-Informe do Servicio Técnico Xurídico desta consellería.</p>
<p>b) Fundamentos de dereito.</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000, pola que se regula o procedemento para o outorgamento</p>
<p>do permiso de actividade para establecementos de cultivos mariños e auxiliares na zona terrestre (DOG nº 67).</p>
<p>Examinadas as disposicións citadas e o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgar permiso de actividade para a posta en funcionamento e autorización para a ocupación dunha parcela para a instalación do criadoiro que a continuación se sinala:</p>
<p>Características do establecemento:</p>
<p>-Tipo: criadoiro.</p>
<p>-Nome: Minicriadoiro do Vicedo.</p>
<p>-Actividade: reproducción no inicio do ciclo vital.</p>
<p>-Especies: moluscos bivalvos.</p>
<p>-Situación: porto do Vicedo (Lugo).</p>
<p>Titular: Consellería de Pesca e Asuntos Marítimos. Dirección Xeral de Innovación e Desenvolvemento Pesqueiro.</p>
<p>DNI/CIF: S-1511001-H.</p>
<p>-Superficies:</p>
<p>Dominio privado: non ten.</p>
<p>Dominio público: 828 m.</p>
<p>-Características das instalacións:</p>
<p>Naves: nº 1 planta baixa, superficie: 828 m, comprende:</p>
<p>-Invernadoiro: de 8x24 m.</p>
<p>-Edificio de servicios complementarios: de 4x11 m.</p>
<p>-Esplanación para sementeira posterior de 10x36 m.</p>
<p>-Capacidade: 8 millóns de u. de semente/ano.</p>
<p>-Obras e instalacións:</p>
<p>As obras e instalacións levaranse a cabo conforme o proxecto de instalación para minicriadeiro de moluscos bivalvos bajo cuberta lixeira no Vicedo (Lugo), elaborado en xuño de 2002 por: Julio C. Rojo Martínez, enxeñeiro de camiños; Jesús J. Valle Rodríguez, enxeñeiro técnico industrial e Alejandro Guerra Díaz, doutor en bioloxía.</p>
<p>-Vixencia:</p>
<p>A data de remate da vixencia será o 31 de xullo de 2005.</p>
<p>Santiago de compostela, 15 de outubro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

