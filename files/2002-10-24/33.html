---
date: '2002-10-24'
id: 1533E
page: 15
number: 206
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de setembro de 2002, da Delegación Provincial da Coruña, pola
  que se anuncia o levantamento das actas previas á ocupación de bens e dereitos
  afectados polas instalacións eléctricas do parque eólico do Vilán, no termo
  municipal de Camariñas.
range: Resolución
url: 'https://www.xunta.gal/dog/Publicados/2002/20021024/Anuncio1533E_gl.html'
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións do parque eólico</p>
<p>do Vilán, no concello de Camariñas (expediente 8/1999), por resolución da Consellería de Industria e Comercio do 13 de setembro de 2002 a favor da entidade beneficiaria Unión Fenosa Energías Especiales, S.A., con domicilio na rúa Betanzos, nº 1-1º esq., 15004 A Coruña.</p>
<p>Esta delegación acorda sinala-lo día 11 de novembro de 2002 para o levantamento das actas previas á ocupación, de conformidade cos artigos 52 da Lei de expropiación forzosa, do 16 de decembro de 1954, e 56 do seu regulamento, do 26 de abril de 1957, nas que se describirán os bens ou dereitos expropiables e de imposición de servidumes por producción e paso de enerxía eléctrica contidos na relación de predios que se expón xunto con esta resolución no taboleiro de edictos do Concello de Camariñas, deducida da que se someteu a información pública no Diario Oficial de Galicia, no BOP e no diario La Voz de Galicia de datas 1 de xullo, 8 de xullo e 27 de xuño de 2002, respectivamente; acto ó que deberán concorre-los propietarios propostos dos predios afectados, ós que se lles practicará notificación individual, sinalándose os horarios de toma de datos sobre o terreo e do levantamento efectivo das actas nas oficinas da referida casa consistorial.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así, dirixir ó Ministerio Fiscal, as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 30 de setembro de 2002.</p>
<p>Jesús Espada Martínez</p>
<p>Delegado provincial da Coruña</p>

