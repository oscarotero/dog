---
date: '2002-10-24'
id: '15386'
page: 15
number: 206
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 23 de setembro de 2002, da Delegación Provincial de Ourense, polo
  que se notifica a incoación dos expedientes sancionadores OU 004/2002-CEN e OU
  006/2002-CEN, devoltos polo servicio de correos.
range: Edicto
url: 'https://www.xunta.gal/dog/Publicados/2002/20021024/Anuncio15386_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, notifícaselles ás persoas que no anexo se mencionan, a incoación dos expedientes sancionadores por presuntas infraccións á Lei 9/2001, do 21 de agosto, de conservación da natureza (DOG nº 171 do 4 de setembro).</p>
<p>Noméase instructora dos expedientes a Miriam Areal López, funcionaria desta delegación; o réxime de recusación é o establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-los expedientes nesta delegación provincial, sita na rúa do Paseo nº 18-5º andar, e achegar por escrito alegacións, documentos, informacións ou proposta de probas que consideren convenientes na defensa dos seus dereitos.</p>
<p>De non efectuar alegacións no prazo fixado, este acordo de incoación poderá ser considerado proposta de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>De conformidade co artigo 42.4º, da Lei 30/1992, en relación coa Lei 4/1999, de réxime xurídico das administracións públicas e do procedemento administrativo común, infórmase de que no caso de non resolve-los presentes expedientes no prazo de seis meses, tendo en conta as posibles interrupcións do seu cómputo por causas imputables ós interesados, se producirá a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>Para resolve-los expedientes é competente por razón da contía da multa o delegado provincial desta consellería.</p>
<p>O pagamento voluntario porá fin ós expedientes. O importe da sanción que en cada caso corresponda farase efectivo empregando o impreso oficial que se facilitará na Delegación Provincial en Ourense ou en calquera unidade administrativa pertencente á Xunta de Galicia.</p>
<p>Ourense, 23 de setembro de 2002.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente/ano: OU 004/2002-CEN.</p>
<p>Denunciada: María José Freitas Da Silva.</p>
<p>DNI: 932419.</p>
<p>Último enderezo coñecido: Arcocelo. Barcelos. Portugal.</p>
<p>Feito denunciado: acampada non controlada.</p>
<p>Precepto infrinxido e sancionador: artigo 63.6º da Lei 9/2001, de conservación da natureza.</p>
<p>Sanción: 601,02 A.</p>
<p>Expediente/ano: OU 006/2002-CEN.</p>
<p>Denunciado: Eliseu Antonio Da Costa Pereira.</p>
<p>DNI: 6652028.</p>
<p>Último enderezo coñecido: Arcocelo. Barcelos. Portugal.</p>
<p>Feito denunciado: acendemento de lume nos lugares expresamente prohibidos.</p>
<p>Precepto infrinxido e sancionador: artigo 63.6º da Lei 9/2001, de conservación da natureza.</p>
<p>Sanción: 601,02 A.</p>

