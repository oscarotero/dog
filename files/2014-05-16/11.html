---
date: '2014-05-16'
id: CA01-120514-0001
page: 22116
number: 93
agency: Consellería de Facenda
section: IV. Oposicións e concursos.
title: >-
  RESOLUCIÓN do 8 de maio de 2014, do tribunal de selección designado para
  xulgar o proceso selectivo extraordinario de consolidación para o ingreso no
  corpo facultativo de grao medio da Xunta de Galicia, subgrupo A2, escala de
  axudantes de arquivos, bibliotecas e museos, especialidade de arquivos,
  convocado pola Orde do 20 de xuño de 2013 (Diario Oficial de Galicia número
  122, do 28 de xuño), pola que se dá publicidade a diversos acordos.
range: Resolución
url: >-
  https://www.xunta.gal/dog/Publicados/2014/20140516/AnuncioCA01-120514-0001_gl.html
---
<p>Na sesión que tivo lugar o 8 de maio de 2014, o tribunal nomeado pola Orde do 6 de febreiro de 2014 (Diario Oficial de Galicia número 36, do 21 de febreiro) para xulgar o proceso selectivo extraordinario de consolidación para o ingreso no corpo facultativo de grao medio da Xunta de Galicia, subgrupo A2, escala de axudantes de arquivos, bibliotecas e museos, especialidade de arquivos, convocado pola Orde do 20 de xuño de 2013 (Diario Oficial de Galicia número 122, do 28 de xuño), de conformidade co disposto en na II.1.1.1.,</p>
    <h2>ACORDOU:</h2>
    <p>Primeiro. Á vista das reclamacións e alegacións presentadas, anúlase as preguntas 3 e 85, pasan a ocupar o seu posto as preguntas de reserva 101 e 102 e desestímanse o resto das alegacións.</p>
    <p>Segundo. De acordo co establecido na base II.1.1.1 da orde da convocatoria, superaron o primeiro exercicio os aspirantes que obtiveron unha puntuación mínima de dez (10) puntos; fixáronse en cincuenta (50) o número de respostas correctas para lograr a dita puntuación, unha vez feitas as deducións previstas na mesma base.</p>
    <p>Terceiro. Publicar as puntuacións obtidas polos aspirantes presentados ao primeiro exercicio do proceso selectivo extraordinario de consolidación para o ingreso no corpo facultativo de grao medio da Xunta de Galicia, subgrupo A2, escala de axudantes de arquivos, bibliotecas e museos, especialidade de arquivos, no taboleiro de anuncios da Escola Galega de Administración Pública, no taboleiro de anuncios do Servizo de Información e Atención ao Cidadán da Vicepresidencia e Consellería de Presidencia, Administracións Públicas e Xustiza e na páxina web da Xunta de Galicia (www.xunta.es).</p>
    <p>Cuarto. De acordo co disposto na base II.1.2.7 da convocatoria, os aspirantes poderán presentar as alegacións que coiden oportunas con relación ás puntuacións no prazo de 10 días hábiles contados desde o seguinte ao da publicación desta resolución no Diario Oficial de Galicia.</p>
    <p>Quinto. De conformidade co disposto na base III.13 da orde da convocatoria, contra este acordo poderase interpoñer recurso de alzada nos termos previstos nos artigos 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 8 de maio de 2014</p>
    <footer><p>María del Mar García Miraz<br>Presidenta do tribunal</p></footer>

