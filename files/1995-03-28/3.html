---
date: '1995-03-28'
id: C85E
page: 2
number: 61
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 88/1995, do 10 de marzo, polo que se declara a utilidade pública e se
  dispón a urxente ocupación dos bens e dereitos afectados polas obras do
  corredor central Monforte-Lalín, tramo: Escairón-Monforte II
  (Bacelares-Escairón Leste), clave: N/LU/85.2.1.3.
range: Decreto
url: 'https://www.xunta.gal/dog/Publicados/1995/19950328/AnuncioC85E_gl.html'
---
<p>O 20 de xuño de 1994, o conselleiro de Política Territorial, Obras Públicas e Vivenda aprobou o expediente de información pública e definitivamente o estudio informativo.</p>
<p>O 3 de marzo de 1995 o conselleiro de Política Territorial, Obras Públicas e Vivenda aprobou o proxecto de trazado das obras do corredor central Monforte-Lalín, tramo Escairón-Monforte II (Bacelares-Escairón Leste), clave N/LU/85.2.1.3».</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada a referida declaración por dar continuidade ás actuacións no corredor central.</p>
<p>En virtude de todo o exposto e en aplicación do artigo 28.2 do Estatuto de autonomía de Galicia e dos artigos 10 e 52 da Lei de expropiación forzosa, en relación co previsto no artigo 8 da Lei 25/1988, do 29 de xullo, por proposta do conselleiro de Política Territorial, Obras Públicas e Vivenda e logo de deliberación do Consello da Xunta na súa reunión do día dez de marzo de mil novecentos noventa e cinco,</p>
<p>DISPOÑO:</p>
<p>Artigo único-Declara-la utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto das obras do corredor central Monforte-Lalín, tramo Escairón-Monforte II (Bacelares-Escairón Leste), clave N/LU/85.2.1.3».</p>
<p>Santiago de Compostela, dez de marzo de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

