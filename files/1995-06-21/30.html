---
date: '1995-06-21'
id: F29A
page: 4
number: 118
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 14 de xuño de 1995 pola que se anuncia a contratación dunha
  asistencia técnica para o desenvolvemento dun sistema de xestión de
  subvencións integrado co sistema de xestión de procedementos administrativos
  (SXPA), polo sistema de concurso público, procedemento aberto.
range: Resolución
url: 'https://www.xunta.gal/dog/Publicados/1995/19950621/AnuncioF29A_gl.html'
---
<p>Obxecto do contrato: contratación dunha asistencia técnica para desenvolvemento dun sistema de xestión de procedementos administrativos da Xunta de Galicia.</p>
<p>Prazo de execución: oito meses, contados desde o momento da sinatura do contrato.</p>
<p>Orzamento: 38.816.000 pesetas.</p>
<p>Documentos de interese para os licitadores: a documentación poderá examinarse na Subdirección Xeral de Contratación da Consellería da Presidencia e Administración Pública, os días e horas hábiles de oficina, durante o prazo de presentación de pro</p>
<p>posicións, sita no edificio central de San Caetano, 2ª planta en Santiago de Compostela.</p>
<p>Fianza provisional: 776.320 pesetas.</p>
<p>Fianza definitiva: 1.552.640 pesetas.</p>
<p>Clasificación que se esixe: grupo III, subgrupo 3, categoría C.</p>
<p>Modelo de proposición: a proposición económica axustarase estrictamente ó modelo que se xunta ó prego de cláusulas administrativas particulares.</p>
<p>Prazo de presentación de proposicións: as proposicións terán que presentarse en sobre pechado no rexistro xeral da Xunta de Galicia, situado na planta baixa do edificio administrativo central de San Caetano, Santiago de Compostela. O prazo de admisión rematará ás 14 horas do día en que se cumpran 52 días naturais, contados a partir do 14 de xuño, data na que se remite ó Diario Oficial de las Comunidades Europeas para a súa publicación neste.</p>
<p>Apertura de proposicións: en acto público ós tres días naturais, contados a partir do día seguinte ó de finalización de presentación de proposicións, ás trece horas, nunha das salas de reunións da Consellería da Presidencia e Administración Pública, sita no semisoto do edificio central de San Caetano, Santiago de Compostela. Se esta data coincidise en sábado, a apertura celebrarase ó día seguinte hábil.</p>
<p>O importe deste anuncio que se publica no Diario Oficial de las Comunidades Europeas (DOCE), Boletín Oficial del Estado (BOE) e Diario Oficial de Galicia (DOG) correrá a cargo do adxudicatario, que deberá aboar con antelación á sinatura do contrato.</p>
<p>Santiago de Compostela, 14 de xuño de 1995.</p>
<p>P.D. (Orde 13-12-1993)</p>
<p>Pablo Figueroa Dorrego</p>
<p>Secretario xeral da Consellería da Presidencia e Administración Pública</p>

