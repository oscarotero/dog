---
date: '1995-06-21'
id: F23A
page: 4
number: 118
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 11 de abril de 1995, da Dirección Xeral de Ordenación Educativa
  e Centros, pola que se lle autoriza a ampliación de catro unidades do 2º ciclo
  de educación infantil ó centro privado Alba de Vigo (Pontevedra).
range: Resolución
url: 'https://www.xunta.gal/dog/Publicados/1995/19950621/AnuncioF23A_gl.html'
---
<p>Examinado o expediente incoado pola Titularidade do centro privado Alba de Vigo (Pontevedra), no que solicita a ampliación de catro unidades do 2º ciclo de educación infantil no dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra, que o envía cos informes emitidos pola Inspección de Educación, pola Unidade Técnicca de Construccións e pola Oficina de Supervisión de Proxectos.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitario (BOE do 26) e demais disposicións complementarias.</p>
<p>Considerando que o devandito centro privado ten autorización ou clasificación definitiva para impartir educación preescolar.</p>
<p>Considerando que o Real decreto 1004/1991 establece, na súa disposición transitoria terceira, que os centros privados que teñan autorización ou clasificación definitiva para imparti-la educación preescolar, na entrada en vixencia desta real decreto, enténdense autorizados para poder imparti-lo segundo ciclo de educación infantil, suposto que se dá no centro solicitante.</p>
<p>Considerando que a disposición transitoria quinta do antedito real decreto, no seu apartado 3, obriga os centros de educación preescolar que tañan autorización definitiva para unha ou dúas unidades a completa-las unidades necesarias para imparti-lo segundo ciclo completo de educación infantil.</p>
<p>Esta dirección xeral resolveu:</p>
<p>Autorizarlle a ampliación de catro unidades do segundo ciclo de educación infantil ó centro privado que se relaciona no anexo da presente resolución, facendo constar que, para a posta en funcionamento</p>
<p>delas a titulación do profesorado deberá axustarse ó establecido no Real decreto 1004/1991.</p>
<p>Santiago de Compostela, 11 de abril de 1995.</p>
<p>Xerardo Muñoz Sánchez-Brunete</p>
<p>Director xeral de Ordenación Educativa e Centros</p>
<p>ANEXO</p>
<p>Provincia de Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Esperanto, 8.</p>
<p>Denominación: Alba.</p>
<p>Titular: Centro de Estudios Alba, S.L.</p>
<p>Nivel: educación infantil-segundo ciclo.</p>
<p>Unidades de que constaba: 2.</p>
<p>Unidades novas autorizadas: 4.</p>
<p>Total de unidades autorizadas: 6</p>

