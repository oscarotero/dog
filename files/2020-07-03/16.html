---
date: '2020-07-03'
id: G2158-220620-0001
page: 26463
number: 131
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (845/2019).
range: Edicto
url: >-
  https://www.xunta.gal/dog/Publicados/2020/20200703/AnuncioG2158-220620-0001_gl.html
---
<p>Neste órgano xudicial tramítase procedemento de familia, garda, custodia, alimentos de fillo menor non matrimonial non consensuado 845/2019, seguido por instancias de Rosalía Díaz, contra Rafael Antonio Franco Tunjano, nos cales se ditou sentenza o 15 de xuño de 2020, cuxo teor literal é o seguinte:</p>
    <p>Sentenza alimentos número 517/2020.</p>
    <p>Maxistrada xuíza: Laura Guede Gallego.</p>
    <p>En Ourense o 15 de xuño de 2020.</p>
    <p>Vistos os presentes autos número 845/2019 sobre petición de alimentos, garda e custodia promovidos pola procuradora Sra. López Calvete, en nome e representación de Rosalía Díaz, dirixida polo letrado Sr. Deaño, fronte a Rafael Antonio Franco Tunjano, que foi declarado en rebeldía, con intervención do Ministerio Fiscal.</p>
    <p>Resolución:</p>
    <p>Acordo a adopción das seguintes medidas reguladores da garda e custodia do menor F.F.D., así como a súa pensión de alimentos:</p>
    <p>Atribúese a garda e custodia do fillo menor de idade F (9.6.2009) á demandante.</p>
    <p>Atribúese o exercicio exclusivo da patria potestade á nai.</p>
    <p>Suspéndese o réxime de visitas que Rafael Antonio Franco Tunjano puidese ter co seu fillo F.</p>
    <p>En concepto de alimentos a favor do seu fillo, establécese a obriga do pai de aboar, dentro dos cinco días hábiles de cada mes e na conta que designe a demandante, a suma de 100 euros, que serán anualmente actualizados en función das variacións que experimente o IPC ou índice que o substitúa na data do un de xaneiro. Así mesmo, establécese a obriga de aboar o 50 % dos gastos de material escolar que se xeran anualmente no mes de setembro e o 50 % dos gastos extraordinarios diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios, sendo necesario o consentimento previo para estes últimos e non para os primeiros.</p>
    <p>Atribúese o uso e desfrute do domicilio que fora familiar ao menor e á súa nai, baixo cuxa custodia queda.</p>
    <p>Non se impoñen as custas do presente procedemento a ningunha das partes.</p>
    <p>Notifíquese esta resolución ás partes e ao Ministerio Fiscal. Esta sentenza non é firme. Conforme o disposto no artigo 208.4 LAC, indícase que contra a presente resolución cabe preparar, no prazo de cinco días, recurso de apelación (arts. 457 e ss da LAC) ante este tribunal.</p>
    <p>Lévese o orixinal ao libro de sentenzas, deixando testemuño abondo en autos.</p>
    <p>Así o acorda, manda e asina a súa señoría. Dou fe.</p>
    <p>Ourense, 17 de xuño de 2020</p>
    <footer><p>A letrada da Administración de xustiza</p></footer>

