---
date: '1997-12-30'
id: E802
page: 12
number: 251
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 19 de novembro de 1997, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo do sector do comercio de bazares e artigos de
  regalo.
range: Resolución
url: 'https://www.xunta.gal/dog/Publicados/1997/19971230/AnuncioE802_gl.html'
---
<p>Visto o expediente do convenio colectivo para o sector do comercio de bazares e artigos de regalo, que tivo entrada nesta delegación provincial o día 14-11-1997, subscrito en representación da parte económica pola Asociación Provincial de Empresarios de Comercio de Bazares y Artículos de Regalo, e da parte social, polas centrais sindicais CC.OO. e UGT, con data do 15-10-1997. De conformidade co disposto</p>
<p>no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbriraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 19 de novembro de 1997.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo provincial de comercio</p>
<p>de bazares e artigos de regalo de Pontevedra</p>
<p>Artigo 1º.-Partes asinantes.</p>
<p>Son partes asinantes do presente convenio as centrais sindicais CC.OO. e a UGT, en representación dos traballadores, e a Asociación Provincial de Empresarios del Comercio de Bazares y Artículo de Regalo de la Provincia de Pontevedra, en representación dos empresarios do sector.</p>
<p>Artigo 2º.-Ámbito de aplicación.</p>
<p>O presente convenio é de aplicación obrigatoria para tódalas empresas englobadas no sector de comercio de bazares e artigos de regalo, que teñan centros de traballo encadrados dentro da provincia de Pontevedra.</p>
<p>Artigo 3º.-Ámbito persoal.</p>
<p>Afectará tanto ó persoal que actualmente preste os seus servicios nas referidas empresas como a aquel que ingrese no futuro, durante a vixencia do convenio.</p>
<p>Artigo 4º.-Vixencia.</p>
<p>O convenio entrará en vigor ós quince días da súa sinatura, aínda que os seus efectos económicos rexerán a partir do 1º de xaneiro de 1997.</p>
<p>Artigo 5º.-Duración.</p>
<p>O presente convenio terá unha duración dun ano, e os seus efectos rematarán o 31 de decembro de 1997, e prorrogaranse por anualidades, automaticamente, se non media denuncia das partes con tres meses, polo menos, ó termo da súa vixencia.</p>
<p>Artigo 6º.-Compensación e absorción.</p>
<p>As condicións que se establecen no presente convenio compensarán calquera das existentes no momento de entrar en vigor e absorberán as que no futuro poidan establecerse, calquera que sexa a norma da que se deriven.</p>
<p>Artigo 7º.-Retribucións.</p>
<p>Os soldos e salarios correspondentes ás distintas categorías son os que figuran na táboa salarial anexa.</p>
<p>Artigo 8º.-Revisión salarial.</p>
<p>No caso de que o IPC establecido polo INE rexistrase o 31-12-1997 un incremento superior ó 2,6% respecto á cifra que resultase do dito IPC o 31-12-1996, o dito exceso servirá de base para a negociación do ano 1998.</p>
<p>Para iso, no momento da negociación do convenio colectivo do ano 1998, procederase a cuantifica-lo dito exceso, calculado sobre os salarios utilizados para realiza-los aumentos pactados para 1997. A cuantificación do dito exceso sumaráselle ós salarios vixentes o 31 de decembro de 1997 e, sobre a cantidade resultante, calcularanse os incrementos salariais para 1998.</p>
<p>Artigo 9º.-Non discriminación por razón de sexo.</p>
<p>O empresario está obrigado a pagar pola prestación dun traballo igual o mesmo salario, tanto por salario base coma polos complementos salariais, sen discriminación ningunha por razón de sexo.</p>
<p>Artigo 10º.-Gratificacións extraordinarias.</p>
<p>Establécense como gratificacións extraordinarias as seguintes:</p>
<p>-Paga de xullo: igual a unha mensualidade do salario base maila antigüidade, en concepto de gratificación de xullo.</p>
<p>-Paga de outubro: consistente en 16 días do salario base maila antigüidade, se é o caso.</p>
<p>-Paga de decembro: igual a unha mensualidade do salario base maila antigüidade, en concepto de gratificación de Nadal.</p>
<p>-Paga de marzo: igual a unha mensualidade de salario base maila antigüidade, en concepto de participación de beneficios.</p>
<p>Artigo 11º.-Antigüidade.</p>
<p>En concepto de antigüidade, tódolos traballadores terán dereito por cada trienio a un cinco por cento do salario base correspondente á categoría profesional.</p>
<p>Artigo 12º.-Saídas e axudas de custo.</p>
<p>Se por necesidades de servicio tivese que desprazarse algún traballador fóra da cidade na que habitualmente ten o seu destino, a empresa aboaralle os gastos que efectuase, logo de presentación dos xustificantes correspondentes. En compensación daqueles gastos que non teñan xustificación posible, o persoal terá dereito, ademais, a unha axuda de custos de 510 ptas. e 831 ptas. diarias respectivamente, segundo que o desprazamento sexa por media xornada ou completa.</p>
<p>Artigo 13º.-Xornada de traballo.</p>
<p>A xornada laboral será de 40 horas semanais de traballo efectivo.</p>
<p>Nos supostos de xornada continuada, establecerase un período de descanso de 15 minutos, coñecido como tempo de bocadillo, que se computará como tempo de traballo efectivo.</p>
<p>Artigo 14º.-Vacacións.</p>
<p>Todo o persoal cun ano na empresa desfrutará dun período de trinta e un días naturais de vacacións.</p>
<p>Artigo 15º.-Falecemento do traballador.</p>
<p>En caso de falecemento do traballador, aboaránselles ós seus dereito-habentes tres mensualidades do salario real que percibise no momento do feito causante.</p>
<p>Artigo 16º.-Incapacidade temporal.</p>
<p>As empresas, en caso de incapacidade temporal, calquera que sexa a súa orixe, completarán as prestacións da Seguridade Social ata o 100% do salario real, durante doce meses, a partir da recepción da baixa.</p>
<p>Artigo 17º.-Xubilación.</p>
<p>Ó se produci-la xubilación dun traballador con quince anos de servicio, aboaráselle unha mensualidade; ata vintecinco anos, dúas mensualidades, e con máis de vintecinco anos, tres mensualidades.</p>
<p>Non obstante, respectaranse as axudas superiores que por este concepto veñan outorgando as empresas.</p>
<p>Artigo 18º.-Faltas e sancións.</p>
<p>Observarase o disposto nos artigos 12º e seguintes do acordo marco de ámbito nacional para o comercio.</p>
<p>Artigo 19º.-Acción e representación sindical na empresa.</p>
<p>Observarase o disposto na lexislación vixente.</p>
<p>Artigo 20º.-Novas categorías profesionais.</p>
<p>Grupo II. Persoal mercantil técnico non titulado.</p>
<p>Inspector de sucursais: é quen, ás ordes do director, xerente ou xefe comercial, leva a cabo a inspección das sucursais que teña establecidas a empresa, corrixindo os erros existentes nelas, efectuando rectificacións de prezos e realizando inventarios.</p>
<p>Inspector de vendas: é quen, ás ordes do director, xerente, xefe de comercio ou xefe de vendas, leva a cabo a selección e realización de nomeamentos de representantes, inspeccionando en ruta o labor destes e colaborando na promoción de vendas por xunto.</p>
<p>Para efectos de cotización á Seguridade Social, tanto o inspector de sucursais coma o de vendas se encadran no grupo de tarifa 3.</p>
<p>Artigo 21º.-Recoñecemento médico.</p>
<p>Recoméndaselles ós empresarios de bazares que, «voluntariamente» e logo de acordo cos seus traballadores, desexen que estes sexan sometidos a un reco</p>
<p>ñecemento médico, e anualmente soliciten a información pertinente no gabinete de seguridade e hixiene no traballo de Rande.</p>
<p>Artigo 22º.-Licencias.</p>
<p>Os traballadores terán dereito a unha licencia retribuída de ata un máximo de catro días naturais ó ano, por necesidade de atender persoalmente asuntos propios que non admitan demora, téndose en conta para iso os desprazamentos que o traballador teña que facer e as demais circunstancias que no caso concorran.</p>
<p>Esta licencia, demostrada a súa indubidable necesidade, concederase no acto, sen prexuízo das sancións que se lle poidan impoñer ó traballador que alegue causas que resulten falsas.</p>
<p>Igualmente, nos casos de morte ou enterramento de cónxuxe, ascendentes, descendentes ou irmáns, así como enfermidade grave de cónxuxe, pais e fillos e parto de esposa, os traballadores terán dereito a unha licencia retribuída de ata cinco días naturais, téndose en conta para iso os desprazamentos que o traballador teña que realizar e as demais circunstancias que no caso concorran.</p>
<p>Así mesmo, os traballadores terán dereito a unha licencia retribuída dun día ó ano, que deberá ser solicitada cunha antelación nínima de cinco días.</p>
<p>Artigo 23º.-Excedencia por maternidade.</p>
<p>As traballadoras que, como consecuencia do nacemento de fillo e para atende-lo seu coidado, soliciten un período de excedencia non superior a tres anos, contados desde o remate do descanso por maternidade ó que se refire o nº 3 do artigo 46 do Estatuto dos traballadores, terán dereito á reserva do posto de traballo e á reincorporación a este, unha vez finalizada a excedencia, sempre que soliciten o reingreso cun mes de antelación ó termo desta.</p>
<p>Artigo 24º.-Axuda escolar.</p>
<p>Esta axuda escolar será aboada en cada unha das doce mensualidades do ano, e percibirase, calquera que sexa o número de fillos, por un só deles, entendéndose como tal o de maior idade, e na contía seguinte:</p>
<p>-De 1 a 10 anos: 2.322.</p>
<p>-De 11 a 14 anos: 4.646.</p>
<p>-De 15 a 18 anos: 7.628.</p>
<p>Artigo 25º.-Roupa de traballo.</p>
<p>Os traballadores que proceda serán provistos obrigatoriamente, por parte da empresa, de uniformes ou outras pezas de roupa de traballo das coñecidas e típicas para a realización das distintas e diversas actividades que o uso vén aconsellando.</p>
<p>A provisión de tales pezas de roupa debe facerse ó comeza-la relación laboral entre a empresa e o traballador en número de dúas pezas, que se reporán en anualidades sucesivas de maneira conveniente ou, polo menos, na metade delas.</p>
<p>Artigo 26º.-Desconto en compras.</p>
<p>O desconto mínimo nas compras que realice o persoal nas súas respectivas empresas será do quince por cento, agás en artigos de oferta ou rebaixa, respectándose as situacións máis favorables que se veñan dando.</p>
<p>Artigo 27º.-Comisión paritaria.</p>
<p>Créase unha comisión paritaria do convenio como órgano de interpretación e conciliación. A dita comisión estará integrada por tres membros de cada representación elixidos de entre os que compoñen a comisión deliberadora.</p>
<p>Artigo 28º.-Lexislación subsidiaria.</p>
<p>En todo o non expresamente previsto neste convenio, observarase o que dispoñen as normas legais de vixente aplicación.</p>
<p>Disposicións adicionais</p>
<p>Primeira.-Co fin de evita-lo atraso na negociación do vindeiro convenio e dados os prexuízos que ós empresarios e traballadores lles causa o aboamento de atrasos salariais, as partes asinantes do convenio acordan constituír na terceira semana de xaneiro de 1998, a comisión deliberadora e inicia-las negociacións do vindeiro convenio, que rexerá a partir do primeiro de xaneiro do dito ano.</p>
<p>Segunda.-As partes nomean unha comisión paritaria que, en principio, estará configurada polos mesmos membros que o fosen da comisión negociadora do presente convenio, para o estudio e subseguinte incorporación ó convenio colectivo do ano 1998, das directrices do acordo marco de comercio de 1996, no referido a categorías profesionais.</p>
<p>Táboa salarial anexa ano 1997</p>
<table><tbody><tr><td></td></tr>
<tr><td>Categorías</td><td>Salario
mensual</td></tr>
<tr><td></td></tr>
</tbody></table>
<table><tbody><tr><td>A) Grupo mercantil:</td></tr>
<tr><td>1. Persoal mercantil técnico non titulado:</td></tr>
<tr><td>Xefe de división</td><td>116.400</td></tr>
<tr><td>Xefe de persoal de compras, de vendas</td><td>113.200</td></tr>
<tr><td>Encargado xeral</td><td>113.200</td></tr>
<tr><td>Xefe de sucursal, xefe de almacén</td><td>99.800</td></tr>
<tr><td>Inspector de vendas, inspector de sucursais</td><td>99.800</td></tr>
<tr><td>Encargado de establecemento</td><td>88.500</td></tr>
<tr><td>2. Persoal mercantil propiamente dito:</td></tr>
<tr><td>Viaxante, corredor de praza</td><td>84.500</td></tr>
<tr><td>Dependente de 22 a 25 anos</td><td>82.400</td></tr>
<tr><td>Dependente de 25 anos en diante</td><td>83.600</td></tr>
<tr><td>Dependente maior</td><td>91.800</td></tr>
<tr><td>Axudante</td><td>81.100</td></tr>
<tr><td>Traballadores en formación (por 30 horas semanais
efectivas, según R.D. 1992/1984):</td></tr>
<tr><td>-De 16 anos</td><td>23.600</td></tr>
<tr><td>-De 17 anos</td><td>37.200</td></tr>
<tr><td>B) Persoal técnico non titulado:</td></tr>
<tr><td>Xefe de división</td><td>116.400</td></tr>
<tr><td>Xefe administrativo</td><td>103.800</td></tr>
<tr><td>C) Grupo administrativo:</td></tr>
<tr><td>Contable-caixeiro</td><td>84.500</td></tr>
<tr><td>Xefe de sección administrativa</td><td>95.900</td></tr>
<tr><td>Oficial administrativo e operador de máquinas contables</td><td>85.100</td></tr>
<tr><td>Auxiliar administrativo de 18 anos en diante</td><td>81.100</td></tr>
<tr><td>Aspirante de 16 e 17 anos</td><td>49.700</td></tr>
</tbody></table>
<table><tbody><tr><td></td></tr>
<tr><td>Categorías</td><td>Salario
mensual</td></tr>
<tr><td></td></tr>
</tbody></table>
<table><tbody><tr><td>Auxiliar de caixa de 16 e 17 anos</td><td>49.700</td></tr>
<tr><td>Auxiliar de caixa de 18 a 22 anos</td><td>81.100</td></tr>
<tr><td>Auxiliar de caixa de 22 a 25 anos</td><td>83.100</td></tr>
<tr><td>Auxiliar de caixa de 25 ou máis anos</td><td>87.400</td></tr>
<tr><td>D) Grupo de actividades auxiliares:</td></tr>
<tr><td>Xefe de sección mercantil</td><td>90.300</td></tr>
<tr><td>Xefe de sección de servicios</td><td>93.200</td></tr>
<tr><td>Escaparatista</td><td>95.900</td></tr>
<tr><td>Profesional de oficio de 1ª e 2ª</td><td>81.100</td></tr>
<tr><td>Capataz, telefonista, empaquetador, envasador</td><td>81.100</td></tr>
<tr><td>Mozo especializado-repartidor a domicilio</td><td>81.100</td></tr>
<tr><td>Mozo</td><td>81.100</td></tr>
<tr><td>E) Subalternos:</td></tr>
<tr><td>Conserxe, vixilante, sereno, ordenanza, cobrador</td><td>81.100</td></tr>
<tr><td>Persoa da limpeza</td><td>81.100</td></tr>
<tr><td>Persoa da limpeza por horas (ptas./hora)</td><td>282</td></tr>
</tbody></table>
<p>10272</p>

