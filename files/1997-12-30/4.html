---
date: '1997-12-30'
id: E7DE
page: 12
number: 251
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 475/1997, do 12 de decembro, de modificación do Decreto 242/1997, do
  25 de agosto, polo que se acepta a cesión a título gratuíto dun terreo de
  15.000 m sito na zona do Marco (Melide), feita polo Concello de Melide a favor
  da Comunidade Autónoma de Galicia para a construcción dun centro público de
  educación secundaria.
range: Decreto
url: 'https://www.xunta.gal/dog/Publicados/1997/19971230/AnuncioE7DE_gl.html'
---
<p>Unha vez publicado o Decreto 242/1977, do 25 de agosto, advertiuse que a superficie aceptada de</p>
<p>15.000 m non se correspondía unicamente co predio descrito no seu artigo 1.</p>
<p>Logo da incorporación ó expediente da certificación literal do acordo do Pleno do Concello de Melide, resulta que a superficie cedida comprende tamén os predios inscritos no Rexistro da Propiedade de Arzúa no libro 91, tomo 537, folios 76 e 79, números 16420 e 16422.</p>
<p>De conformidade co disposto no artigo 105 da Lei 30/1992, de réxime xurídico de administracións públicas e procedemento administrativo común, e nos termos da proposta da Consellería de Economía e Facenda e logo de deliberación do Consello da Xunta de Galicia na súa reunión do día doce de decembro de mil novecentos noventa e sete,</p>
<p>DISPOÑO:</p>
<p>Artigo único.-Modifícase o artigo 1 do Decreto 242/1997, polo que se acepta a cesión a título gratuíto dun terreo de 15.000 m sito na zona do Marco (Melide), feita polo Concello de Melide a favor da Comunidade Autónoma para a construcción dun centro público de educación secundaria, publicado no DOG nº 176, do 12 de setembro de 1997, que queda redactado como segue:</p>
<p>«Artigo primeiro.-Acéptase a cesión gratuíta dun terreo de 15.000 m sito no Concello de Melide e integrado pola suma da superficie dos seguintes predios:</p>
<p>-Chousa coñecida co nome Da Casqueira, cunha superficie dunha hectárea, trinta e catro áreas e noventa e catro centiáreas, que linda: norte, chousa de herdeiros de Antón Ron; leste, de José Casal; sur, herdeiros de Manuel Segade; e oeste, herdeiros de Manuel Taboada. Inscrita no Rexistro da Propiedade de Arzúa cos seguintes datos rexistrais: libro 91, tomo 537, folio 77, nº 1856.</p>
<p>-Pasto e monte baixo chamado Chousa do Marco, cunha superficie dunha área e seis centiáreas, que linda: norte, Pacita Portos Ares, hoxe irmáns Porto Roca; e oeste, Jesús Buján e Ramona Roca. Inscrita no libro 91, tomo 537, folio 76, nº 16420.</p>
<p>-Chousa coñecida polo nome Do Marco ou Das Latas, de catorce áreas, que linda: norte, Hernando Vázquez Irago e Mercedes Rodríguez Vázquez; sur, Ricardo Porto Rodríguez; leste, Ezequiel Parrado Sampedro e herdeiros de Celestino Rodríguez, e oeste, herdeiros de Perfecto Lago e de Taboada de Pezobre. Inscrita no libro 91, tomo 537, folio 79, nº 16422».</p>
<p>Santiago de Compostela, doce de decembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>10433</p>

