---
date: '2012-09-19'
id: G0165-040912-0002
page: 36676
number: 179
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 17 de xullo de 2012, da Secretaría Xeral de Medio Rural e
  Montes, pola que se dá publicidade á modificación, suspensión e cancelación de
  unidades de admisión no Rexistro Galego de Materiais de Base para a Produción
  de Materiais Forestais de Reprodución.
range: Resolución
url: >-
  https://www.xunta.gal/dog/Publicados/2012/20120919/AnuncioG0165-040912-0002_gl.html
---
<p>O artigo 1.5 do Decreto 135/2004, do 17 de xuño, polo que se crea o Rexistro Galego de Materiais de Base para a Produción de Materiais Forestais de Reprodución, establece como competencias da Dirección Xeral de Montes a xestión do Rexistro Galego de Materiais de Base para a Produción de Materiais Forestais de Reprodución.</p>
    <p>O artigo 5.2 do Decreto 135/2004 establece que a Dirección Xeral de Montes poderá suspender a autorización concedida aos materiais de base procedendo á cancelación da súa inscrición no rexistro.</p>
    <p>O artigo 13.1 do Decreto 46/2012, do 19 de xaneiro, polo que se establece a estrutura orgánica da Consellería do Medio Rural e do Mar, e do Fondo de Garantía Agrícola recolle as funcións da Secretaría Xeral de Medio Rural e Montes. </p>
    <p>Por último, o punto 4 do artigo 1 indica que o contido do rexistro será de carácter público e difundido adecuadamente a toda a sociedade e aos axentes do sector forestal.</p>
    <p>En consecuencia, realizados os estudos técnicos pertinentes e comprobado o cumprimento dos requisitos mínimos para a autorización dos materiais de base destinados á produción de materiais de reprodución da categoría seleccionados, conforme o disposto no anexo III do Real decreto 289/2003, e realizada a revisión das unidades de admisión autorizadas ata o momento e de acordo co disposto na Lei 1/1983, do 22 de febreiro, reguladora da Xunta e da súa Presidencia e demais normativa aplicable, a Secretaría Xeral de Medio Rural e Montes mediante Resolución do 12 de xullo de 2012 procedeu a suspender a autorización concedida ás unidades de admisión da especie <em>Pinus pinaster</em> Aiton inscrita co número 7, da especie <em>Quercus robur</em> L. inscritas cos números 26, 27, 28, 30 e 31 no Rexistro Galego de Materiais de Base para a Produción de Materiais Forestais de Reprodución como mouteiras selectas, e cancelar a súa inscrición nese rexistro; así como a modificar os datos de superficie da unidade de admisión da especie <em>Pinus pinaster</em> Aiton inscrita co número 11 no dito rexistro que se relaciona no anexo. </p>
    <p>Os códigos do Catálogo Nacional de Materiais de Base correspondentes ás unidades de admisión canceladas son para <em>Pinus pinaster </em>Aiton o RS-26/01a/008 e para <em>Quercus robur </em>L. o RS-41/01/001, o RS-41/01/002, o RS-41/01/003, o RS-41/01/005 e o RS-41/01/006.</p>
    <p>Santiago de Compostela, 17 de xullo de 2012</p>
    <footer><p>Tomás Fernández-Couto Juanas<br>Secretario xeral de Medio Rural e Montes</p></footer>
    <h2>ANEXO</h2>
    <p>Especie: <em>Pinus pinaster</em> Aiton.</p>
    <table>
     <tbody>
      <tr>
       <td>Nº rex.</td>
       <td>Código galego</td>
       <td>Código estatal</td>
       <td>Superficie (ha)</td>
      </tr>
      <tr>
       <td>11</td>
       <td>ES/36/ppa/2/1a/2/1/1</td>
       <td>RS-26/01a/013</td>
       <td>26,4</td>
      </tr>
     </tbody>
    </table>

