---
date: '2002-10-31'
id: 15FAE
page: 15
number: 211
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 8 de outubro de 2002, da Dirección Xeral de Tecnoloxía e
  Desenvolvemento Sectorial, pola que se lle dá publicidade á adhesión das
  certificadoras SGS ICS Ibérica, S.A. e Delfos Auditores, S.A. ó convenio
  aberto de colaboración entre a Consellería de Industria e Comercio e as
  empresas avaliadoras da conformidade para o fomento da certificación dos
  sistemas de xestión da calidade no tecido empresarial galego.
range: Resolución
url: 'https://www.xunta.gal/dog/Publicados/2002/20021031/Anuncio15FAE_gl.html'
---
<p>Con data 18 de xuño de 2002 subscribiuse entre a Consellería de Industria e Comercio e as empresas avaliadoras da conformidade un convenio aberto de colaboración para o fomento da certificación dos sistemas de xestión da calidade no tecido empresarial galego que foi publicado no DOG nº 132, do 10 de xullo de 2002.</p>
<p>Na cláusula terceira do convenio recóllese a posibilidade de adherirse a el aquelas certificadoras que o soliciten e reúnan os requisitos esixidos no convenio. Conforme o establecido na dita cláusula as certificadoras SGS ICS Ibérica, S.A., e Delfos Auditores, S.A. presentaron solicitude de adhesión ó dito convenio aberto.</p>
<p>Vista a documentación remitida por ámbalas dúas certificadoras, o conselleiro de Industria e Comercio resolveu adherir a SGS ICS Ibérica, S.A., con CIF: A-80773534, representada por Ramón Robles Rodríguez, e a Delfos Auditores, S.A., con CIF: A-59350231, representada por David Galeote Godás, ó convenio aberto de colaboración entre a Consellería de Industria e Comercio e as empresas avaliadoras da conformidade para o fomento dos sistemas de xestión da calidade no tecido empresarial galego, do 18 de xuño de 2002.</p>
<p>Cumprida a tramitación regulamentaria procede a publicación no Diario Oficial de Galicia da devandita adhesión co fin de darlle publicidade a este feito.</p>
<p>O que se fai público para os efectos oportunos.</p>
<p>Santiago de Compostela, 8 de outubro de 2002.</p>
<p>José Manuel González González</p>
<p>Director xeral de Tecnoloxía e Desenvolvemento</p>
<p>Sectorial</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

