---
date: '2023-04-28'
id: L130-100423-0001
page: 26922
number: 82
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do estudo de detalle para a ordenación de
  volumes no ámbito EL-8/QG do Plan xeral de ordenación municipal da Coruña
  (expediente 631/2023/40).
range: Anuncio
url: >-
  https://www.xunta.gal/dog/Publicados/2023/20230428/AnuncioL130-100423-0001_gl.html
---
<p>A Xunta de Goberno local, na sesión que tivo lugar o 29 de marzo de 2023, acordou aprobar inicialmente o documento denominado Estudo de detalle para a ordenación de volumes no ámbito EL-8/QG do PXOM da Coruña. Xaneiro 2023, promovido pola Axencia Galega de Infraestruturas e redactado por Monteoliva Arquitectura, S.L.P.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e dos artigos 194.2 e 207 do seu regulamento, sométese o expediente a información pública polo prazo dun (1) mes contado desde o día seguinte ao da última das publicacións deste anuncio, no <em>Diario Oficial de Galicia</em> ou nun dos xornais de maior difusión na provincia, para que calquera persoa poida examinar o estudo de detalle e formular as alegacións que considere convenientes.</p>
    <p>A documentación estará á disposición no taboleiro de anuncios da sede electrónica do Concello na epígrafe de información urbanística; na web de Urbanismo, na epígrafe exposición pública, e no visor Desenvolvemento do planeamento. Tamén poderá consultarse fisicamente nas dependencias da Área de Urbanismo, Vivenda, Infraestruturas e Mobilidade do Concello da Coruña (praza de Indalecio Prieto, 1-3), Departamento de Planeamento, das 9.00 ás 13.00 horas, de luns a venres.</p>
    <p>A Coruña, 4 de abril de 2023</p>
    <footer><p>A alcaldesa<br>P.D. (Decreto 3847/2019, do 27 de xuño)<br>Francisco Dinís Díaz Gallego<br>Concelleiro delegado de Urbanismo, Vivenda, Infraestruturas e Mobilidade</p></footer>

