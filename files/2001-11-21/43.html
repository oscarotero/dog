---
date: '2001-11-21'
id: 121F6
page: 14
number: 225
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do estudio de detalle na estrada de Camposancos.
  (Expediente 7076/411).
range: Anuncio
url: 'https://www.xunta.gal/dog/Publicados/2001/20011121/Anuncio121F6_gl.html'
---
<p>O Consello da Xerencia Municipal de Urbanismo, en sesió do 11 de outubro de 2001, adoptou, entre outros, o seguinte acordo:</p>
<p>Primeiro.-Aprobar inicialmente o estudio de detalle da estrada de Camposancos (Santo André de Comesaña), sobre o polígono sito detrás da estación de servicio San Andrés Park, segundo proxecto e planos redactados polo arquitecto Xosé A. Comesaña García, visado polo COAG con datas do 15-6-2001 e 27-9-2001 (expediente 7076/411).</p>
<p>Segundo.-Someter este expediente ó trámite de información pública polo prazo dun mes, mediante publicación de anuncios no Diario Oficial de Galicia e nun dos xornais de maior circulación da provincia, con notificación individualizada ós propietarios do ámbito e demais interesados, na forma prevista nos artigos 58 e 59 da Lei 30/1992, do 26 de novembro (LRXA-PAC).</p>
<p>O prazo de exposición ó público entenderase aberto desde a primeira publicación ata o remate do mes, contados desde o último anuncio: A documentación atópase na oficina de Información da Xerencia Municipal de Urbanismo ó dispor do público, planta baixa do edificio da Xerencia.</p>
<p>Este anuncio servirá de notificación, nos termos do artigo 59 da Lei de réxime xurídico das admi</p>
<p>nistracións públicas e do procedemento administrativo común, para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados persoalmente.</p>
<p>Vigo, 26 de outubro de 2001.</p>
<p>Lóis Pérez Castrillo</p>
<p>Alcalde-presidente da Xerencia Municipal de Urbanismo</p>

