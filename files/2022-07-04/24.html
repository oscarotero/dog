---
date: '2022-07-04'
id: V0653-200622-0010
page: 38113
number: 126
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 17 de xuño de 2022, da Xefatura Territorial da Coruña, polo que se
  someten a información pública a solicitude de autorización administrativa
  previa, a autorización administrativa de construción, o estudo de impacto
  ambiental (EIA) e o proxecto sectorial (proxecto de interese autonómico, PIA)
  do proxecto do parque eólico Pedra Queimada, nos concellos de Arteixo, A
  Laracha e Carballo (expediente IN408A 2020/70).
range: Acordo
url: >-
  https://www.xunta.gal/dog/Publicados/2022/20220704/AnuncioV0653-200622-0010_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a continuación:</p>
    <p>Solicitante/promotora: Desarrollos Renovables del Norte, S.L.U. (CIF B85368371).</p>
    <p>Enderezo social: avenida de Europa, nº 10, parque empresarial La Moraleja, 28108 Alcobendas (Madrid).</p>
    <p>Enderezo para efectos de notificacións: rúa Varsovia, 4C, 5º andar, 15707 Santiago de Compostela (A Coruña).</p>
    <p>Denominación do proxecto: parque eólico Pedra Queimada (expediente IN408A 2020/70).</p>
    <p>Concellos afectados: Arteixo, A Laracha e Carballo (A Coruña).</p>
    <p>Potencia a instalar: 11,4 MW.</p>
    <p>Número de aeroxeradores que se van a instalar: 2 ud × 5,7 MW de potencia nominal unitaria.</p>
    <p>Produción media neta estimada: 38,21 GWh/ano.</p>
    <p>Horas netas anuais equivalentes a potencia nominal: 3.352 horas.</p>
    <p>Orzamento de execución material: 7.527.916,91 €.</p>
    <p>Prazo de execución: dez (10) meses.</p>
    <p>Localización (área de afección):</p>
    <table>
     <tbody>
      <tr>
       <td colspan="2">Parque eólico Pedra Queimada</td>
      </tr>
      <tr>
       <td>A.D.E.</td>
       <td>Baldaio e Alto do Lendo</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Pedra Queimada</td>
      </tr>
      <tr>
       <td rowspan="2">Vértice poligonal</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>1</td>
       <td>530.335,53</td>
       <td>4.794.685,89</td>
       <td>Carballo</td>
      </tr>
      <tr>
       <td>2</td>
       <td>532.362,42</td>
       <td>4.795.574,92</td>
       <td>A Laracha</td>
      </tr>
      <tr>
       <td>3</td>
       <td>535.590,20</td>
       <td>4.791.006,11</td>
       <td>Arteixo</td>
      </tr>
      <tr>
       <td>4</td>
       <td>533.881,23</td>
       <td>4.790.256,60</td>
       <td>A Laracha</td>
      </tr>
      <tr>
       <td>5</td>
       <td>533.019,23</td>
       <td>4.790.543,93</td>
       <td>A Laracha</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Pedra Queimada</td>
      </tr>
      <tr>
       <td rowspan="2">Aeroxerador</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>A1</td>
       <td>532.436,00</td>
       <td>4.794.985,00</td>
       <td>A Laracha</td>
      </tr>
      <tr>
       <td>A2</td>
       <td>534.715,00</td>
       <td>4.791.260,00</td>
       <td>Arteixo</td>
      </tr>
     </tbody>
    </table>
    <p>Características técnicas da instalación:</p>
    <p>• Dous (2) aeroxeradores tripá de 5,7 MW de potencia nominal unitaria. O aeroxerador A1, modelo Nordex N149/5.7 TS125, ten un diámetro do rotor de 149,1 m e altura ata a buxa de 125 m, mentres que o A2 é do modelo Nordex N163/5.7 TS148 cun diámetro de 163 m e altura de 148 m.</p>
    <p>• Dous (2) centros de transformación trifásicos de relación de transformación 0,75/30 kV, montados no interior da torre de cada aeroxerador.</p>
    <p>• Os aeroxeradores agrúpanse en dous (2) circuítos subterráneos, cada un á tensión de 30 kV, que unirán cada respectivo aeroxerador coa subestación Monteagudo, onde se elevará a tensión ata 66 kV. O condutor utilizado será cable de aluminio RHZ1 18/30 kV, de 240 mm² de sección.</p>
    <p>• Dispoñerase dun único sistema de terras enlazando, mediante cable enterrado de cobre de 50 mm², os circuítos de posta a terra dos aeroxeradores.</p>
    <p>• Pola mesma gabia que as liñas de media tensión, instalarase unha rede de comunicacións que utilizará como soporte un cable de fibra óptica tipo monomodo.</p>
    <p>• A enerxía xerada polo parque eólico Pedra Queimada evacuarase a través da subestación de nova construción Monteagudo 66/30 kV, situada no concello de Carballo e obxecto doutro proxecto independente con número expediente IN661A 03/03 (actualmente en tramitación). A dita subestación conectarase coa subestación de Morás a través dunha nova liña de alta tensión de 66 kV. O proxecto desta liña tampouco entra dentro do alcance deste proxecto.</p>
    <p>Obxecto da información pública:</p>
    <p>A solicitude de autorización administrativa previa, a autorización administrativa de construción, o estudo de impacto ambiental (EIA) e o proxecto sectorial (proxecto de interese autonómico, PIA) das instalacións.</p>
    <p>Documentación que se expón:</p>
    <p>1. Proxecto de execución (maio 2022, asinado o 13.5.2022).</p>
    <p>2. Estudo de impacto ambiental (EIA) (outubro 2021, asinado o 8.11.2021).</p>
    <p>3. Proxecto sectorial (proxecto de interese autonómico, PIA) (outubro 2021, visado o 5.11.2021).</p>
    <p>De conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, o proxecto faise público para o coñecemento xeral e para que se poida examinar a documentación técnica anteriormente relacionada e, se é o caso, presentar as alegacións ou observacións que se consideren oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em> (DOG).</p>
    <p>A documentación estará á disposición das persoas interesadas nas dependencias da Sección de Enerxía da Xefatura Territorial da Coruña da Vicepresidencia Primeira e Consellería de Economía, Industria e Innovación (rúa Vicente Ferrer, nº 2, 2º andar, 15071 A Coruña, teléfonos 981 18 49 83 e 18 49 17), de luns a venres, das 9.00 ás 14.00 horas, así como nas casas do Concello de Arteixo, A Laracha e Carballo (A Coruña). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://ceei.xunta.gal/transparencia/informacion-publica/en-tramitacion/instalacions-de-xeracion</p>
    <p>A Coruña, 17 de xuño de 2022</p>
    <footer><p>Isidoro Martínez Arca<br>Xefe territorial da Coruña</p></footer>

