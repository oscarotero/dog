---
date: '2020-12-10'
id: L243-261120-0003
page: 48494
number: 248
agency: Concello de Ponte Caldelas
section: VI. Anuncios. b) Administración local.
title: >-
  ANUNCIO de orde de execución subsidiaria relativo á xestión da biomasa
  (expediente 1193/2020).
range: Anuncio
url: >-
  https://www.xunta.gal/dog/Publicados/2020/20201210/AnuncioL243-261120-0003_gl.html
---
<p>De conformidade cos artigos 44 e 46.1 da Lei 39/2015, do 1 de outubro, do procedemento administrativo común das administracións públicas, intentouse sen efecto a notificación do acto que se indica por causas non imputables á Administración. </p>
    <p>Ao non ser posible a práctica da comunicación a que se refire o número 2 do artigo 22 da Lei 3/2007, do 9 de abril, de prevención e defensa contra os incendios forestais de Galicia, aos titulares das parcelas que se relacionan a seguir, por causas non imputables a esta Administración, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, faise pública a comunicación de xestión da biomasa.</p>
    <p>Publícase o presente anuncio no <em>Diario Oficial de Galicia</em> (DOG) para que sirva de notificación á persoa interesada, a cuxo fin se lle comunica que tanto a notificación como o expediente se atopa á súa disposición no Concello de Ponte Caldelas (avenida de Galicia, 17, 36820 Ponte Caldelas, Pontevedra). Igualmente poderá acceder a través da sede electrónica desta entidade.</p>
    <p>Considerando que o artigo 22.3 da Lei 3/2007, do 9 de abril, de prevención e defensa contra os incendios forestais de Galicia, establece que cando non se puidese determinar a identidade da persoa responsable da xestión da biomasa vexetal e retirada de especies arbóreas prohibidas ou resultase infrutuosa a notificación da comunicación efectuarase mediante un anuncio no <em>Boletín Oficial del Estado </em>e no <em>Diario Oficial de Galicia</em> dos datos catastrais da parcela.</p>
    <p>Considerando que o artigo 22.4 da Lei 3/2007, do 9 de abril, de prevención e defensa contra os incendios forestais de Galicia, posibilita a este concello para a execución subsidiaria en caso de incumprimento dos traballos de xestión da biomasa, repercutindo os custos ás persoas responsables.</p>
    <p>Considerando que o artigo 22.6 da Lei 3/2007, do 9 de abril, de prevención e defensa contra os incendios forestais de Galicia, establece a obriga das persoas responsables de facilitar os necesarios accesos ás entidades responsables dos traballos de xestión da biomasa, que non requirirán de ningunha autorización para a execución subsidiaria da xestión da biomasa nas redes de faixas de xestión.</p>
    <p>Acto que se vai notificar: procedemento de execución subsidiaria (expediente 1193/2020).</p>
    <p>Interesado: 35147120S.</p>
    <p>Custo da execución subsidiaria: 160,76 euros (IVE incluído).</p>
    <p>Ref. catastral: 36043A036001610000JF (pol. 36-parc. 161) e 36043A036001660000JD (pol. 36-parc. 166).</p>
    <p>Prazo: 1 mes.</p>
    <p>Ponte Caldelas, 23 de novembro de 2020</p>
    <footer><p>Andrés Díaz Sobral<br>Alcalde</p></footer>

