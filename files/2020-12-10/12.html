---
date: '2020-12-10'
id: G2177-191120-0001
page: 48432
number: 248
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO de notificación de sentenza (F02 1268/2019).
range: Edicto
url: >-
  https://www.xunta.gal/dog/Publicados/2020/20201210/AnuncioG2177-191120-0001_gl.html
---
<p>Familia, garda, custodia, alimentos fillo menor non matrimonial non consensuado 1268/2019</p>
    <p>Sobre divorcio contencioso</p>
    <p>Demandante: Cinda Nely Bautista Ramírez</p>
    <p>Procurador: Óscar Pérez Goris</p>
    <p>Avogado: Francisco Javier Seijo Iglesias</p>
    <p>Demandado: Freddy Cueto Loaiza</p>
    <p>No procedemento de referencia ditouse a resolución cuxo encabezamento e resolución é o seguinte:</p>
    <p>«Sentenza número 338/2020</p>
    <p>Santiago de Compostela, 17 de novembro de 2020.</p>
    <p>Vistos por min, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial, o presente xuízo verbal número 1268/2019 promovido polo procurador Sr. Pérez Goris, en nome e representación de Cinda Nely Bautista Ramírez, maior de idade, asistida do letrado Sr. Seijo Iglesias, fronte a Freddy Cueto Loaiza, maior de idade, sinalado en autos, declarado en rebeldía procesual, con intervención da representante do Ministerio Fiscal.</p>
    <p>...</p>
    <p>Decido que, estimando substancialmente a demanda de xuízo verbal deducida polo procurador Sr. Pérez Goris, en nome e representación de Cinda Nely Bautista Ramírez, maior de idade, asistida do letrado Sr. Seijo Iglesias, fronte a Freddy Cueto Loaiza, maior de idade, sinalado en autos, declarado en rebeldía procesual, con intervención da representante do Ministerio Fiscal, procede acordar:</p>
    <p>1º. A atribución á demandante do exercicio exclusivo da patria potestade sobre a menor ata a maioría de idade da filla común en cuestións médicas, sanitarias, educativas, incluídas excursións e campamentos, saídas de territorio estatal, renovación do pasaporte e DNI, cambios de domicilio e empadroamento e demais cuestións análogas.</p>
    <p>2º. A atribución á demandante da garda e custodia sobre a menor.</p>
    <p>3º. O recoñecemento ao demandado do réxime de estadías e comunicación descrito na demanda.</p>
    <p>4º. A fixación a cargo do demandado a favor da menor dunha pensión de alimentos de 200 euros/mes, que se pagarán por adiantado, dentro dos cinco primeiros días de cada mes mediante ingreso na conta bancaria que designe a miña representada, e que se actualizará anualmente a partir do mes de xaneiro do ano seguinte á sentenza, de conformidade coas variacións porcentuais que experimente o índice de prezos de consumo que elabore o Instituto Nacional de Estatística ou organismo que o substitúa.</p>
    <p>5º. Os gastos extraordinarios, entendéndose como tales os gastos médicos, sanitarios e educativos, material escolar, libros e matrícula, así como todas as actividades extraescolares, deportivas ou lúdicas a que acuda a menor, serán sufragados por ambas as partes por metade.</p>
    <p>Cando se prevexa realizar un gasto de anómala contía, deberá anticiparse ao proxenitor non custodio a necesidade de realizar o gasto e o seu orzamento (salvo supostos de urxencia). Se non se obtivese a conformidade explícita, deberá acudirse ao xulgado para que se ditamine sobre o carácter do gasto e, no seu caso, a obriga dos proxenitores de sufragalo na porcentaxe establecida.</p>
    <p>Non procede efectuar especial pronunciamento sobre as costas do presente proceso.</p>
    <p>Esta resolución non é firme e fronte a esta cabe interpoñer recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial da Coruña (arts. 458 ss. e 776 Lei de axuizamento civil), logo de consignación do depósito de 50 euros previsto na disposición adicional décimo quinta da LOPJ.</p>
    <p>Así, por esta miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Publicación. Lida e publicada a anterior resolución en audiencia pública polo xuíz que a ditou, no día da data, dou fe».</p>
    <p>E como consecuencia do ignorado paradoiro do demandado Freddy Cueto Loaiza, expídese o presente edicto para que sirva de cédula de notificación a través da súa publicación no boletín oficial.</p>
    <p>Santiago de Compostela, 18 de novembro de 2020</p>
    <footer><p>O/a letrado/a da Administración de xustiza</p></footer>

