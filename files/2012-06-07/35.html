---
date: '2012-06-07'
id: CA04-210512-0001
page: 22092
number: 108
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 8 de maio de 2012, da Xefatura Territorial da Coruña, pola que
  se somete a información pública a petición da autorización administrativa
  dunha instalación eléctrica nos concellos de Boiro e Rianxo (expediente IN407A
  32/2009).
range: Resolución
url: >-
  https://www.xunta.gal/dog/Publicados/2012/20120607/AnuncioCA04-210512-0001_gl.html
---
<p>Para os efectos previstos na Lei 54/1997, do 27 de novembro (BOE n.º 285), do sector eléctrico, e no título VII do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: modificado do proxecto L.M.T.S., C.T.C. polígono A Dorna.</p>
    <p>Situación: concellos de Boiro e Rianxo.</p>
    <p>Características técnicas: </p>
    <p>– Liña eléctrica de media tensión subterránea, a 20 kV, cunha lonxitude de 10,570 km, con orixe en cela de liña na subestación de Boiro, condutor tipo R.H.Z.1-2OL-12/20 kV 3(1×240) Al e final en apoio de celosía 16/2000 existente da L.M.T.A. BOI809 entre o C.T. O Pazo e o C.T. Igrexa Taragoña, realizando entrada e saída nos C.T.S. proxectados.</p>
    <p>– Centros de transformación n.º 1, 3, 4 e 5, cunha potencia de 400 kVA e relación de transformación de 20.000/400-230 V.</p>
    <p>– Centro de transformación n.º 6, cunha potencia de 250 kVA e relación de transformación de 20.000/400-230 V.</p>
    <p>– Centros de transformación n.º 2 e 7, cunha potencia de 630 kVA e relación de transformación de 20.000/400-230 V. </p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no edificio administrativo de Monelos, rúa Vicente Ferrer, 2-2.º andar, 15071 A Coruña, no prazo de vinte días a partir da última publicación.</p>
    <p>A Coruña, 8 de maio de 2012.</p>
    <footer><p>Susana Vázquez Romero<br>Xefa territorial da Coruña</p></footer>

