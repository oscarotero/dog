---
date: '2012-06-07'
id: G2102-180512-0001
page: 22054
number: 108
agency: Xulgado de Primeira Instancia número 9 da Coruña
section: V. Administración de xustiza.
title: EDICTO (1228/2010).
range: Edicto
url: >-
  https://www.xunta.gal/dog/Publicados/2012/20120607/AnuncioG2102-180512-0001_gl.html
---
<p>No procedemento de referencia ditouse a resolución cuxo encabezamento e ditame son do teor literal seguinte:</p>
    <p>«Sentenza.</p>
    <p>Na Coruña o 31 de maio de 2011.</p>
    <p>Vistos por min Rosa Agrasso Barbeito, maxistrada xuíza do Xulgado de Primeira Instancia número 9 da Coruña e o seu partido, os autos de xuízo verbal número 1228/2010 deste xulgado, promovidos por Ángel Rodríguez Seoane, representado polo procurador Domingo Rodríguez Siaba e baixo a dirección do letrado José M.ª Padín Viaño, fronte a José Antonio, Carmen e Manuel Seoane Cernadas e contra María J. Seoane Cernadas, representados pola procuradora Monserrat Souto Fernández, baixo a dirección letrada de Pablo Arangüena Fernández, e contra Placeres Seoane Cernadas, Josefina Seoane Cernadas, Pedro Seoane Cernadas, Dolores Seoane Cernadas e María Jesús Fernández Villaverde, en situación de rebeldía procesual, exercendo unha acción de reparación e de reclamación de danos.</p>
    <p>Decido que estimo a demanda interposta por Ángel Rodríguez Seoane, representado polo procurador Domingo Rodríguez Siaba fronte a José Antonio, Carmen e Manuel Seoane Cernadas e contra María J. Seoane Cernadas, representados pola procuradora Monserrat Souto Fernández e contra Placeres Seoane Cernadas, Josefina Seoane Cernadas, Pedro Seoane Cernadas, Dolores Seoane Cernadas e María Jesús Fernández Villaverde, en situación de rebeldía procesual, e condeno os demandados a cortar as pólas que sobrevoan a herdade do demandante, así como as raíces que invaden o terreo deste, e todo iso adoptando a solución técnica necesaria para impedir que sobrevoen ou invadan, unhas e outras, a devandita herdade no futuro.</p>
    <p>Tamén deberán reparar os danos ocasionados pola árbore litixiosa no muro e chan de formigón existentes no terreo do demandante.</p>
    <p>Todo iso con imposición de custas aos demandados.</p>
    <p>Notifíquese esta resolución ás partes, facéndolles saber que non é firme, e que contra ela cabe interpoñer recurso de apelación no prazo de cinco días, desde o seguinte á súa notificación, mediante escrito ante este xulgado para ante a Audiencia Provincial».</p>
    <p>E como consecuencia do ignorado paradoiro de Manuel Seoane Cernadas e María Plácida Seoane Cernadas, expídese a presente para que sirva de cédula de notificación.</p>
    <p>A Coruña, 10 de abril de 2012.</p>
    <footer><p>O/a secretario/a xudicial</p></footer>

