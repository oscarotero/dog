---
date: '2012-06-07'
id: CA04-250512-0002
page: 22100
number: 108
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 24 de maio de 2012, da Xefatura Territorial da Coruña, pola que
  se anuncia o levantamento das actas previas á ocupación de bens e dereitos
  afectados por instalacións do gasoduto de distribución de gas natural, ramal
  de subministración en 10 bar a Carral (expediente 5-0/2011).
range: Resolución
url: >-
  https://www.xunta.gal/dog/Publicados/2012/20120607/AnuncioCA04-250512-0002_gl.html
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións do gasoduto de distribución denominado ramal de subministración en 10 bar a Carral, de 6.221 m de lonxitude, que discorre polos termos municipais de Culleredo, Cambre e Carral (expediente 5-0/2011), por Resolución da Dirección Xeral de Industria, Enerxía e Minas do 28 de marzo de 2012, a favor da entidade beneficiaria Gas Galicia SDG, S.A. con enderezo na rúa Lisboa, s/n, edificio Área Central, local 31 HIJ, 15707 Santiago de Compostela (A Coruña).</p>
    <p>Esta xefatura territorial acorda sinalar os días 9, 10, 11, 12, 16, 17 e 19 de xullo de 2012 para o levantamento das actas previas á ocupación, de conformidade cos artigos 52 da Lei de expropiación forzosa do 16 de decembro de 1954 e 56 do seu Regulamento do 26 de abril de 1957, nas cales se describirán os bens ou dereitos expropiables e de imposición de servidume de paso de gas natural, contidos na relación de predios que se expón xunto con esta resolución no taboleiro de edictos dos concellos de Culleredo, Cambre e Carral, deducida da que se someteu a información pública no DOG e BOP do 28 de outubro de 2011 e nos xornais <em>La Voz de Galicia</em> e <em>La Opinión</em> do 21 de outubro de 2011, respectivamente, acto ao cal deberán concorrer os propietarios propostos dos predios afectados, aos cales se lles practicará notificación individual sinalándoselles os horarios de toma de datos sobre o terreo e do levantamento efectivo das actas nas oficinas das referidas casas do concello.</p>
    <p>Esta publicación realizarase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixir ao Ministerio Fiscal as dilixencias que se produzan destes, de conformidade co artigo 5 da devandita Lei de expropiación forzosa.</p>
    <p>A Coruña, 24 de maio de 2012.</p>
    <footer><p>Susana Vázquez Romero<br>Xefa territorial da Coruña</p></footer>

