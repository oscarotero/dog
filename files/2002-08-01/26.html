---
date: '2002-08-01'
id: F20E
page: 11
number: 147
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: VI. ANUNCIOS
title: >-
  Cédula do 26 de xuño de 2002, da Delegación Provincial de Pontevedra, pola que
  se fai pública a resolución de desistencia do 16 de abril de 2002 das axudas á
  contratación indefinida do expediente administrativo FM 343B 2001/1099-5.
range: Cédula
url: 'https://www.xunta.gal/dog/Publicados/2002/20020801/AnuncioF20E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de desistencia da solicitude das axudas á contratación indefinida do expediente administrativo, consonte o establecido na Orde do 10-5-2001 (DOG nº 97, do 22 de maio), publícase:</p>
<p>1º Expediente de procedemento: FM 343B 2001/1099-5.</p>
<p>Orde da convocatoria: 10 de maio de 2001 (DOG nº 97, do 22 de maio).</p>
<p>Interesado: Yago Macoi, S.L.</p>
<p>Enderezo: travesía de Vigo, 237, baixo, 36207 Vigo (Pontevedra).</p>
<p>Asunto: resolución por delegación do delegado provincial da Consellería de Familia e Promoción do Emprego, Muller e Xuventude con data do 16 de abril de 2002, ó abeiro da Orde do 10-5-2001.</p>
<p>Resolución:</p>
<p>Examinada a solicitude de axudas pola contratación indefinida de traballadores, presentada por Iván Magallanes Pérez, en nome e representación de Yago Macoi, S.L., e tendo en conta os seguintes:</p>
<p>Antecedentes.</p>
<p>Primeiro.-A solicitude foi presentada o 27-9-2001.</p>
<p>Segundo.-O Servicio de Fomento do Emprego desta delegación provincial notificoulle ó interesado o 7-12-2001 o requirimento de emenda da súa solicitude.</p>
<p>Terceiro.-O solicitante non achegou a documentación requirida no prazo concedido:</p>
<p>-DNI, vixente, do representante da entidade.</p>
<p>-Poder do representante para actuar en nome da entidade, vixente na data da solicitude e inscrito no rexistro mercantil ou no rexistro que corresponda.</p>
<p>-CIF da empresa.</p>
<p>-DNI, vixente, do traballador Luis F. Lis Fajardo.</p>
<p>-Contrato de traballo polo que solicita as axudas, en modelo oficial, e xustificante da súa comunicación á oficina de emprego.</p>
<p>-Certificado de períodos de inscrición do traballador como demandante de emprego na oficina de emprego.</p>
<p>-Informe de vida laboral do traballador, emitido pola Tesourería Xeral da Seguridade Social.</p>
<p>-Comunicación da contratación á Seguridade Social. (A clave de tipo de contrato debe se-la correcta).</p>
<p>Fundamentos.</p>
<p>Primeiro.-A competencia desta delegación provincial da Consellería de Familia e Promoción do Emprego, Muller e Xuventude, para coñecer e resolver esta solicitude, vén determinada polo artigo 3 da Orde do 10-5-2001 (DOG do 22 de maio) pola que se regulan os programas de fomento da contratación e da estabilidade no emprego na Comunidade Autónoma de Galicia para o ano 2001.</p>
<p>Segundo.-Artigo 5.1º da orde reguladora en relación cos artigos 71 e 42 da Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro (BOE do 14 de xaneiro).</p>
<p>Vistos os preceptos citados e demais de xeral e pertinente aplicación, esta delegación provincial</p>
<p>ACORDA:</p>
<p>Declara-la desistencia da súa solicitude.</p>
<p>Notifíqueselle ó interesado esta resolución, que pon fin á vía administrativa e contra a que cabe formular recurso contencioso-administrativo, no prazo de dous meses desde o día seguinte ó da súa notificación, ante a Sala do Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, pode interpoñerse recurso de reposición, no prazo dun mes desde o día seguinte ó da súa notificación, ante esta delegación provincial, de conformidade co disposto na Lei 29/1998, do 13 de xullo, reguladora da xurisdicción contencioso-administrativa e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 16 de abril de 2002. P.D. Joaquín Macías Sánchez. Delegado provincial de Pontevedra.</p>
<p>Os correspondentes expedientes constan no Servicio de Fomento do Emprego da Delegación Provincial da Consellería de Familia e Promoción do Emprego, Muller e Xuventude en Vigo.</p>
<p>Vigo, 26 de xuño de 2002.</p>
<p>Joaquín Macías Sánchez</p>
<p>Delegado provincial de Pontevedra</p>

