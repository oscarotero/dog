---
date: '2015-01-26'
id: G0164-160115-0004
page: 3707
number: 16
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 22 de outubro de 2014, da Secretaría Xeral de Cultura, pola que
  se inscribe a Asociación Jacobea de Jaén no Rexistro de Entidades de Promoción
  do Camiño de Santiago.
range: Resolución
url: >-
  https://www.xunta.gal/dog/Publicados/2015/20150126/AnuncioG0164-160115-0004_gl.html
---
<p>Feitos.</p>
    <p>A Asociación Jacobea de Jaén, con domicilio social na rúa Andújar núm. 6-baixo de Jaén, representada por Jacinto Fuentes Mesa, solicitou ser inscrita no Rexistro de Entidades de Promoción do Camiño de Santiago o día 23 de setembro de 2014.</p>
    <p>A solicitude foi presentada segundo o modelo inserido como anexo I do Decreto 45/2001, de refundición da normativa en materia do Camiño de Santiago (DOG núm. 36, do 20 de febreiro), modificado polo Decreto 209/2002, do 13 de xuño (DOG núm. 121, do 25 de xuño), e con ela foi presentada a documentación pertinente segundo o artigo 26 do citado decreto.</p>
    <p>Fundamentos de dereito.</p>
    <p>É de aplicación especificamente ao procedemento a seguinte normativa:</p>
    <p>• Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria.</p>
    <p>• Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto regula que para a súa inscrición no rexistro, as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste.</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 21 de outubro de 2014 sobre a solicitude, no cal se constata que a Asociación Jacobea de Jaén persegue os obxectivos fixados no decreto.</p>
    <p>A solicitude presentada cumpre as normas establecidas no citado Decreto 45/2001, do 1 de febreiro.</p>
    <p>Polo anterior,</p>
    <h2>RESOLVO:</h2>
    <p>Que a Asociación Jacobea de Jaén quede inscrita no Rexistro de Entidades de Promoción do Camiño de Santiago co número 206.</p>
    <p>Santiago de Compostela, 22 de outubro de 2014</p>
    <footer><p>Anxo Manuel Lorenzo Suárez<br>Secretario xeral de Cultura</p></footer>

