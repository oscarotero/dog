---
date: '2015-01-26'
id: CA01-210115-0001
page: 3797
number: 16
agency: Consellería de Facenda
section: IV. Oposicións e concursos.
title: >-
  ORDE  do  19  de  xaneiro  de  2015  pola  que  se  convocan  para  a 
  elección  de destino definitivo os/as aspirantes que superaron o proceso
  selectivo para o ingreso no corpo facultativo de grao medio da Xunta de
  Galicia, subgrupo A2, escala de axudantes de arquivos, bibliotecas e museos,
  especialidade de arquivos, convocado pola Orde do 20 de xuño de 2013.
range: Orde
url: >-
  https://www.xunta.gal/dog/Publicados/2015/20150126/AnuncioCA01-210115-0001_gl.html
---
<p>En virtude da Orde do 20 de xuño de 2013 (DOG núm. 122, do 28 de xuño) convocouse o proceso selectivo para o ingreso no corpo facultativo de grao medio da Xunta de Galicia, subgrupo A2, escala de axudantes de arquivos, bibliotecas e museos, especialidade de arquivos.</p>
    <p>O tribunal designado para cualificar o dito proceso acordou facer pública e elevar á Dirección Xeral da Función Pública a relación de aspirantes que o superaron na súa Resolución do 17 de novembro de 2014 (DOG núm. 225, do 24 de novembro). </p>
    <p>Co obxecto de que os/as aspirantes que superaron o dito proceso selectivo poidan ser nomeados/as funcionarios/as de carreira do corpo facultativo de grao medio da Xunta de Galicia, subgrupo A2, escala de axudantes de arquivos, bibliotecas e museos, especialidade de arquivos, e segundo o disposto na Lei 7/2007, do 12 de abril, do Estatuto básico do empregado público, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e demais normativa concordante, esta consellería </p>
    <h2>DISPÓN:</h2>
    <p>Primeiro. Convocar os/as aspirantes que superaron o proceso selectivo para o ingreso no corpo facultativo de grao medio da Xunta de Galicia, subgrupo A2, escala de axudantes de arquivos, bibliotecas e museos, especialidade de arquivos, ao acto de elección de destino definitivo que terá lugar no salón de actos núm. 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 30 de xaneiro de 2015 ás 10.00 horas.</p>
    <p>Segundo. Os/as aspirantes convocados/as poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>Terceiro. Os/as aspirantes deberán ir provistos/as de DNI ou outro documento que acredite fidedignamente a súa identidade; no caso de non comparecer persoalmente, poderán ser representados/as por terceiras persoas con poder notarial suficiente.</p>
    <p>Cuarto. Aos/ás aspirantes que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas ós/ás aspirantes presentes ou representados/as, entre as que queden sen adxudicar.</p>
    <p>Quinto. Os/as aspirantes poderán solicitar ser declarados/as en excedencia voluntaria por prestación de servizos no sector público ou por interese particular reguladas no artigo 57.1 do Decreto lexislativo 1/2008, do 13 de marzo, en redacción dada polo artigo 25 da Lei 15/2010, do 28 de decembro (DOG núm. 250, do 30 de decembro). Nestes supostos deberán presentarse ao chamamento cun certificado do/da responsable da súa unidade de persoal en que conste a condición con que prestan servizos na actualidade. </p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante a conselleira de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 19 de xaneiro de 2015</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>Anexo </h2>
    <table>
     <tbody>
      <tr>
       <td>Núm.</td>
       <td>Código do posto</td>
       <td>Nv.</td>
       <td>Grupos</td>
       <td>Corpo/escala</td>
       <td>Denominación posto</td>
       <td>Cons.</td>
       <td>Centro directivo</td>
       <td>Centro destino</td>
       <td>Concello</td>
       <td>Formación específica</td>
       <td>Observacións</td>
      </tr>
      <tr>
       <td>1</td>
       <td>ED3010000215770011</td>
       <td>16</td>
       <td>A2</td>
       <td>Especial</td>
       <td>Técnico/a medio/a arquivos</td>
       <td>CU</td>
       <td>Dirección Xeral do Patrimonio Cultural</td>
       <td>S. X. de Arquivos</td>
       <td>Santiago de Compostela</td>
       <td>Axudante sección arquivos (R.I.)</td>
       <td>&amp;nbsp;</td>
      </tr>
      <tr>
       <td>2</td>
       <td>EDC995030115001020</td>
       <td>16</td>
       <td>A2</td>
       <td>Especial</td>
       <td>Técnico/a medio/a arquivos</td>
       <td>CU</td>
       <td>Servizos periféricos</td>
       <td>Arquivo do Reino de Galicia</td>
       <td>A Coruña</td>
       <td>Axudante sección arquivos (R.I.).</td>
       <td>Xornada mañá ou tarde</td>
      </tr>
      <tr>
       <td>3</td>
       <td>EDC995030115001021</td>
       <td>16</td>
       <td>A2</td>
       <td>Especial</td>
       <td>Técnico/a medio/a de arquivos</td>
       <td>ED</td>
       <td>Servizos periféricos</td>
       <td>Arquivo do Reino de Galicia</td>
       <td>A Coruña</td>
       <td>Axudante sección arquivos (R.I.).</td>
       <td>Xornada mañá ou tarde</td>
      </tr>
      <tr>
       <td>4</td>
       <td>EDC995030127001011</td>
       <td>16</td>
       <td>A2</td>
       <td>Especial</td>
       <td>Técnico/a medio/a arquivos</td>
       <td>CU</td>
       <td>Servizos periféricos</td>
       <td>Arquivo Lugo</td>
       <td>Lugo</td>
       <td>Axudante sección arquivos (R.I.).</td>
       <td>Xornada mañá ou tarde</td>
      </tr>
      <tr>
       <td>5</td>
       <td>EDC995030132001010</td>
       <td>16</td>
       <td>A2</td>
       <td>Especial</td>
       <td>Técnico/a medio/a de arquivos</td>
       <td>ED</td>
       <td>Servizos periféricos</td>
       <td>Arquivo Ourense</td>
       <td>Ourense</td>
       <td>Axudante sección arquivos (R.I.).</td>
       <td>Xornada mañá ou tarde</td>
      </tr>
      <tr>
       <td>6</td>
       <td>EDC995030136001007</td>
       <td>16</td>
       <td>A2</td>
       <td>Especial</td>
       <td>Técnico/a medio/a arquivos</td>
       <td>CU</td>
       <td>Servizos periféricos</td>
       <td>Arquivo de Pontevedra</td>
       <td>Pontevedra</td>
       <td>Axudante sección arquivos (R.I.).</td>
       <td>Xornada mañá ou tarde</td>
      </tr>
      <tr>
       <td>7</td>
       <td>EDC995030227001011</td>
       <td>16</td>
       <td>A2</td>
       <td>Especial</td>
       <td>Técnico/a medio/a arquivos</td>
       <td>CU</td>
       <td>Servizos periféricos</td>
       <td>Arquivo Xeral Territorial Lugo</td>
       <td>Lugo</td>
       <td>Axudante sección arquivos (R.I.).</td>
       <td>Xornada mañá ou tarde</td>
      </tr>
      <tr>
       <td>8</td>
       <td>PRC991000127001200</td>
       <td>18</td>
       <td>A2</td>
       <td>Especial (escala axudantes arquivos, bibliotecas e museos, especialidade arquivos)</td>
       <td>Técnico/a medio/a arquivos</td>
       <td>PR</td>
       <td>Servizos periféricos</td>
       <td>Edificios xudiciais (Lugo)</td>
       <td>Lugo</td>
       <td>&amp;nbsp;</td>
       <td>&amp;nbsp;</td>
      </tr>
      <tr>
       <td>9</td>
       <td>PRC991000132001200</td>
       <td>18</td>
       <td>A2</td>
       <td>Especial (escala axudantes arquivos, bibliotecas e museos, especialidade arquivos)</td>
       <td>Técnico/a medio/a arquivos</td>
       <td>PR</td>
       <td>Servizos periféricos</td>
       <td>Edificios xudiciais (Ourense)</td>
       <td>Ourense</td>
       <td>&amp;nbsp;</td>
       <td>&amp;nbsp;</td>
      </tr>
     </tbody>
    </table>

