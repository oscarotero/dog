---
date: '2016-04-20'
id: G0422-140316-0007
page: 14505
number: 75
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 29 de febreiro de 2016, da Secretaría Xeral de Calidade e
  Avaliación Ambiental, polo que se somete a información pública a solicitude de
  modificación substancial para a planta de fabricación de tensioactivos e
  química fina situada no polígono industrial de Sabón, no concello de Arteixo
  (A Coruña) (expediente 2015-IPPC-M-69).
range: Anuncio
url: >-
  https://www.xunta.gal/dog/Publicados/2016/20160420/AnuncioG0422-140316-0007_gl.html
---
<p>Para os efectos previstos no Real decreto 815/2013, do 18 de octubre, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19.10.2013), faise público que por espazo de vinte (20) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado</p>
    <p>– Proxecto básico de modificación substancial da AAI clave: 2006/0343_NAA/IPPC da planta de Arteixo Química, S.L.U. Febreiro 2016.</p>
    <p>Para que calquera interesado poida consultalo e, se é o caso, formular no dito prazo as alegacións, suxestións ou observacións que xulgue convenientes. O documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela).</p>
    <p>Ademais poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/ &gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 29 de febreiro de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2015-IPPC-M-69.</p>
    <p>Peticionario: Arteixo Química, S.L.U.</p>
    <p>Domicilio social e localización da instalación: avenida da Prensa, parcela 51, polígono industrial de Sabón, 15142 Arteixo (A Coruña).</p>
    <p>Actividade: fabricación de produtos químicos (tensioactivos e axentes de superficie). Esta instalación está incluída no ámbito de aplicación do Real decreto 840/2015, do 21 de setembro, polo que se aproban medidas de control dos riscos inherentes aos accidentes graves en que interveñan substancias perigosas (nivel superior).</p>
    <p>Descrición da modificación: as modificacións proxectadas consisten</p>
    <p>– Na fabricación dun novo produto (cloruro de dialildimetilamonio: DADMAC 65 %, cunha produción estimada inicialmente en 800 t/ano).</p>
    <p>– Na instalación dun depósito de almacenamento de epiclorhidrina, co obxecto de cambiar o tipo de almacenamento.</p>
    <p>– No incremento da fabricación de policarbonatos.</p>
    <p>Estas actuacións comportan:</p>
    <p>– A instalación de novos depósitos no parque de inflamables e na zona de produción.</p>
    <p>– Un incremento significativo na xeración de residuos perigosos (dunhas 67 t/ano a unhas 937 t/ano).</p>
    <p>Verteduras: a modificación non supón cambios respecto da situación actual.</p>

