---
date: '2016-04-20'
id: G0426-210316-0001
page: 14540
number: 75
agency: Consellería do Medio Rural
section: VI. Anuncios. a) Administración autonómica.
title: "EDICTO do 15 de marzo de 2016, do Xurado Provincial de Clasificación de Montes Veciñais en Man Común de Pontevedra, \_polo que se dá publicidade ao acordo sobre o deslindamento parcial\_ realizado entre as comunidades de montes veciñais en man común\_ de Amoedo e de Cepeda, do concello da Cañiza, respecto do linde común dos seus montes."
range: Edicto
url: >-
  https://www.xunta.gal/dog/Publicados/2016/20160420/AnuncioG0426-210316-0001_gl.html
---
<p>Para os efectos previstos no artigo 53 da Lei 7/2013, do 28 de xuño, de montes de Galicia, dáse publicidade ao acordo do Xurado Provincial de Clasificación de Montes Veciñais en Man Común de Pontevedra que, en sesión que tivo lugar o día 8 de febreiro de 2016, adoptou o seguinte acordo en relación co deslindamento parcial entre as comunidades de montes veciñais en man común de Amoedo e a comunidade de Cepeda, no concello da Cañiza, respecto do linde común dos seus montes.</p>
    <p>Antecedentes feitos.</p>
    <p>Primeiro. A Lei 7/2012, do 28 de xuño, de montes de Galicia (DOG núm.140, do 23 de xullo) na súa disposición derradeira segunda modifica o artigo 25 da Lei 13/1989, do 10 de outubro, de montes veciñais en man común, e elimina a obriga da Administración forestal de proceder ao deslindamento e sinalamento dos montes veciñais. Polo tanto, esta competencia corresponde ás comunidades propietarias, consonte os artigos 53 e 54 da Lei de montes de Galicia.</p>
    <p>Segundo. Con data do 5.3.2015 a CMVMC de Amoedo comunica ao Xurado de MVMC de Pontevedra o acordo coa CMVMC de Cepeda no límite entre ambas as comunidades. A documentación que consta no expediente consonte o artigo 53 da Lei 7/2012 é: acto de conciliación no Xulgado de Paz de Pazos de Borbén, certificados de aprobación en asemblea xeral de ambas comunidades e cartografía dixital.</p>
    <p>Terceiro. Con data do 8.6.2015, o xefe da sección de topografía informa, entre outras cuestións, o seguinte: «(...) Non existe afeccións en montes de utilidade pública. Na parroquia de Amoedo existiu o monte de utilidade pública nº 479-2º que non foi nin deslindado nin amolloado. Na parroquia de Cepeda existiu o monte de utilidade publica nº 479-1º que non foi nin deslindado nin amolloado. Respecto das afeccións sobre montes veciñais en man común cabe destacar o seguinte: segundo o Rexistro de Montes Veciñais de Pontevedra estas dúas comunidades están sen deslindar. Deslindan terreos non cualificados como monte veciñal (...)».</p>
    <p>Cuarto. A descrición da liña poligonal que determina o deslindamento de mutuo acordo entre os montes veciñais en man común de Amoedo e Cepeda, realizado polo enxeñeiro operador Laura Nieto Zas, está formada polos seguintes puntos:</p>
    <p>Punto 1: X: 536.844 Y: 4.680.640</p>
    <p>Punto 2: X: 537.163 Y: 4.680.450</p>
    <p>Punto 3: X: 535.951 Y: 4.681.210 </p>
    <p>Por todo o exposto, emítese informe favorable sobre o deslindamento solicitado entre os montes veciñais en man común das comunidades de Amoedo e Cepeda sempre que se limite o deslindamento ás zonas estremeiras de terreos clasificados como montes veciñais en man común das comunidades de Amoedo e de Cepeda.</p>
    <p>Consideracións xurídicas.</p>
    <p>Primeira. A Lei 7/2012, do 28 de xuño, de montes de Galicia, regula nos artigos 52 e 53 o procedemento de deslindamento entre os montes veciñais en man común e establece, entre outras, a obriga de publicar a resolución do xurado no <em>Diario Oficial de Galicia</em>.</p>
    <p>Segunda. A documentación achegada polas comunidades e do informe técnico do Servizo de Montes desta xefatura territorial conclúese que a avinza entre a CMVMC de Amoedo e a CMVMC de Cepeda son congruentes coas respectivas resolucións de clasificación e cos lindes nelas descritos.</p>
    <p>Vista a avinza presentada, a documentación achegada con esta e o informe técnico do Servizo de Montes da Xefatura Territorial da Consellería do Medio Rural e do Mar en Pontevedra este xurado, en atención ao disposto nos artigos 53, 54 e na disposición transitoria décimo cuarta da Lei 7/2013, de montes de Galicia, por unanimidade,</p>
    <h2> ACORDA:</h2>
    <p>Primeiro. Aprobar a avinza realizada entre a CMVMC de Amoedo e a CMVMC de Cepeda respecto do seu linde común nos termos indicados no antecedente de feito cuarto e segundo os planos topográficos achegados e validados mediante informe técnico do Servizo de Montes.</p>
    <p>Segundo. Notificar este acordo ás comunidades propietarias afectadas e publicalo no <em>Diario Oficial de Galicia</em> para dar cumprimento ao disposto na Lei 7/2012, do 28 de xuño, de montes de Galicia.</p>
    <p>Contra a presente resolución, que pon fin á vía administrativa, poderase interpoñer con carácter potestativo recurso de reposición perante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo perante o Xulgado do Contencioso-Administrativo de Pontevedra, no prazo de dous meses contados desde o día seguinte ao da presente notificación, de acordo co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 15 de marzo de 2016</p>
    <footer><p>Miguel Ángel Pérez Dubois<br>Presidente do Xurado Provincial de Clasificación de Montes Veciñais<br>en Man Común de Pontevedra</p></footer>

