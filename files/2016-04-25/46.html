---
date: '2016-04-25'
id: L116-050416-0001
page: 15296
number: 78
agency: Concello de Camariñas
section: VI. Anuncios. b) Administración local.
title: >-
  ANUNCIO da aprobación inicial do Plan especial de protección e reforma
  interior (PEPRI_01).
range: Anuncio
url: >-
  https://www.xunta.gal/dog/Publicados/2016/20160425/AnuncioL116-050416-0001_gl.html
---
<p>Aprobado inicialmente pola Xunta de Goberno Local, en sesión extraordinaria que tivo lugar o día 15 de marzo de 2016, o Plan especial de protección e reforma interior (PEPRI_01) do Concello de Camariñas, sométense o expediente e a documentación do plan a información pública polo prazo de dous meses, mediante anuncio que se publicará no Diario Oficial de Galicia e nos xornais La Voz de Galicia e El Correo Gallego, coa finalidade de que quen o desexe poida examinalo e deducir durante o citado prazo cantas alegacións ou observacións considere oportunas. Simultaneamente, notificarase individualmente a todos os propietarios dos terreos afectados (titulares catastrais).</p>
    <p>O lugar de exposición do expediente serán as oficinas xerais do Concello, sitas na casa do concello; praza de Insuela, nº 57 (Camariñas), das 9.00 ás 14.00 horas, agás os sábados, que será das 9.00 ás 13.00 horas. </p>
    <p>Queda suspendido, por un prazo de dous anos, ao abeiro do artigo 77 da Lei 9/2002, do 30 de decembro, de ordenación urbanística e protección do medio rural de Galicia, o outorgamento de licenzas no ámbito afectado polo PEPRI_01 nos seguintes casos ou ámbitos/zonas:</p>
    <p>• Nas zonas de ordenanza 4 denominadas de reordenación volumétrica.</p>
    <p>• Naqueles espazos recollidos como privados no PXOM de Camariñas e que o PEPRI_01 propón como novos espazos libres, así como naquelas parcelas ou construcións onde o uso mude de equipamental a residencial ou viceversa, con respecto á ordenación vixente.</p>
    <p>• Nas edificacións catalogadas polo PEPRI_01 ademais das que xa figuraban no plan xeral. Neste caso permítense obras de conservación, reparación ou ornato, así como outra serie de obras menores.</p>
    <p>• Nas parcelas en que se propón a ampliación da vía pública, agás que as novas edificacións e/ou os novos cerramentos asuman as aliñacións sinaladas no PEPRI_01.</p>
    <p>• As parcelacións de predios.</p>
    <p>• A demolición de edificacións, agás que fose aprobado o seu expediente de ruína ou sexa preciso facelo de xeito total, ou parcial en cumprimento dunha sentenza xudicial; incluiranse como permitidas as posteriores obras de protección e acondicionamento (tanto da eventual edificación resultante no caso de non ser demolida completamente coma dos predios adxacentes, tanto no subsolo coma sobre rasante).</p>
    <p>Non se considerarán suspendidas as licenzas en todo caso para aquelas actuacións que teñan como obxecto as melloras referidas á eficiencia enerxética, instalación ou reparación de redes e servizos urbanísticos, habitabilidade, accesibilidade, seguridade estrutural, reparación, conservación, obriga de mantemento do ornato público, ou que veñan derivadas da execución dunha sentenza xudicial.</p>
    <p>Camariñas, 16 de marzo de 2016</p>
    <footer><p>Manuel Valeriano Alonso de León<br>Alcalde</p></footer>

