---
date: '2016-04-25'
id: G0164-110416-0002
page: 15209
number: 78
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  EXTRACTO da Orde do 1 de marzo de 2016 pola que se establecen as bases
  reguladoras da subvención destinada a concellos de Galicia para a dotación de
  novidades editoriais en galego en formato físico, con destino a bibliotecas
  e/ou axencias de lectura públicas de titularidade municipal, integradas na
  Rede de bibliotecas de Galicia, e se procede á súa convocatoria para o ano
  2016.
range: Orde
url: >-
  https://www.xunta.gal/dog/Publicados/2016/20160425/AnuncioG0164-110416-0002_gl.html
---
<p>BDNS (Identif.): 303757.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Beneficiarios</p>
    <p>Todos os concellos de Galicia que sexan titulares de bibliotecas ou axencias de lectura públicas integradas na Rede de bibliotecas de Galicia.</p>
    <p>Segundo. Obxecto</p>
    <p>Subvención destinada a concellos de Galicia para a dotación de novidades editoriais en galego (entre o 1 de xaneiro de 2015 e o 1 de outubro de 2016) en formato físico, con destino a bibliotecas e/ou axencias de lectura públicas de titularidade municipal, integradas na Rede de bibliotecas de Galicia.</p>
    <p>Terceiro. Bases reguladoras</p>
    <p>Orde do 1 de marzo de 2016 pola que se establecen as bases reguladoras da subvención destinada a concellos de Galicia para a dotación de novidades editoriais en galego en formato físico, con destino a bibliotecas e/ou axencias de lectura públicas de titularidade municipal, integradas na Rede de bibliotecas de Galicia, e se procede á súa convocatoria para o ano 2016.</p>
    <p>Cuarto. Importe</p>
    <p>A contía máxima adxudicada por medio desta orde ascende a un total de trescentos mil euros (300.000 €) que se determinará en función do número de habitantes do concello do seguinte xeito:</p>
    <p>• Menos de 2.000 habitantes: máximo 500 €.</p>
    <p>• De 2.001 a 5.000: máximo 1.000 €.</p>
    <p>• De 5.001 a 10.000: máximo 1.500 €.</p>
    <p>• De 10.001 a 20.000: máximo 2.000 €.</p>
    <p>• De 20.001 a 30.000: máximo 2.500 €.</p>
    <p>• De 30.001 a 50.000: máximo 3.000 €.</p>
    <p>• Máis de 50.001: máximo 3.500 €.</p>
    <p>Quinto. Xustificación</p>
    <p>Segundo o artigo 18 da orde de convocatoria, o gasto realizado é o importe dos libros solicitados e recibidos entre a data de publicación da resolución da concesión da subvención e o 1 de outubro de 2016.</p>
    <p>Se o concello presenta conta xustificativa debe presentar para a xustificación:</p>
    <p>• Certificado do cumprimento do fin da subvención.</p>
    <p>• Declaración responsable de estar ao día no cumprimento das obrigas tributarias e coa Seguridade Social e de non ter pendente de pagamento ningunha outra débeda coa Administración pública da Comunidade Autónoma.</p>
    <p>• Conta xustificativa da recepción do material.</p>
    <p>• Certificado das axudas solicitadas ou recibidas para o mesmo obxecto desta subvención.</p>
    <p>Se o concello non presenta conta xustificativa debe presentar para a súa xustificación:</p>
    <p>• Factura dos libros recibidos e copia dos albarás de recepción.</p>
    <p>• Comunicación de cesión de dereitos de cobramento a cada editorial polo importe da subvención.</p>
    <p>• Certificación da persoa que exerza a función de secretaría ou secretaría/intervención dos fondos bibliográficos recibidos.</p>
    <p>• Certificado das axudas solicitadas ou recibidas para o mesmo obxecto desta subvención.</p>
    <p>• Declaración responsable de estar ao día no cumprimento das obrigas tributarias e coa Seguridade Social e de non ter pendente de pagamento ningunha outra débeda coa Administración pública da Comunidade Autónoma.</p>
    <p>Sexto. Prazo de presentación de solicitudes</p>
    <p>O prazo que teñen os concellos para presentar as solicitudes é dun mes, contado a partir do día seguinte ao da publicación do estracto desta convocatoria no Diario Oficial de Galicia.</p>
    <p>Santiago de Compostela, 1 de marzo de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

