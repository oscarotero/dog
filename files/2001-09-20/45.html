---
date: '2001-09-20'
id: F03A
page: 12
number: 183
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20010920/AnuncioF03A_gl.html'
---
<p>A Comisión de Goberno, na sesión do día 3 de setembro de 2001, aprobou inicialmente o Plan especial de reforma interior e protección da parcela do Sanatorio do Dr. Lois, (PERI-10), promovido por Hotel Obradoiro, S.A.</p>
<p>O ámbito obxecto de ordenación está comprendido entre os seguintes lindes:</p>
<p>Norte: terreos pertencentes ó parque público de Vite (PU-6).</p>
<p>Sur e leste: camiño de Porto de Vite, que separa o ámbito do colexio e do parque público de Vite.</p>
<p>Oeste: avenida do Burgo das Nacións, fronte ó Auditorio de Galicia.</p>
<p>En cumprimento do que dispón o artigo 42.1º da Lei 1/1997, do solo de Galicia (LSG), o expediente sométese a información pública durante o prazo dun mes, contado desde o día seguinte ó da publicación deste anuncio no Diario Oficial de Galicia. Durante este prazo os interesados poderán consulta-lo expediente nas oficinas de Planeamento e Xestión sitas no Pazo de Raxoi e formular por escrito as alegacións que xulguen oportunas.</p>
<p>Santiago de Compostela, 11 de setembro de 2001.</p>
<p>Luís Toxo Ramallo</p>
<p>Concelleiro delegado de Urbanismo</p>

