---
date: '1998-06-19'
id: DB2E
page: 6
number: 117
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 28 de maio de 1998 pola que se declara caducada a concesión
  administrativa da batea denominada X número 2 correspondente á cuadrícula
  número 65 do polígono Cambados A, titularidade de José Carrero Nine.
range: Orde
url: 'https://www.xunta.gal/dog/Publicados/1998/19980619/AnuncioDB2E_gl.html'
---
<p>Visto o expediente incoado a José Carrero Nine (finado), na súa condición de titular do seguinte establecemento:</p>
<p>Nome da batea: X nº 2.</p>
<p>Cultivo autorizado: mexillón (Mytilus galloprovincialis).</p>
<p>Localización: cuadrícula nº 65 do polígono Cambados A.</p>
<p>Orde de outorgamento: O.M. do 3-11-1961 (BOE nº 276).</p>
<p>Vixencia: 18-11-1966.</p>
<p>Resultando que con data do 2-5-1997 a Delegación Territorial de Vigo acordou o inicio do expediente de caducidade da citada concesión pola seguinte causa:</p>
<p>Vencemento do prazo de outorgamento sen que se solicitase a prórroga.</p>
<p>Resultando que o citado acordo de incoación do expediente de caducidade lles foi enviado ós interesados (herdeiros do concesionario inicial) con data</p>
<p>do 23-6-1997 para que se formulasen alegacións dentro do prazo establecido.</p>
<p>Resultando que as alegacións formuladas non desvirtúan as causas de caducidade recollidas no artigo 72 c), da Lei 6/1993, do 11 de maio, de pesca de Galicia.</p>
<p>Considerando que o expediente foi tramitado conforme a dereito.</p>
<p>Vistas a Lei 6/1993, do 11 de maio, de pesca de Galicia, Lei 22/1988, do 29 de xullo, de costas; Lei 30/1992, do 26 de novembro, de réxime xurídico das administracións públicas e do procedemento administrativo común, Real decreto 1471/1989, do 1 de decembro, polo que se aproba o Regulamento xeral para o desenvolvemento da Lei de costas e demais disposicións aplicables ó caso.</p>
<p>Esta consellería, á vista da proposta de resolución emitida polo instructor do expediente, no exercicio das súas atribucións e competencias,</p>
<p>RESOLVE:</p>
<p>Extingui-la concesión que a continuación se relaciona, outorgada a José Carrero Nine.</p>
<p>Nome da batea: X nº 2.</p>
<p>Cultivo autorizado: mexillón (Mytilus galloprovincialis).</p>
<p>Localización: cuadrícula nº 65 do polígono Cambados A.</p>
<p>Orde de outorgamento: O.M. do 3-11-1966 (BOE nº 276).</p>
<p>Vixencia: 18-11-1966.</p>
<p>A presente resolución esgota a vía administrativa e contra ela poderá o interesado interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, na forma e prazos previstos no arigo 57 e seguintes da Lei reguladora da xurisdicción contencioso-administrativa, do 27 de decembro de 1956.</p>
<p>Santiago de Compostela, 28 de maio de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>5307</p>

