---
date: '1998-06-19'
id: DA3E
page: 6
number: 117
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 20 de maio de 1998 pola que se dictan as disposicións necesarias para
  facilita-lo reparto de cargas entre os concellos da Illa de Arousa e Vilanova
  de Arousa, resultantes do proceso segregador resolto mediante o Decreto
  415/1996, do 21 de novembro da Xunta de Galicia.
range: Orde
url: 'https://www.xunta.gal/dog/Publicados/1998/19980619/AnuncioDA3E_gl.html'
---
<p>Mediante o Decreto 415/1996, do 21 de novembro, aprobouse a segregación de parte do termo municipal do concello de Vilanova de Arousa (Pontevedra), para a súa posterior constitución dun concello novo e independente, chamado A Illa de Arousa.</p>
<p>No devandito decreto apróbanse as estipulacións xurídicas e económicas, onde se establece a forma de liquida-las débedas, créditos e calquera outro dereito e obriga entre o concello orixinario e o novo, onde literalmente, no seu número I, di: «O reparto da débeda a curto, medio e longo prazo, así como os dereitos recoñecidos e pendentes de pagamento e calquera outra carga ou dereito, distribuiranse entre ámbolos dous municipios resultantes do proceso de segregación en función do número de habitantes e da súa riqueza impoñible; do que se deduce que o reparto será feito, pola comisión paritaria formada por un número igual de representantes de ámbolos dous concellos, de xeito que corresponderá a Vilanova de Arousa o 68,8 por cento e á Illa de Arousa o 31,2 por cento».</p>
<p>Nembargantes, desde a publicación do decreto de segregación, este aínda non se atopa executado na súa totalidade, quedando por resolver cuestións relativas ó reparto de cargas entre os dous novos municipios.</p>
<p>No decreto establécese que en caso de conflicto, ou de que aquela comisión non fose capaz de elaborar unha proposta definitiva, ámbalas dúas partes se someterán á arbitraxe dunha comisión formada por representantes da Deputación Provincial de Pontevedra e da Xunta de Galicia.</p>
<p>Baseándose no anterior na disposición derradeira primeira do Decreto 415/1996, do 21 de novembro, o día 15 de maio de 1997 dictouse resolución pola que se constitúe a comisión de arbitraxe encargada de resolve-las cuestións xurdidas como consecuencia da segregación da Illa de Arousa do concello de Vilanova de Arousa. Por todo isto,</p>
<p>DISPOÑO:</p>
<p>Artigo único.-Aproba-lo informe emitido pola comisión de arbitraxe constituída ó abeiro da disposición derradeira primeira do Decreto 415/1996, do 21 de novembro, que figura como anexo á presente orde.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 20 de maio de 1998.</p>
<p>Xesús C. Palmou Lorenzo</p>
<p>Conselleiro de Xustiza, Interior e Relacións</p>
<p>Laborais</p>
<p>ANEXO</p>
<p>Reunida a comisión de arbitraxe na sala de xuntas da Dirección Xeral de Xustiza e Administración Local, o día trece de maio de mil novecentos noventa e oito e debatidas as distintas cuestións sometidas a arbitraxe, xurdidas despois de que a comisión paritaria, prevista no Decreto 415/1996, do 21 de novembro, polo que se aproba a segregación de parte do</p>
<p>termo municipal de Vilanova de Arousa para a posterior constitución dun concello novo e independente, chamado A Illa de Arousa, non acadase unha proposta definitiva, e segundo o disposto no anexo da dita norma, esta comisión, en virtude da lexitimación que lle outorga a disposición derradeira primeira do Decreto 415/1996, do 21 de novembro e a posterior resolución do conselleiro de Xustiza, Interior e Relacións Laborais do 15 de maio de 1997, toma os seguintes acordos de arbitraxe:</p>
<p>Primeiro.-Débedas bancarias a curto, medio e longo prazo. Vistas as certificacións emitidas polas entidades financeiras prestamistas e a aceptación realizada polos concellos de Vilanova de Arousa e A Illa de Arousa, procederase ó reparto do capital vivo existente o 31-12-1996, conforme as porcentaxes do 68,8% e do 31,2% respectivamente, previstas no Decreto 415/1996, do 21 de novembro, axustado cos pagamentos efectuados desde esa data polo Concello de Vilanova de Arousa, segundo o cadro que se achega ó final.</p>
<p>A esta contía haberá que engadi-los intereses devengados de acordo cos contratos subscritos coas entidades financeiras ata o momento no que se proceda á división formal dos créditos.</p>
<p>Segundo.-Xuros de demora. No relativo ós intereses de demora da débeda financeira, que poidan existir, serán repartidos co mesmo criterio porcentual previsto no Decreto 415/1996, do 21 de novembro.</p>
<p>Terceiro.-Obrigas pendentes de pagamento. Dos datos derivados da liquidación orzamentaria do exercicio de 1996, o importe destas obrigas ascende a 432.510.125 ptas., do que hai que deduci-los fondos líquidos de tesourería por un importe de 49.850.767 ptas., polo que resulta un resto a repartir, entre ámbalas dúas corporacións, de 382.659.358 ptas., que se repartirá tendo en conta as porcentaxes do devandito decreto.</p>
<p>Cuarto.-Dereitos pendentes de cobro. Repartiranse entre os dous concellos nas porcentaxes previstas no Decreto 415/1996, do 21 do novembro. Para facilita-la recadación dos ditos dereitos, proponse a cada concello que se encomende ó Servicio de Recadación Provincial (ORAL), a xestión recadatoria, co compromiso de que informe periódica e simultaneamente a ámbolos dous concellos dos resultados da xestión. No caso de que o Concello de Vilanova cobrase cantidades destes dereitos, con posterioridade ó 1-1-1997, imputaranse á súa parte, nas porcentaxes sobre eles.</p>
<p>Quinto.-Conforme o disposto no parágrafo 2º do punto 1 do anexo do Decreto 415/1996, do 21 de novembro, calquera outra carga ou dereito, xerada ata o 31-12-1996, e que se puxese de manifesto con posterioridade a esa data, deberá ser imputada orzamentariamente, e repartirse segundo as mesmas porcentaxes do 68,8% e 31,2% respectivamente, previstas no devandito decreto.</p>
<table><tbody><tr><td></td></tr>
<tr><td></td></tr>
<tr><td>Entidade</td><td>Débeda para
repartir</td><td>% Vilanova
68,80%</td><td>Axustes</td><td>Total Vilanova</td><td>% A Illa 31,20%</td><td>Axustes</td><td>Total A Illa</td></tr>
<tr><td></td></tr>
</tbody></table>
<table><tbody><tr><td>Banesto</td><td>8.284.236</td><td>5.699.554,37</td><td>(228.857,93)</td><td>5.470.696,44</td><td>2.584.681,63</td><td>(228.857,93)</td><td>2.813.539,56</td></tr>
<tr><td></td></tr>
<tr><td>Caixa Vigo</td><td>30.000.000</td><td>20.640.000,00</td><td>(774.540,00)</td><td>19.865.460,00</td><td>9.360.000,00</td><td>(774.540,00)</td><td>10.134.540,00</td></tr>
<tr><td></td></tr>
<tr><td>B.C.L.
(390047188)</td><td>27.116.750</td><td>18.656.324,00</td><td>(1.072.906,85)</td><td>17.583.427,15</td><td>8.460.426,00</td><td>(1.072.906,85)</td><td>9.533.332,85</td></tr>
<tr><td></td></tr>
<tr><td>B.C.L.
(390250424)</td><td>23.833.338</td><td>16.397.336,54</td><td>0,00</td><td>16.397.336,54</td><td>7.436.001,46</td><td>0,00</td><td>7.436.001,46</td></tr>
<tr><td></td></tr>
<tr><td>B.C.L.
(390263176)</td><td>51.632.152</td><td>35.522.920,58</td><td>0,00</td><td>35.522.920,58</td><td>16.109.231,42</td><td>0,00</td><td>16.109.231,42</td></tr>
<tr><td></td></tr>
<tr><td>B.C.L.
(390397123)</td><td>7.000.000</td><td>4.816.000,00</td><td>(34.898.45)</td><td>4.781.101,55</td><td>2.184.000,00</td><td>(34.898,45)</td><td>2.218.898,45</td></tr>
<tr><td></td></tr>
<tr><td>B.C.L.
(390398414)</td><td>226.552.616</td><td>155.868.199,81</td><td>0,00</td><td>155.868.199,81</td><td>70.684.416,19</td><td>0,00</td><td>70.684.416,19</td></tr>
<tr><td></td></tr>
<tr><td>B.C.L.
(390398416)</td><td>33.738.322</td><td>23.211.965,54</td><td>0,00</td><td>23.211.965,54</td><td>10.526.356,46</td><td>0,00</td><td>10.526.356,46</td></tr>
<tr><td></td></tr>
<tr><td>B.C.L.
(390600589)</td><td>37.500.000</td><td>25.800.000,00</td><td>0,00</td><td>25.800.000,00</td><td>11.700.000,00</td><td>0,00</td><td>11.700.000,00</td></tr>
<tr><td></td></tr>
<tr><td>Total</td><td>445.657.414</td><td>306.612.301</td><td>(2.111.203,22)</td><td>304.501.097,61</td><td>139.045.113,22</td><td>(2.111.203,22)</td><td>141.156.316,39</td></tr>
<tr><td></td></tr></tbody></table>
<p>4863</p>

