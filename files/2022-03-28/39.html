---
date: '2022-03-28'
id: C141-150322-0001
page: 20273
number: 60
agency: Portos de Galicia
section: VI. Anuncios. a) Administración autonómica.
title: >-
  CÉDULA do 14 de marzo de 2022 pola que se notifica a resolución de
  procedemento para a declaración de abandono da embarcación Andaluz varada na
  explanada de depósitos do porto de Tragove (Cambados).
range: Cédula
url: >-
  https://www.xunta.gal/dog/Publicados/2022/20220328/AnuncioC141-150322-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), notifícaselle a Ahmed Mohamed Salem Chej, mediante a publicación no <em>Boletín Oficial del Estado,</em> a Resolución do 12 de xaneiro de 2022, da Presidencia da entidade pública Portos de Galicia, que declara en situación de abandono a embarcación <em>Andaluz, </em>con folio 4ª-VILL-4-87-91, varada na explanada de depósitos do porto de Tragove (Cambados), por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>A resolución emítese por atoparse a embarcación varada na explanada de depósitos do porto de Tragove sen actividade nin mantemento ningún e sen aboar as taxas pendentes desde setembro de 2021, data esa en que foi trasladada á dita explanada desde o porto de Meloxo tras informar a Capitanía Marítima de Vilagarcía de Arousa sobre o alto risco de afundimento, con base no establecido no artigo 128 da Lei 6/2017, do 12 de decembro, de portos de Galicia (DOG nº 236, do 14 de decembro), e unha vez que non existe constancia da presentación de alegacións contra o acordo de iniciación do procedemento.</p>
    <p>De acordo coa normativa que se cita, e a través dos medios previstos na Lei 5/2011, do patrimonio da Comunidade Autónoma de Galicia (DOG nº 203, do 24 de outubro), Portos de Galicia vai proceder á venda do buque, e de resultar esta fallida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se van realizar sobre o buque en función do que resulte do exame sobre o seu estado e da súa peritación serán por conta do propietario.</p>
    <p>A presidenta de Portos de Galicia emite esta resolución, en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>Contra a presente resolución, que pon fin á vía administrativa e é executiva, poderase interpor recurso contencioso-administrativo, nun prazo de dous meses contado desde o día seguinte ao da publicación deste anuncio, ante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 14 de marzo de 2022</p>
    <footer><p>Susana Lenguas Gil <br>Presidenta de Portos de Galicia</p></footer>

