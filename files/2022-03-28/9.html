---
date: '2022-03-28'
id: G0003-180322-0003
page: 20049
number: 60
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 15 de marzo de 2022, da Xerencia da Área Sanitaria de Santiago
  de Compostela e Barbanza, pola que se resolve a convocatoria pública para a
  provisión dun posto de xefe/a da Unidade de Atención Primaria da devandita
  área sanitaria, publicada pola Resolución do 27 de decembro de 2021 (Diario
  Oficial de Galicia número 19, do 28 de xaneiro de 2022).
range: Resolución
url: >-
  https://www.xunta.gal/dog/Publicados/2022/20220328/AnuncioG0003-180322-0003_gl.html
---
<p>Convocada mediante a Resolución do 27 de decembro de 2021 (DOG núm. 19, do 28 de xaneiro de 2022) a provisión dun posto de xefe/a de Unidade de Atención Primaria da Área Sanitaria de Santiago de Compostela e Barbanza e en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, a Orde do 22 de abril de 2020 (DOG núm. 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde, e o Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia,</p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe/a de Unidade de Atención Primaria da Área Sanitaria de Santiago de Compostela e Barbanza, convocada pola Resolución do 27 de decembro de 2021 (DOG núm. 19, do 28 de xaneiro de 2022).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O/a aspirante seleccionado/a deberá cesar na praza que desempeñe dentro dos tres días hábiles seguintes a aquel en que se publique a Resolución no Diario Oficial de Galicia.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, percibíndose os correspondentes haberes de conformidade co que estableza a Orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderá interpoñer recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos expostos nos artigos 121 e 122 da Lei 39/2015, do 1 de outubro, do procedemento administrativo común das administración públicas (BOE núm. 236, do 2 de outubro).</p>
    <p>Santiago de Compostela, 15 de marzo de 2022</p>
    <footer><p>Eloína Núñez Masid<br>Xerente da Área Sanitaria de Santiago de Compostela<br>e Barbanza</p></footer>
    <h2>ANEXO</h2>
    <p>Denominación do posto: xefe/a de Unidade de Atención Primaria.</p>
    <p>Servizo de Atención Primaria: Bembibre-Val do Dubra.</p>
    <p>Apelidos e nome: Vázquez Millán, Patricia Susana.</p>
    <p>DNI (*): ***9187**.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

