---
date: '2022-03-25'
id: G0596-040322-0006
page: 19845
number: 59
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 3 de marzo de 2022, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Vilaboa (expediente IN407A 2022/6-4).
range: Resolución
url: >-
  https://www.xunta.gal/dog/Publicados/2022/20220325/AnuncioG0596-040322-0006_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América 38, 28028 Madrid.</p>
    <p> Denominación: LAT 66 kV Pontesampaio-Cangas II. Soterramento do tramo entre os apoios 37N e 41N.</p>
    <p>Situación: Vilaboa.</p>
    <p>Características técnicas: liña de alta tensión subterránea, a 66 kV, con condutor AL 630+H165, de 1.112 metros de lonxitude, con orixe no paso aéreo subterráneo (PAS) no apoio proxectado nº 37N e final no PAS no apoio proxectado nº 41N. Retensado dos vans aéreos comprendidos entre o apoio nº 36 e nº 37N (106,42 metros) e entre o apoio nº 41N e nº 43. A instalación está situada no municipio de Vilaboa.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 3 de marzo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <h3>Relación de bens e dereitos afectados</h3>
    <p>Predio 1. Municipio: Vilaboa; lugar: Deilán; titular: herdeiros de Juan Alvariña Martínez, representante Fernández Veras Alvariña; afección: 4 m2 para o apoio 37 N e 4,2 m2 para 3 metros de liña subterránea.</p>
    <p>Predio 2. Municipio: Vilaboa; lugar: A Loxe; titular: Juventino Fernández Curra; afección: 4 m2 para o apoio 41 N e 2,52 m2 para 1,8 metros de liña subterránea.</p>
    <p>Predio 3. Municipio: Vilaboa; lugar: A Loxe; titular: Concepción Fernández Martínez; afección: 27,95 m2 para 19,41 metros de liña subterránea.</p>

