---
date: '2005-10-31'
page: 17
number: 209
agency: PRESIDENCIA
section: II. AUTORIDADES E PERSOAL
title: >-
  Decreto 541/2005, do 21 de outubro, polo que se nomean os membros da Xunta
  Electoral de Galicia.
range: Decreto
---
<p>Os números 1º c) e 1º d) do artigo 14 da Lei 8/1985, do 13 de agosto, de eleccións ao Parlamento de Galicia, modificada pola Lei de Galicia 15/1992, do 30 de decembro, establecen que a Xunta Electoral de Galicia está composta, entre outros, por catro vogais maxistrados do Tribunal Superior de Xustiza de Galicia, e por catro vogais profesores en activo das facultades de Dereito, de Ciencias Políticas ou de Socioloxía das universidades de Galicia.</p>
<p>O presidente do Tribunal Superior de Xustiza de Galicia, así como a presidenta do Parlamento de Galicia, mediante cadanseu escrito dirixido a esta Presidencia, comunican os vogais designados en virtude do artigo 14.1º c) e d) da Lei 8/1985, do 13 de agosto, de eleccións ao Parlamento de Galicia.</p>
<p>Polo exposto e en cumprimento do disposto no artigo 15.1º da Lei 8/1985, do 13 de agosto, de eleccións ao Parlamento de Galicia,</p>
<p>DISPOÑO:</p>
<p>Artigo 1º</p>
<p>Nomear, por proposta do presidente do Tribunal Superior de Xustiza de Galicia, vogais da Xunta Electoral de Galicia os maxistrados do dito tribunal que a seguir se indican:</p>
<p>-José Antonio Ballestero Pascual.</p>
<p>-Julio César Cibeira Yebra-Pimentel.</p>
<p>-Antonio Jesús Outeiriño Fuente.</p>
<p>-José Elías López Paz.</p>
<p>Artigo 2º</p>
<p>Nomear, por proposta da presidenta do Parlamento de Galicia, vogais da Xunta Electoral de Galicia os profesores que a seguir se indican:</p>
<p>-Jesús Martínez Girón.</p>
<p>-Ángel Gómez-Iglesias Casal.</p>
<p>-Antonio Xavier Ferreira Fernández.</p>
<p>-José Antonio Portero Molina.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinte e un de outubro de dous mil cinco.</p>
<p>Emilio Pérez Touriño</p>
<p>Presidente</p>
<p>CONSELLERÍA DE PRESIDENCIA, ADMINISTRACIÓNS PÚBLICAS</p>
<p>E XUSTIZA</p>

