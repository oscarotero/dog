---
date: '2014-11-27'
id: G2018-181114-0001
page: 48812
number: 228
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN  do  13  de  novembro  de  2014  pola  que  se  contrata  persoal
  laboral fixo na categoría profesional de técnico/a especialista de
  investigación, especialidade química (espectroscopia IR-Raman/crioxenia e
  magnetosusceptibilidade), grupo III, en virtude de probas selectivas
  convocadas pola Resolución do 5 de decembro de 2013 (Diario Oficial de Galicia
  do 19 de decembro).
range: Resolución
url: >-
  https://www.xunta.gal/dog/Publicados/2014/20141127/AnuncioG2018-181114-0001_gl.html
---
<p>De conformidade coa proposta elevada polo tribunal cualificador das probas selectivas convocadas pola Resolución do 5 de decembro de 2013 (<em>Diario Oficial de Galicia</em> do 19 de decembro) para cubrir unha praza da categoría profesional de técnico/a especialista de investigación, especialidade química (espectroscopia IR-Raman/crioxenia e magnetosusceptibilidade), grupo III, e comprobado que o aspirante reúne os requisitos exixidos na base 2 da convocatoria, o reitor, de conformidade co disposto no artigo 85 j) dos estatutos da USC, </p>
    <h2>resolve:</h2>
    <p>Primeiro. Aprobar a proposta feita polo tribunal cualificador e contratar como persoal laboral fixo na categoría profesional de técnico/a especialista de investigación, especialidade química (espectroscopia IR-Raman/crioxenia e magnetosusceptibilidade), o aspirante que superou o proceso selectivo pola quenda de promoción interna e que se relaciona no anexo desta resolución. </p>
    <p>Segundo. A persoa seleccionada formalizará o seu contrato no Servizo de Xestión de Persoal, situado na Casa da Balconada (Rúa Nova número 6, Santiago de Compostela) no prazo dun mes, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 13 de novembro de 2014</p>
    <footer><p>Juan M. Viaño Rey<br>Reitor da Universidad de Santiago de Compostela</p></footer>
    <h2>ANEXO</h2>
    <p>Categoría laboral: técnico especialista de investigación, especialidade química (espectroscopia IR-Raman/crioxenia e magnetosusceptibilidade).</p>
    <p>Quenda: promoción interna.</p>
    <p>Número de orde: 1.</p>
    <p>Apelidos e nome: López Rodríguez, Javier José.</p>
    <p>DNI: 32643972A.</p>

