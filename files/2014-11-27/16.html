---
date: '2014-11-27'
id: G1994-071114-0002
page: 48816
number: 228
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (211/2013).
range: Edicto
url: >-
  https://www.xunta.gal/dog/Publicados/2014/20141127/AnuncioG1994-071114-0002_gl.html
---
<p>Tipo e número de recurso: recurso de suplicación 211/2013 MRA</p>
    <p>Xulgado de orixe/autos: demanda 300/2012 Xulgado do Social número 5 de Vigo</p>
    <p>Recorrente: Mutual Midat Cyclops</p>
    <p>Avogado: José Luis Feijoo Borrego</p>
    <p>Recorridos: Instituto Nacional da Seguridade Social, Tesouraría Xeral da Seguridade Social, Sergas, Montajes Sercu, S.L., Valentín López Lago </p>
    <p>Avogados: Servizo Xurídico Seguridade Social (Provincial), Servizo Xurídico Seguridade Social (Provincial), (…), (…), , (…) </p>
    <p>M. Socorro Bazarra Varela, secretaria xudicial da Sección número 1 da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 211/2013 desta sección, seguido por instancia de Mutual Midat Cyclops contra o Instituto Nacional da Seguridade Social, a Tesouraría Xeral da Seguridade Social, Sergas, Montajes Sercu, S.L., Valentín López Lago, sobre accidente, se ditou a seguinte resolución:</p>
    <p>Que desestimando o recurso de suplicación interposto por Mutua Midat Cyclops contra a sentenza de data 22.10.2012, ditada polo Xulgado do Social número 5 de Vigo no procedemento número 300-2012, sobre accidente de traballo, debemos confirmar e confirmamos integramente a sentenza contra a que se recorre.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta Sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público de Seguridade Social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co número 1552 0000 35, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35, ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta a nosa sentenza, pronunciámolo, mandámolo e asinámolo.</p>
    <p>Advírteselle á parte en ignorado paradoiro que, a partir deste momento, se lle efectuarán as notificacións en estrados, salvo que se trate de autos, sentenzas ou emprazamentos, de acordo co prevido no artigo 59 da Lei de procedemento laboral.</p>
    <p>E para que así conste para os efectos da súa publicación no DOG co fin de que sirva de notificación en forma a Montajes Sercu, S.L., coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de emprazamento, expido e asino o presente edicto.</p>
    <p>A Coruña, 6 de novembro de 2014</p>
    <footer><p>A secretaria xudicial</p></footer>

