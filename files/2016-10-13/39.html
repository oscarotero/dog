---
date: '2016-10-13'
id: G0427-061016-0001
page: 46723
number: 195
agency: Consellería do Mar
section: VI. Anuncios. a) Administración autonómica.
title: >-
  ORDE do 15 de setembro de 2016 pola que se autoriza a transmisión inter vivos
  da concesión administrativa e da batea Mascato I.
range: Orde
url: >-
  https://www.xunta.gal/dog/Publicados/2016/20161013/AnuncioG0427-061016-0001_gl.html
---
<p>Visto o expediente instruído para os efectos de transmisión da batea Mascato I, e da concesión administrativa que a ampara, resulta:</p>
    <p>a) Antecedentes de feito.</p>
    <p>Primeiro. Mediante escrito do 15 de xullo de 2016, Ramón Rodríguez Muñiz (35259836-P), María Victoria García Figueiras (35443174-J), Javier Rodríguez Muñiz (35308358-T) e Yolanda Landín Lamas (44083160-A), solicitaron autorización para a transmisión da concesión administrativa e da batea Mascato I. </p>
    <p>Segundo. Os interesados achegaron a documentación requirida para a tramitación.</p>
    <p>Terceiro. Os informes do Servizo de Protección dos Recursos sobre as características da batea e da Subdirección Xeral de Acuicultura sobre a tramitación do expediente, son favorables.</p>
    <p>b) Fundamentos xurídicos.</p>
    <p>Primeiro. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar e coa disposición adicional sexta do Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia (DOG número 194, do 9 de outubro), que dispón que as delegacións de competencias outorgadas polos distintos órganos superiores e de dirección afectados por este decreto continuarán vixentes ata que sexan expresamente revogadas ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar (DOG número 221, do 19 de novembro), dispón a creación das xefaturas territoriais.</p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos, a favor de Mexiloeiras Romar, S.L. (B-36399148) e Rodríguez Landín, S.L. (B-94143237), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Mascato I.</p>
    <p>Situación: </p>
    <p>Cuadrícula número: 61.</p>
    <p>Polígono: A.</p>
    <p>Distrito: Portonovo (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 15.3.1974.</p>
    <p>Remate da vixencia: 15.12.2019.</p>
    <p>Actuais titulares: Ramón Rodríguez Muñiz (35259836-P), María Victoria García Figueiras (35443174-J), Javier Rodríguez Muñiz (35308358-T) e Yolanda Landín Lamas (44083160-A).</p>
    <p>Novas titulares: Mexiloeiras Romar, S.L. (B-36399148) e Rodríguez Landín, S.L. (B-94143237).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación desta orde no Diario Oficial de Galicia, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da Consellería.</p>
    <p>Terceira. As novas titulares da concesión quedan subrogadas nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 15 de setembro de 2016</p>
    <footer><p>A conselleira do Mar<br>P.D. (Resolución do 12.4.2012)<br>Sonia Lorenzo Santos<br>Xefa territorial de Vigo</p></footer>

