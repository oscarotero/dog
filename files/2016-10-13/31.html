---
date: '2016-10-13'
id: G0424-060916-0002
page: 46709
number: 195
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 5 de setembro de 2016, da Xefatura Territorial de Lugo, pola que
  se concede  a autorización administrativa previa e de construción dunha
  instalación eléctrica nos concellos de Láncara e O Páramo (expediente IN407A
  2015/59-2 8253 AT).
range: Resolución
url: >-
  https://www.xunta.gal/dog/Publicados/2016/20161013/AnuncioG0424-060916-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Administrador de Infraestruturas Ferroviarias (ADIF).</p>
    <p>Domicilio social: Sor Ángela de la Cruz, 3, 28020 Madrid.</p>
    <p>Denominación: LMTS e CT 160 kVA para alimentación de túneles II e III do proxecto nova liña de alta velocidade Ourense-Monforte-Lugo, variante A Pobra de San Xiao, plataforma e vía.</p>
    <p>Situación: concellos de Láncara e O Páramo.</p>
    <p>Características técnicas:</p>
    <p>1. LMT aérea a 20 kV con orixe no apoio 89-9 da LMT SAR806 (apoio nº 1 do proxecto) e final nun paso aéreo a soterrado situado no apoio de celosía nº 3 tipo 14/2000, cunha lonxitude de 107 metros en condutor LA-56.</p>
    <p>2. LMT soterrada a 20 kV en canalización proxectada de 440 metros e unida ao lateral do viaduto de 160 metros, con orixe no paso aéreo a soterrado situado no apoio nº 3 e final no CT proxectado, cunha lonxitude total de 600 metros en condutor tipo RHZ1 2OL 12/20&amp;nbsp;kV 3 (1×95 m2).</p>
    <p>3. CT en edificio prefabricado de formigón tipo PFU-4, no cal se instala unha cela de remonte, unha cela de liña e unha cela de medida, cunha potencia proxectada de 160 kVA e unha relación de transformación de 20.000/400-230 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54 do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro) polos que se crea e establece a estrutura orgánica da consellería, e tendo en conta o Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén se poderá interpoñer calquera outro recurso que se xulgue pertinente.</p>
    <p>Lugo, 5 de setembro de 2016</p>
    <footer><p>Pilar Fernández López&lt;br&gt;Xefa territorial de Lugo</p></footer>

