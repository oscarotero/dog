---
date: '2002-09-24'
id: '124E6'
page: 14
number: 184
agency: CONCELLO DE OURENSE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020924/Anuncio124E6_gl.html'
---
<p>Anúnciase que a Comisión Municipal de Goberno, en sesión ordinaria con data 29 de agosto de 2002 adoptou, entre outros, o seguinte acordo:</p>
<p>Aprobar inicialmente o proxecto de urbanización do primeiro tramo da rúa Doutor Temes Fernández a instancia de Román Gómez Crespo, en representación de A. y R. Gómez Crespo, S.L. coas condicións sinaladas nos informes dos servicios de enxeñería de data 23 de agosto de 2002, dos que se dará traslado ós solicitantes e logo de constitución de garantía na cantidade de 27.145,62 euros, equivalente ó orzamento de execución material máis o 6% de beneficio industrial, o 13% de gastos xerais e o 16% de IVE para responder da execución, mantemento e conservación da urbanización ata a recepción das obras polo concello.</p>
<p>De conformidade co disposto no artigo 44.3º da Lei 1/1997, do 24 de marzo, do solo de Galicia, sométese o citado expediente a exposición pública polo prazo dun mes, que empezará a contar a partir do día seguinte á última publicación oficial deste anuncio, para que tódalas persoas interesadas poidan achega-las alegacións que coiden pertinentes.</p>
<p>Este anuncio suple as circunstancias que poidan concorrer ó disposto no artigo 59 da Lei 30/1992, do 26 de novembro.</p>
<p>Ourense, 9 de setembro de 2002.</p>
<p>Manuel Jaime Cabezas Enríquez</p>
<p>Alcalde</p>

