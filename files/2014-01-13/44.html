---
date: '2014-01-13'
id: L178-261213-0002
page: 1442
number: 7
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do Plan parcial do solo urbanizable delimitado
  número 16 (SUD-16) Agra dos Campos-Aríns.
range: Anuncio
url: >-
  https://www.xunta.gal/dog/Publicados/2014/20140113/AnuncioL178-261213-0002_gl.html
---
<p>A Xunta de Goberno local da cidade de Santiago de Compostela, na sesión que tivo lugar o día 14 de agosto de 2013, aprobou inicialmente o Plan parcial do SUD-16 (Agra dos Campos-Aríns), presentado pola Comisión Xestora de Propietarios do SUD-16, coa condición de que antes da súa exposición pública se emenden as deficiencias que se sinalan no mesmo acordo.</p>
    <p>Con data do 11 de novembro de 2013 o promotor presentou un documento reformado no cal se emendaron as deficiencias sinaladas. Á vista deste documento, a Xunta de Goberno local da cidade de Santiago de Compostela, na sesión que tivo lugar o día 21 de novembro de 2013, adoptou o seguinte acordo: </p>
    <p>Primeiro. Aprobar o documento refundido do Plan parcial do SUD-16, presentado o 11 de novembro de 2013 pola Comisión Xestora de Propietarios (Fomento de Iniciativas Inmobiliarias, S.L. e outros), no cal se integran as modificacións requiridas no acordo de aprobación inicial do plan.</p>
    <p>O documento que se somete a aprobación queda integrado por:</p>
    <p>– Tomo I, presentado o 11 de novembro de 2013.</p>
    <p>– Tomo II, presentado o 11 de novembro de 2013.</p>
    <p>– Tomo IV, presentado o 11 de novembro de 2013.</p>
    <p>– Informe de sustentabilidade ambiental (conxunto para os sectores SUD-16 e SUD-17), presentado o 11 de novembro de 2013.</p>
    <p>– Nota explicativa sobre a resolución das conexións exteriores, presentada o 11 de novembro de 2013, que se incorporará ao tomo I na páxina inmediatamente anterior á avaliación económica das actuacións proxectadas.</p>
    <p>Polo que respecta ao tomo III, presentado en outubro de 2012, complementado polo anexo de memoria presentado o 11 de novembro de 2013, achégase ao expediente co carácter de documentación xustificativa da titularidade das parcelas afectadas.</p>
    <p>Segundo. Someter o expediente a información pública, durante o prazo dous meses, mediante anuncios que para o efecto se publicarán no <em>Diario Oficial de Galicia</em> e en dous xornais dos de maior circulación na provincia. Simultaneamente, practicarase citación persoal aos propietarios das parcelas afectadas, segundo figuran no catastro, e publicarase o correspondente edicto no <em>Boletín Oficial</em> da provincia, así como no taboleiro de edictos do Concello, para os efectos do exixido polo artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Durante o período de exposición pública terán que realizarse as consultas exixidas polo órgano ambiental no documento de referencia e solicitaranse os informes sectoriais que resulten exixibles. Así mesmo, solicitaranse novos informes de todas as empresas subministradoras (Fenosa, Gas Natural, Aquagest, Telefónica, R).</p>
    <p>En aplicación do disposto no artigo 86 da Lei 9/2002, do 30 de decembro, de ordenación urbanística e protección do medio rural de Galicia (LOUG), o expediente sométese ao trámite de información pública, durante o prazo de dous meses, contado a partir do día seguinte ao da publicación deste anuncio no <em>Diario Oficial de Galicia</em>, co fin de que os interesados poidan consultar o expediente no Servizo de Planeamento e Xestión e, de ser o caso, formulen as alegacións que xulguen oportunas.</p>
    <p>Santiago de Compostela, 18 de decembro de 2013 </p>
    <footer><p>María Pardo Valdés<br>Concelleira delegada da Área de Desenvolvemento Urbano e Sostible</p></footer>

