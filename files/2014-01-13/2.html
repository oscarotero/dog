---
date: '2014-01-13'
id: CA05-271213-0002
page: 1260
number: 7
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 20 de decembro de 2013, da Dirección Xeral de Traballo e
  Economía Social, pola que se dispón a inscrición no rexistro e a publicación
  no Diario Oficial de Galicia do acordo de adhesión da empresa Sarval
  Bio-Industries Noroeste, S.A.U. ao convenio colectivo estatal do sector de
  industrias cárnicas.
range: Resolución
url: >-
  https://www.xunta.gal/dog/Publicados/2014/20140113/AnuncioCA05-271213-0002_gl.html
---
<p>Visto o texto do acordo de adhesión da empresa Sarval Bio-Industries Noroeste, S.A.U. ao convenio colectivo estatal do sector de industrias cárnicas, que se subscribiu o 4 de novembro de 2013 entre a representación empresarial e a representación dos traballadores, e de conformidade co disposto no artigo 90, números 2 e 3, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>A Dirección Xeral de Traballo e Economía Social</p>
    <footer><p>ACORDA:</p></footer>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia, creado mediante Orde do 29 de outubro de 2010 (DOG núm. 222, do 18 de novembro).</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 20 de decembro de 2013</p>
    <footer><p>Odilo Martiñá Rodríguez<br>Director xeral de Traballo e Economía Social</p></footer>
    <footer><p>ANEXO<br>Acta de acordo de peche da negociación</p></footer>
    <p>Parte empresarial:</p>
    <p>Francisco J. Fernández Soto.</p>
    <p>Enric García Dalmau.</p>
    <p>Mª Isabel de la Barreda Morera.</p>
    <p>Parte social:</p>
    <p>Francisco J. Vilela García.</p>
    <p>José Antonio Zamarra Juncal.</p>
    <p>José Ángel Vázquez Fernández.</p>
    <p>José Vicente Pérez Monelos.</p>
    <p>Jesús María Pazos Pérez.</p>
    <p>Ás 14.00 horas do 4 de novembro de 2013, reúnense as persoas arriba sinaladas con motivo da negociación do convenio colectivo da empresa Sarval Bio-Industries Noroeste, S.A.U., con CIF A-15007313, en diante Sarval. Ambas as partes, na representación que desempeñan,</p>
    <footer><p>ACORDAN:</p></footer>
    <p>1º. Que as condicións laborais de todos os traballadores da empresa queden reguladas polo convenio colectivo estatal do sector de industrias cárnicas a partir do 1 de xaneiro de 2013, data en que deixou de ter vixencia o convenio colectivo propio da empresa, sen ter prexuízo económico retroactivo para os traballadores antes da data da sinatura do presente acordo, a excepción da antigüidade, que será regularizade coas novas condicións do punto 3º con carácter retroactivo ao 1 de xaneiro de 2013.</p>
    <p>As condicións laborais dos empregados con data de incorporación posterior ao 1 de xaneiro de 2013 regularanse única e exclusivamente polo convenio colectivo estatal do sector de industrias cárnicas.</p>
    <p>2º. Que os traballadores de Sarval conservarán as contías anuais que viñan percibindo ata agora polos conceptos fixos salario base, pagas extraordinarias, complemento de convenio e complemento persoal (este último concepto, quen o perciba). En caso de existir exceso entre o total das devanditas contías e o salario base das táboas do convenio de industrias cárnicas, incluirase no concepto complemento persoal, de tal forma que o salario bruto anual anterior composto polo salario base + pagas extraordinarias + complemento de convenio + complemento persoal (este último concepto, quen o perciba) sexa igual ao novo bruto anual correspondente ao salario base + pagas extraordinarias + complemento persoal (este último concepto, quen o perciba). Tanto o salario base coma o complemento persoal terán o carácter de non absorbible e iranse actualizando segundo os incrementos regulados no convenio de industrias cárnicas.</p>
    <p>3º. O concepto de antigüidade elimínase para as incorporacións a partir do 1.1.2013 en diante, ao non existir este concepto no convenio de industrias cárnicas.</p>
    <p>De xeito excepcional, a empresa seguirá aboando a todos os traballadores pertencentes ao cadro de persoal da empresa en 31.12.2012 e que viñan percibindo antigüidade as actualizacións correspondentes no tempo. Estas actualizacións serán do 50 % do valor que se tiña fixado no pasado convenio. Polo tanto, as porcentaxes anteriores fíxanse da seguinte forma: 2 bienios ao 2,5 % e 4 quinquenios ao 5 %, calculados sobre o salario base.</p>
    <p>4º. Todos os traballadores que viñan percibindo complementos variables por hora efectivamente traballada, tales como o complemento de penosidade, complemento nocturno e complemento festivo, percibirán os complementos propios do convenio de industrias cárnicas, tales como complemento de penosidade, complemento de ruído, complemento nocturno, c. p. prima, prima produtividade. Manteranse as condicións <em>ad personam</em> pactadas nos anexos individuais asinados no convenio de empresa de 2008 para os complementos existentes no convenio de industrias cárnicas.</p>

