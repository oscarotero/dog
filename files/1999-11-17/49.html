---
date: '1999-11-17'
id: 1405E
page: 13
number: 222
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Cédula do 15 de outubro de 1999, da Delegación Territorial da Coruña, pola que
  se fai pública a proposta de resolución do expediente de caducidade da
  concesión administrativa outorgada a Joaquín Domínguez Lema (C-1086-CAD).
range: Cédula
url: 'https://www.xunta.gal/dog/Publicados/1999/19991117/Anuncio1405E_gl.html'
---
<p>Tendo en conta que a proposta de resolución que a continuación se transcribe, foi remitida ó interesado en 20-7-1999, sendo devolta polo servicio de correos a notificación, sinalando o motivo de devolución como devolto por non recollerse dentro do prazo de depósito polo destinatario é polo que, de conformidade co disposto no artigo 59.4º da Lei 30/1992, do 28 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro,</p>
<p>se pon en coñecemento de Joaquín Domínguez Lema, con DNI 32.341.600, con último enderezo coñecido en Corme, Ponteceso (A Coruña) a seguinte</p>
<p>Proposta de resolución:</p>
<p>Que se formula para cumprimenta-lo disposto no artigo 72 da Lei 6/1993, do 11 de maio, de pesca de Galicia, en relación coa concesión administrativa outorgada a Joaquín Domínguez Lema por Orde do 22-6-1984 (DOG do 2 de agosto), para a explotación do seguinte establecemento:</p>
<p>Establecemento: parque de cultivo.</p>
<p>Especies autorizadas: moluscos.</p>
<p>Localización: ría de Laxe e Corme, Lugar de Telleira, Canduas, Cabana, concello de Ponteceso.</p>
<p>Data da concesión: 22-6-1984 (DOG nº 147).</p>
<p>Remata a vixencia: 2-8-1994.</p>
<p>Resultando que con data do 16-11-1998 a Delegación Territorial da Consellería de Pesca, Marisqueo e Acuicultura da Coruña ordenou a incoación do expediente de caducidade da devandita concesión por non solicitarse a prórroga da vixencia da concesión administrativa, para a explotación do establecemento de que se trata, dentro do prazo establecido para iso e levar inactivo un tempo superior a dous anos.</p>
<p>Resultando que o acordo de iniciación do expediente de caducidade e o nomeamento do instructor lle foi remitido ó interesado o 19-11-1998, sendo devolta a notificación polo servicio de correos.</p>
<p>Resultando que con data do 30-4-1999 foi publicada no DOG e en 12-4-1999 exposto no taboleiro de anuncios do concello do último domicilio coñecido de Joaquín Domínguez Lema, a iniciación do expediente de caducidade e o nomeamento de instructor e secretario no dito expediente, sen que se formulasen alegacións dentro do prazo establecido para iso.</p>
<p>Considerando que non solicita-la prórroga da vixencia da concesión administrativa, para a explotación do citado parque de cultivo, dentro do prazo establecido para iso e estar sen actividade un tempo superior a dous anos, son causas de caducidade das establecidas nos artigos 56.3º e 72, alíneas a) e c) da Lei 6/1993, do 11 de maio (DOG do 31 de maio).</p>
<p>Considerando que o expediente se tramitou de conformidade co disposto na Lei de réxime xurídico das administracións públicas e do procedemento administrativo común.</p>
<p>Considerando que en virtude das facultades que lle confire a Lei 6/1993, de pesca de Galicia, é competencia da Consellería de Pesca, Marisqueo e Acuicultura a adopción da resolución axeitada.</p>
<p>Vista a Lei de réxime xurídico das administracións públicas e do procedemento administrativo común,</p>
<p>do 26 de novembro de 1992 (BOE do 27 de novembro) modificada pola Lei 4/1999, do 13 de xaneiro, a Lei 6/1993, de pesca de Galicia do 11 de maio (DOG do 31 de maio), a Lei 22/1988, do 29 de xullo de costas, o Real decreto 147/1989, do 1 de decembro, polo que se aproba o Regulamento xeral para o desenvolvemento da Lei de costas, o Decreto 423/1993, do 17 de decembro (DOG do 20-1-1994), polo que se refunde a normativa vixente en materia de marisqueo, extracción de algas e cultivos mariños, e demais disposicións aplicables ó caso.</p>
<p>Proponse que se declare a caducidade da concesión administrativa outorgada a Joaquín Domínguez Lema, por Orde do 22-6-1984 (BOE do 2 de agosto).</p>
<p>Notifíquese esta proposta de resolución ó interesado, indicándoselle que o expediente está á súa disposición na Delegación Territorial da Consellería de Pesca, Marisqueo e Acuicultura da Coruña, para o seu exame e alegacións durante un prazo de 15 días hábiles contados a partir da publicación da presente no DOG.</p>
<p>A Coruña, 15 de outubro de 1999.</p>
<p>María José Cancelo Baquero</p>
<p>Delegada territorial da Coruña</p>

