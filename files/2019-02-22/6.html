---
date: '2019-02-22'
id: G0534-110219-0003
page: 10915
number: 38
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 5 de febreiro de 2019 pola que se autoriza o centro privado
  plurilingüe Las Acacias-Montecastelo, de Vigo, como resultado da fusión dos
  centros privados Las Acacias e Montecastelo da mesma localidade.
range: Orde
url: >-
  https://www.xunta.gal/dog/Publicados/2019/20190222/AnuncioG0534-110219-0003_gl.html
---
<p>A representación da titularidade do centro privado (CPR) Las Acacias e do CPR Montecastelo, ambos de Vigo, solicita a súa fusión nun único centro coa denominación de CPR Plurilingüe Las Acacias-Montecastelo.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995, que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización </em></p>
    <p>Autorizar o centro privado (CPR) Plurilingüe Las Acacias-Montecastelo como resultado da fusión nun único centro do CPR Las Acacias e do CPR Montecastelo. A configuración do novo centro é a que se detalla a seguir:</p>
    <p>Denominación xenérica: centro privado (CPR) plurilingüe.</p>
    <p>Denominación específica: Las Acacias-Montecastelo.</p>
    <p>Código: 36025037.</p>
    <p>Enderezo: rúa Doutor Paz Pardo, 84.</p>
    <p>Localidade: Vigo.</p>
    <p>Concello: Vigo.</p>
    <p>Código postal: 36214.</p>
    <p>Provincia: Pontevedra.</p>
    <p>Titular: Fomento de Centros de Enseñanza, S.A. </p>
    <p>Composición resultante:</p>
    <p>Educación infantil: 9 unidades.</p>
    <p>Educación primaria: 18 unidades. </p>
    <p>Educación secundaria obrigatoria: 12 unidades.</p>
    <p>Bacharelato: 8 unidades das modalidades de Ciencias, e de Humanidades e Ciencias Sociais.</p>
    <p>Formación profesional:</p>
    <p>a) Ciclos formativos de grao medio (CM), modalidade presencial:</p>
    <p>1 CM Sistemas microinformáticos e redes (2 unidades, 30 alumnos/as cada unha).</p>
    <p>1 CM Instalacións eléctricas e automáticas (2 unidades, 30 alumnos/as cada unha). </p>
    <p>b) Ciclos formativos de grao superior (CS), modalidade presencial:</p>
    <p>1 CS Automatización e robótica industrial (2 unidades, 30 alumnos/as cada unha).</p>
    <p>1 CS Desenvolvemento de aplicacións multiplataforma (2 unidades, 30 alumnos/as cada unha).</p>
    <p>1 CS Desenvolvemento de aplicacións web (2 unidades, 30 alumnos/as cada unha).</p>
    <p>c) Ciclos formativos na modalidade semipresencial e/ou a distancia:</p>
    <p>1 CS Desenvolvemento de aplicacións multiplataforma.</p>
    <p>1 CS Desenvolvemento de aplicacións web.</p>
    <p>Artigo 2. <em>Extinción da autorización</em></p>
    <p>Extinguir a autorización do CPR Plurilingüe Las Acacias (código 36011831) e o CPR Plurilingüe Montecastelo (código 36011191).</p>
    <p>Artigo 3. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O novo centro queda obrigado ao cumprimento da normativa vixente e a solicitar a oportuna revisión da autorización cando deba modificarse calquera dos datos que sinala a presente orde.</p>
    <p>Disposición derradeira</p>
    <p>A presente orde terá efectos do día 1 de setembro de 2019.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia,</em> segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 5 de febreiro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

