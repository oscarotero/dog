---
date: '2003-12-12'
id: 232A2
page: 15
number: 241
agency: CONSELLERÍA DE SANIDADE
section: VI. ANUNCIOS
title: >-
  Cédula do 17 de novembro de 2003, da Delegación Provincial de Pontevedra, pola
  que se notifica a proposta de resolución do expediente sancionador 69/2003
  DEP, por infraccións en materia sanitaria.
range: Cédula
url: 'https://www.xunta.gal/dog/Publicados/2003/20031212/Anuncio232A2_gl.html'
---
<p>Con data do 14 de outubro de 2003, a instructora do procedemento dictou proposta de resolución do expediente sancionador número 69/2003 DEP, incoado na Delegación Provincial da Consellería de</p>
<p>Sanidade de Pontevedra a Mariscos Rebeca y Vanessa, S.L. e, así mesmo, propuxo o mantemento da suspensión cautelar da actividade de depuración e expedición de moluscos bivalvos vivos da dita empresa.</p>
<p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta</p>
<p>cédula e, segundo o disposto no número 5 do referido artigo, notifícaselle ó/a director/a xerente de Mariscos Rebeca y Vanessa, S.L., o contido da dita proposta que figura como anexo, para que poida ter coñecemento dela.</p>
<p>Así mesmo, fáiselle sabe-lo dereito que o asiste, ó abeiro do disposto no numero 1 do artigo 19 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante esta delegación provincial no prazo de 15 días hábiles, contado desde o seguinte ó da publicación desta cédula, lembrándolle o seu dereito a consulta-lo expediente, depositado nas dependencias desta delegación, sita na avenida de Vigo, número 16 de Pontevedra, e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
<p>Esta cédula expídese para que conste e lle sirva de notificación ó interesado, en cumprimento do disposto no artigo 59.5º da Lei 30/1992, do 26 de novembro.</p>
<p>Pontevedra, 17 de novembro de 2003.</p>
<p>Ángeles Feijóo-Montenegro Fernández</p>
<p>Delegada provincial de Pontevedra</p>
<p>ANEXO</p>
<p>Número do expediente: 69/2003 DEP.</p>
<p>Denunciado: Mariscos Rebeca y Vanessa, S.L., con CIF número B36199941.</p>
<p>Último enderezo coñecido: peirao de Aldán, s/n, 36945 Cangas (Pontevedra).</p>
<p>Feito imputado: supostas infraccións en materia sanitaria.</p>
<p>Preceptos presuntamente infrinxidos:-Artigo 2.2º.3 do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da producción agroalimentaria.-Artigo 5, artigo 6 pto. 1º e anexo, capítulo IV I, pto. 1º a), b), d), pto. 4º, II, pto. 3º, III, pto. 1º, pto. 12º, IV, pto. 1º, pto. 4º do Real decreto 571/1999, do 9 de abril, polo que se aproba a regulamentación técnica-sanitaria que fixa as normas aplicables á producción e comercialización de moluscos bivalvos vivos.-Artigo 4 pto. 1º, pto. 2º, artigo 5, artigo 7 do Decreto 399/1996, do 31 de outubro, polo que se regulan os programas de control sanitario de moluscos bivalvos vivos.-Artigo 3 do Real decreto 2207/1995, do 28 de decembro, polo que se establecen as normas de hixiene relativas ós productos alimenticios.</p>
<p>Tipificación: infracción grave, segundo o artigo e 35 B), 2ª da Lei 14/1986, do 25 de abril, xeral de sanidade. A proposta do mantemento da suspensión cautelar fundaméntase nos artigos 25, 26 e 31 da Lei 14/1986.</p>
<p>Sanción proposta: tres mil cinco euros e sete céntimos de euro (3.005,07 euros).</p>

