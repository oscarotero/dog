---
date: '2003-12-12'
id: '23246'
page: 15
number: 241
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 430/2003, do 27 de novembro, polo que se desafecta do dominio público
  un inmoble, edificio da Casa da Xuventude de Cuntis (Pontevedra) situado na
  estrada de circunvalación.
range: Decreto
url: 'https://www.xunta.gal/dog/Publicados/2003/20031212/Anuncio23246_gl.html'
---
<p>A Comunidade Autónoma de Galicia, en virtude do Real decreto 3434/1982 (BOE nº 235, do 1 de outubro), sobre transferencias de funcións e servicios da Administración do Estado á Comunidade Autónoma de Galicia en materia de cultura, integrou no seu patrimonio o edificio da Casa da Xuventude de Cuntis (Pontevedra) situado na estrada de circunvalación.</p>
<p>O artigo 10.1º da Lei 3/1985, do 12 de abril, do patrimonio da Comunidade Autónoma de Galicia, sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título. Neste sentido a Consellería de Familia, Xuventude e Voluntariado, que ten adscrito o ben, informou favorablemente a súa desafectación. Segundo o anterior foi tramitado pola Consellería de Economía e Facenda o expediente de desafectación do dominio público do ben de referencia.</p>
<p>Por todo isto, por proposta do conselleiro de Economía e Facenda e logo da deliberación do Consello da Xunta de Galicia na súa reunión do día vintesete de novembro de dous mil tres,</p>
<p>DISPOÑO:</p>
<p>Artigo 1º</p>
<p>Desaféctase do dominio público o ben descrito a continuación:</p>
<p>Inmoble situado na estrada de circunvalación, s/n, no municipio de Cuntis (Pontevedra); que ten unha superficie construída aproximada de 274 m Inscrito no Rexistro da Propiedade de Caldas de Reis a favor da Comunidade Autónoma de Galicia como predio nº 8644, folio 106, libro 120, tomo 689, inscrición 3ª.</p>
<p>Artigo 2º</p>
<p>O inmoble anteriormente descrito adquire natureza patrimonial.</p>
<p>Santiago de Compostela, vintesete de novembro de dous mil tres.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

