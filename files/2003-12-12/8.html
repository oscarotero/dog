---
date: '2003-12-12'
id: '23262'
page: 15
number: 241
agency: CONSELLERÍA DE EMIGRACIÓN
section: III. OUTRAS DISPOSICIÓNS
title: >-
  Orde do 25 de novembro de 2003 pola que se crea un ficheiro automatizado de
  datos de carácter persoal existentes na Consellería de Emigración.
range: Orde
url: 'https://www.xunta.gal/dog/Publicados/2003/20031212/Anuncio23262_gl.html'
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (BOE nº 298, do 14 de decembro), especifícase que a creación, modificación ou supresión dos ficheiros das administracións públicas só se poderán facer por medio da disposición xeral correspondente.</p>
<p>Na súa virtude, a Consellería de Emigración</p>
<p>DISPÓN:</p>
<p>Primeiro.-Mediante esta orde a Consellería de Emigración crea o ficheiro especificado no anexo, que contén a información esixida no artigo 20.2º da Lei orgánica 15/1999, do 13 de decembro, de protección de datos de carácter persoal para as disposicións de creación dos ficheiros.</p>
<p>Segundo.-O titular do órgano responsable deste ficheiro adoptará as medidas de xestión e organización que sexan necesarias, asegurando a confidencialidade, os dereitos e as obrigas recoñecidos na Lei orgánica 15/1999, do 13 de decembro.</p>
<p>Terceiro.-Os datos de carácter persoal, rexistrados no ficheiro da Consellería de Emigración ó que se refire o anexo, só serán utilizados para os fins expresamente previstos e por persoal debidamente autorizado.</p>
<p>Cuarto.-Os datos só poderán ser cedidos nos supostos expresamente previstos pola lei.</p>
<p>ANEXO</p>
<p>Ficheiro de nova creación da Consellería de Emigración.</p>
<p>ePOSTAL, sistema de envío de postais.</p>
<p>a) Finalidade do ficheiro e uso previsto: galegos ou descendentes de galegos que acoden voluntariamente ás comunidades galegas no exterior co fin de enviar unha postal a algún familiar en España sen ningún custo. Envíanlle telematicamente ó responsable do ficheiro a información necesaria para realiza-lo envío e este, unha vez recibida, encárgase de remitírllelo por vía postal ós destinatarios.</p>
<p>Ademais, os datos persoais facilitados polo usuario poderán ser utilizados para a realización de estatísticas, exposicións fotográficas e outras difusións relacionadas coa emigración galega.</p>
<p>b) Persoas ou colectivos afectados: galegos ou descendentes de galegos que acoden voluntariamente ás comunidades galegas no exterior e queren enviar unha postal a algún familiar en España sen ningún custo.</p>
<p>c) Medidas de seguridade con indicación do nivel esixible: básico.</p>
<p>d) Estructura básica: base de datos.</p>
<p>e) Tipos de datos:</p>
<p>-Datos de carácter identificativo: DNI, nome e apelidos, enderezo postal e electrónico, fotografía.</p>
<p>f) Órgano responsable do ficheiro:</p>
<p>-Secretaría Xeral.</p>
<p>-Consellería de Emigración.</p>
<p>g) Os dereitos de acceso, rectificación, cancelación e oposición de datos que constan no ficheiro poderanse exercer, se é o caso, ante a unidade ou dependencia responsable do ficheiro, sita na rúa Os Basquiños, número 2, 15704 Santiago de Compostela.</p>
<p>h) Procedemento de recollida de datos: transmisión electrónica.</p>
<p>i) Cesións previstas: ningunha.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de novembro de 2003.</p>
<p>Aurelio Miras Portugal</p>
<p>Conselleiro de Emigración</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

