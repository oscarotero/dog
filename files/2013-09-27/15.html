---
date: '2013-09-27'
id: G2358-090913-0001
page: 38232
number: 185
agency: Xulgado do Social número 1  de Lugo
section: V. Administración de xustiza.
title: EDICTO (350/2013).
range: Edicto
url: >-
  https://www.xunta.gal/dog/Publicados/2013/20130927/AnuncioG2358-090913-0001_gl.html
---
<p>Carmen Varela Rebolo, secretaria xudicial do Xulgado do Social número 1 de Lugo, fago saber que no procedemento 350/2013 deste xulgado do social, seguido por instancia de Elvira Gómez Vila contra Diseño Tecnológico Textil de Galicia, S.L., sobre despedimento, ditouse sentenza cuxa resolución é a seguinte:</p>
    <p>Que, estimando a demanda interposta por Elvira Gómez Vila, asistida polo letrado Sr. Vilariño Monterroso, contra a empresa Diseño Tecnológico Textil de Galicia, S.L., e coa intervención do Fondo de Garantía Salarial (Fogasa), que non compareceron malia estaren citados en legal forma, debo declarar e declaro a improcedencia do despedimento da parte demandante, con efectos desde o 19.3.2013, e a extinción desde a data da presente resolución da relación laboral existente entre a parte demandante e a citada empresa, e condeno esta última a que indemnice a parte demandante coa cantidade de 10.942,13 euros. Sen prexuízo da responsabilidade que ao Fondo de Garantía Salarial (Fogasa) corresponda.</p>
    <p>Notifíquese esta resolución ás partes, coa advertencia de que contra ela cabe interpoñer recurso de suplicación ante a Sala do Social do Tribunal Superior de Xustiza de Galicia, dentro dos cinco días seguintes ao da súa notificación, por conduto deste xulgado ante o que deberá ser anunciado tal propósito mediante comparecencia ou por escrito e cos demais requisitos exixidos nos artigos 191 e seguintes da Lei reguladora da xurisdición social.</p>
    <p>E para que sirva de notificación en forma a Diseño Tecnológico Textil de Galicia, S.L., en ignorado paradoiro, expido e asino o presente.</p>
    <p>Lugo, 9 de setembro de 2013</p>
    <footer><p>A secretaria xudicial</p></footer>

