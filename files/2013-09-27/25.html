---
date: '2013-09-27'
id: CA05-160913-0008
page: 38246
number: 185
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 5 de setembro de 2013, da Xefatura Territorial de Lugo, pola que se
  fai pública a procedencia de reintegro de axudas e subvencións do programa de
  incentivos á contratación indefinida das mulleres como medida para lograr un
  mercado de traballo igualitario, reguladas na Orde do 11 de abril de 2008
  (Diario Oficial de Galicia do 16 de abril), relativa ao expediente TR347H
  2008/83-2.
range: Cédula
url: >-
  https://www.xunta.gal/dog/Publicados/2013/20130927/AnuncioCA05-160913-0008_gl.html
---
<p>Intentada a notificación deste acordo, segundo o disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE do 14 de xaneiro), e ao non ser posible a súa práctica, por medio desta cédula e segundo o disposto no número 5 do referido artigo e o establecido no artigo 61 do mesmo texto legal, notifícaselle ao interesado o contido da resolución que figura como anexo, para que poida ter coñecemento dela.</p>
    <p>Así mesmo, fáiselle saber o dereito que o asiste para interpor o recurso contencioso-administrativo no prazo de dous meses, que comezará a contar a partir do día seguinte ao da publicación desta cédula no <em>Diario Oficial de Galicia</em>, ante a Sala do Contencioso-Administrativo do Tribunal Superior de Xustiza de Galicia, así como, con anterioridade e con carácter potestativo, poderá interpor recurso de reposición no prazo dun mes, que comezará a contar a partir do día seguinte ao desta publicación, ante esta xefatura territorial, todo isto de conformidade co establecido na Lei 29/1998, do 13 de xullo, reguladora da xurisdición contencioso-administrativa, e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Lémbraselle tamén o seu dereito a consultar o expediente, depositado nas dependencias desta xefatura territorial, sitas na rolda da Muralla, 70, baixo, Lugo, e a obter, se é o caso, copia deste, segundo o previsto na letra a) do artigo 35 da Lei 30/1992, do 26 de novembro.</p>
    <p>Lugo, 5 de setembro de 2013</p>
    <footer><p>Alberto Linares Fernández<br>Xefe territorial de Lugo</p></footer>
    <footer><p>ANEXO</p></footer>
    <p>Nº de expediente: TR347H 2008/83-2.</p>
    <p>Nome: Ceragemlugo, C.B.</p>
    <p>DNI/NIF: E-27379684.</p>
    <p>Último enderezo coñecido: rúa Ourense, 84-B, 27004 Lugo.</p>
    <p>Feito imputado: non manter no seu cadro de persoal fixo a traballadora contratada ao abeiro desta orde por un período mínimo de tres anos.</p>
    <p>Precepto infrinxido: artigo 17.5 -obrigas dos beneficiarios- da Orde do 11 de abril de 2008.</p>
    <p>Contido da resolución: procedencia de reintegro.</p>

