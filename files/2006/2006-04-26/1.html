---
date: '2006-04-26'
page: 6
number: 80
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 11 de abril de 2006 pola que se nomea un novo membro do Comité Ético
  de Investigación Clínica de Galicia.
range: Orde
---
<p>Os comités éticos de investigación clínica son os encargados de emitir informe respecto de todos os ensaios clínicos que se realicen dentro do seu ámbito territorial. Os ensaios clínicos e os comités éticos de investigación clínica regúlanse na comunidade autónoma polo Decreto 32/1996, do 25 de xaneiro.</p>
<p>A Orde do 11 de xullo de 1996 pola que se crea o Comité Ético de Investigación Clínica de Galicia, no seu artigo 3, dispón que a composición do comité axustarase ao establecido no Decreto 32/1996, e que os seus membros serán nomeados por orde da Consellería de Sanidade.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, a Orde do 11 de xullo de 1996, e a disposición adicional primeira do Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia, por proposta da Subdirección Xeral de Farmacia e Produtos Sanitarios,</p>
<p>DISPOÑO:</p>
<p>Artigo único.-Noméase membro do Comité Ético de Investigación Clínica de Galicia, creado pola Orde do 11 de xullo de 1996, á persoa que se relaciona no anexo.</p>
<p>Santiago de Compostela, 11 de abril de 2006.</p>
<p>María José Rubio Vidal</p>
<p>Conselleira de Sanidade</p>
<p>ANEXO</p>
<p>Novo membro do Comité Ético de Investigación Clínica de Galicia:</p>
<p>-Santiago González Serrano, licenciado en dereito, xefe de sección da División de Recursos Humanos e Desenvolvemento Profesional do Sergas.</p>
<p>CONSELLERÍA DE PRESIDENCIA, ADMINISTRACIÓNS PÚBLICAS</p>
<p>E XUSTIZA</p>

