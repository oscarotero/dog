---
date: '2006-07-24'
page: 11
number: 142
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de xullo de 2006 pola que se incorpora o importe recibido do
  Ministerio de Educación e Ciencia para cofinanciar o programa de gratuidade de
  libros de texto e materiais curriculares en centros sostidos con fondos
  públicos para os niveis obrigatorios e gratuítos para o curso escolar
  2006/2007.
range: Orde
---
<p>Por Orde do 23 de maio de 2006 (DOG do 31 de maio), a Consellería de Educación e Ordenación Universitaria convoca e regula o programa de gratuidade de libros de texto e materiais curriculares en centros sostidos con fondos públicos para os niveis obrigatorios e gratuítos para o curso 2006/2007.</p>
<p>O artigo décimo quinto desta orde dispón que a Consellería de Educación e Ordenación Universitaria financiará o programa con cargo á aplicación orzamentaria 09.02.323A.480.0 por importe de 10.366.471,00 euros para o ano 2006 e na contía de 518.323,55 euros para o ano 2007.</p>
<p>Non obstante, esta orde prevé a posibilidade de incorporar a cantidade transferida polo Ministerio de Educación e Ciencia para esta mesma finalidade para o curso 2006/2007.</p>
<p>Recibida a transferencia do Ministerio de Educación e Ciencia por un importe de 3.000.000 euros para o programa de gratuidade de libros de texto, é polo que esta consellería</p>
<p>DISPÓN:</p>
<p>Artigo único.-Incorporar o importe de tres millóns de euros (3.000.000,00 A) transferidos polo Ministerio de Educación e Ciencia para cofinanciar o programa de gratuidade de libros de texto e materiais curriculares en centros sostidos con fondos públicos para os niveis obrigatorios e gratuítos para o curso escolar 2006/2007, de acordo co establecido no artigo décimo quinto da Orde do 23 de maio de 2006 (DOG do 31 de maio).</p>
<p>Santiago de Compostela, 12 de xullo de 2006.</p>
<p>Laura Sánchez Piñón</p>
<p>Conselleira de Educación e Ordenación</p>
<p>Universitaria</p>

