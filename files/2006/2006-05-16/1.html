---
date: '2006-05-16'
page: 7
number: 93
agency: CONSELLERÍA DE INNOVACIÓN E INDUSTRIA
section: I. DISPOSICIÓNS XERAIS
title: >-
  Orde do 2 de maio de 2006 pola que se modifica a do 8 de febreiro de 2006 pola
  que se establece o procedemento e requisitos para a obtención do carné
  profesional de operador de guindastre torre ao abeiro da disposición
  transitoria primeira, e punto 4.2 do anexo VI, do Real decreto 836/2003, do 27
  de xuño.
range: Orde
---
<p>A Orde do 8 de febreiro de 2006 (DOG nº 38, do 23 de febreiro) establece o procedemento e requisitos a que se suxeitará, no ámbito da Comunidade Autónoma de Galicia, a expedición do carné profesional de operador de guindastre torre, en execución do previsto na disposición transitoria primeira do Real decreto 836/2003, do 27 de xuño.</p>
<p>Igualmente, mediante a mencionada orde regúlase o procedemento para a acreditación da experiencia profesional que faculta para optar á obtención do referido carné profesional de conformidade co previsto no punto 4.2 do anexo VI da instrución técnica complementaria MIE-AEM-2 aprobada polo referido real decreto.</p>
<p>Debido ao elevado número de persoas afectadas que non presentaron a documentación dentro dos prazos establecidos, e á importancia deste trámite para o desenvolvemento da súa actividade profesional, faise necesaria a ampliación dos prazos de presentación de solicitudes.</p>
<p>Por todo o exposto, e en uso das competencias que a Consellería de Innovación e Industria ten atribuídas na materia,</p>
<p>DISPOÑO:</p>
<p>Artigo único.</p>
<p>1. Modifícanse os prazos de presentación de solicitudes establecidos nos artigos 3 e 4 da Orde do 8 de febreiro de 2006, que se amplían ata o día 15 de xuño de 2006 inclusive.</p>
<p>2. As solicitudes formuladas logo de rematados os prazos establecidos nos referidos artigos teranse por validamente presentadas ao abeiro desta orde.</p>
<p>Disposicións derradeiras</p>
<p>Primeira.-Facúltase o director xeral de Industria, Enerxía e Minas para ditar cantos actos sexan necesarios para a aplicación e desenvolvemento desta orde.</p>
<p>Segunda.-A presente orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 2 de maio de 2006.</p>
<p>Fernando Xabier Blanco Álvarez</p>
<p>Conselleiro de Innovación e Industria</p>

