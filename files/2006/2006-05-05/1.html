---
date: '2006-05-05'
page: 7
number: 86
agency: 'CONSELLERÍA DE POLÍTICA TERRITORIAL, OBRAS PÚBLICAS E TRANSPORTES'
section: II. AUTORIDADES E PERSOAL
title: >-
  Orde do 6 de abril de 2006 pola que se nomean vogais do Xurado de Expropiación
  de Galicia.
range: Orde
---
<p>A Lei 9/2002, do 30 de decembro, de ordenación urbanística e protección do medio rural de Galicia, prevé, no seu artigo 232, modificado pola Lei 15/2004, do 29 de decembro, a creación do Xurado de Expropiación de Galicia como órgano colexiado permanente da nosa comunidade autónoma especializado nos procedementos para a fixación do prezo xusto na expropiación forzosa, cando a administración expropiante sexa a comunidade autónoma ou as entidades locais do seu ámbito territorial.</p>
<p>O dito precepto dispón, entre outros particulares, a composición dese xurado, sendo desenvolvido mediante o Regulamento de organización e funcionamento do Xurado de Expropiación de Galicia, aprobado mediante el Decreto 223/2005, do 16 de xuño.</p>
<p>O artigo 4 deste regulamento establece, en distintas partes do seu paragrafo 2º, respecto da composición do xurado, que diversos organismos, entidades e colexios profesionais proporán, cada un deles, un representante que actuará como vogal titular. Así mesmo, prevese a designación do mesmo xeito dun vogal suplente, que actuará en caso de vacante, ausencia, enfermidade ou calquera outra causa que imposibilite a asistencia daquel titular.</p>
<p>Todos eles serán nomeados polo conselleiro competente en materia de urbanismo e ordenación do territorio. O mandato destes vogais será de catro anos, renovables por períodos de igual duración, que comezará a computarse desde o día seguinte ao da publicación do nomeamento no Diario Oficial de Galicia, podendo ser, se for o caso substituído.</p>
<p>Realizados os trámites formais de solicitude de designación a todos os organismos e entidades indicadas no mencionado artigo 4º, achegaron parte deles a súa proposta, o que deu lugar á Orde do 2 de febreiro deste ano (DOG nº 30, do 13 de febreiro), polo que, unha vez que as restantes entidades previstas neste regulamento respostaron á petición de nominación, cómpre rematar as formalidades legais para dar por concluída a preceptiva formación deste órgano canto aos seus vogais.</p>
<p>Por todo iso</p>
<p>DISPOÑO:</p>
<p>Artigo único.-Noméanse as persoas que se relacionan no anexo como vogais do Xurado de Expropiación de Galicia.</p>
<p>Santiago de Compostela, 6 de abril de 2006.</p>
<p>María José Caride Estévez</p>
<p>Conselleira de Política Territorial, Obras Públicas e Transportes</p>
<p>ANEXO</p>
<p>Vogais do Xurado de Expropiación de Galicia segundo o disposto no artigo 4.2º e) e f) do Decreto 223/2005, do 16 de xuño:</p>
<p>1. En representación do Consello Galego de Consumidores e Usuarios:</p>
<p>Titular: Natalia del Caño Pereira.</p>
<p>Suplente: María del Claustro Cardona Ferrer.</p>
<p>2. En representación do Colexio Oficial de Enxeñeiros de Montes:</p>
<p>Titular: Juan Antonio Caselles Sánchez.</p>
<p>Suplente: Miguel Ángel Cogolludo Agustin.</p>
<p>3. En representación do Colexio de Enxeñeiros de Minas do Noroeste de España:</p>
<p>Titular: Emilio López Jimeno.</p>
<p>Suplente: Alejandro Argüelles Díaz.</p>
<p>4. En representación do Colexio Notarial de Galicia:</p>
<p>Titular: Manuel Remuñán López.</p>
<p>Suplente: Mercedes Bermejo Pumar.</p>
<p>5. En representación dos colexios oficiais de economistas de Galicia.</p>
<p>Titular: Roberto Castro Tomé.</p>
<p>Suplente: Xavier Pita Wonenburguer.</p>
<p>CONSELLERÍA DE PRESIDENCIA, ADMINISTRACIÓNS PÚBLICAS</p>
<p>E XUSTIZA</p>

