---
date: '2006-10-23'
page: 15
number: 204
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Orde do 9 de outubro de 2006 pola que se modifica a do 6 de abril de 2006,
  pola que se establecen as bases polas que se rexerá a concesión de subvencións
  a entidades de iniciativa social para investimento, mantemento e promoción de
  actividades e programas de servizos sociais e se procede á súa convocatoria.
range: Orde
---
<p>A Orde do 6 de abril de 2006, pola que se establecen as bases polas que se rexerá a concesión de subvencións a entidades de iniciativa social para investimento, mantemento e promoción de actividades e programas de servizos sociais e se procede á súa convocatoria (Diario Oficial de Galicia nº 77, do 21 de abril), establece, no seu artigo 5, un importe total dispoñible para o exercicio 2006 de 3.794.098 euros destinado ao financiamento das subvencións que ao abeiro desta poderán ser concedidas aos seus solicitantes, «sen prexuízo de ulteriores variacións producidas como consecuencia da existencia dunha maior dispoñibilidade orzamentaria».</p>
<p>En consecuencia, ante a existencia de dispoñibilidades orzamentarias que poden ser utilizadas para os mesmos fins, cómpre ampliar de novo o importe dos créditos correspondentes ao exercicio 2006 destinados ao financiamento das subvencións que poderán ser concedidas ao abeiro da referida Orde do 6 de abril de 2006, na contía adicional de 634.996,91 euros, coa finalidade de facer chegar as ditas subvencións ao maior número de beneficiarios posibles en contía suficiente para garantir unha axeitada prestación dos servizos sociais.</p>
<p>Por todo o exposto e no uso das facultades que me foron conferidas,</p>
<p>DISPOÑO:</p>
<p>Artigo único.</p>
<p>1. Amplíase o importe total correspondente ao exercicio 2006 destinado ao financiamento das subvencións que se van conceder ao abeiro da Orde do 6 de abril de 2006, pola que se establecen as bases polas que se rexerá a concesión de subvencións a entidades de iniciativa social para investimento, mantemento e promoción de actividades e programas de servizos sociais e se procede á súa convocatoria, nas seguintes contías e aplicacións orzamentarias:</p>
<p>05.31.212A.780.2 por importe de 340.205 euros.</p>
<p>05.31.212D.480.0 por importe de 258.478,91 euros.</p>
<p>05.31.212D.480.2 por importe de 10.754 euros.</p>
<p>05.31.212D.480.5 por importe de 25.559 euros.</p>
<p>2. A presente modificación non afecta o prazo establecido na referida orde para a presentación de solicitudes.</p>
<p>Disposición derradeira</p>
<p>Única.-A presente disposición entrará en vigor o día seguinte ao da súa publicación.</p>
<p>Santiago de Compostela, 9 de outubro 2006.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>

