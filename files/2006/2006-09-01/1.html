---
date: '2006-09-01'
page: 13
number: 169
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 31 de agosto de 2006 pola que se desenvolve o Decreto 106/2006, do 30
  de xuño, polo que se asumen os medios económicos e as funcións e servizos
  transferidos pola Administración central do Estado á Comunidade Autónoma de
  Galicia mediante os reais decretos 552 e 553/2006, do 5 de maio, e se procede
  á distribución dos recursos humanos e materiais entre os departamentos da
  Xunta de Galicia afectados.
range: Orde
---
<p>Polo Real decreto 552/2006, do 5 de maio, amplíanse os medios económicos adscritos aos servizos traspasados á Comunidade Autónoma de Galicia polo Real decreto 146/1993, do 29 de xaneiro de 1993 en materia de xestión da formación profesional ocupacional.</p>
<p>Polo Real decreto 553/2006, do 5 de maio, traspásanse á Comunidade Autónoma de Galicia as funcións e servizos en materia educativa, de emprego e formación profesional ocupacional encomendados ao Instituto Social da Mariña.</p>
<p>A través do Decreto 106/2006, do 30 de xuño, asumíronse os medios económicos e as funcións e servizos transferidos pola Administración central do Estado á Comunidade Autónoma de Galicia mediante os reais decretos 552 e 553/2006, do 5 de maio.</p>
<p>Este decreto distribuíu as novas funcións asumidas, de conformidade co Decreto 211/2005, do 3 de agosto, polo que se establece a estrutura orgánica da Xunta de Galicia entre a Vicepresidencia da Igualdade e do Benestar, a Consellería de Traballo e a Consellería de Educación e Ordenación Universitaria.</p>
<p>Así mesmo, é necesario realizar unha distribución dos recursos humanos e materiais derivados dos traspasos acordados polo pleno da Comisión Mixta de Transferencias.</p>
<p>De conformidade coa disposición derradeira primeira do Decreto 106/2006, do 30 de xuño, o conselleiro de Presidencia, Administracións Públicas e Xustiza, por iniciativa dos titulares dos departamentos, ditará cantas disposicións sexan precisas para o desenvolvemento e execución do decreto.</p>
<p>Por todo isto,</p>
<p>DISPOÑO:</p>
<p>Artigo 1º.-Obxecto.</p>
<p>O obxecto desta orde é proceder a unha distribución dos recursos humanos e materiais derivados da transferencia á comunidade autónoma operada a través do Real decreto 553/2006, do 5 de maio, e asumida polo Decreto 106/2006, do 30 de xuño, en materia educativa, de emprego e de formación profesional ocupacional encomendada ao Instituto Social da Mariña.</p>
<p>Artigo 2º.-Distribución de recursos humanos e materiais.</p>
<p>A Vicepresidencia da Igualdade e do Benestar, a Consellería de Traballo e a Consellería de Edu</p>
<p>cación e Ordenación Universitaria son os departamentos da Xunta de Galicia afectados pola distribución de recursos humanos e materiais derivados dos traspasos acordados polo pleno da Comisión Mixta de Transferencias.</p>
<p>A distribución dos citados recursos realizarase de conformidade co establecido nos anexos que se xuntan a esta orde.</p>
<p>Disposición derradeira</p>
<p>Esta orde entrará en vigor o mesmo día ó da súa publicación no Diario Oficial de Galicia.</p>
<p>Santiago de Compostela, 31 de agosto de 2006.</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>
<p>ANEXO I</p>
<p>Distribución entre consellerías das dependencias que traspasa o Instituto Social da Mariña</p>
<p>I.1. Corresponderíanlle á Consellería de Educación e Ordenación Universitaria:</p>
<p>* Colexio O Mosterión, en Sada, cunha superficie de 15.599,94 m.</p>
<p>* Colexio e residencia de Panxón cunha superficie de 8.987,9 m.</p>
<p>* EFPNP de Ribeira cunha superficie de 4.767,58 m (ver nota no pé de páxina).</p>
<p>Superficie Total: 29.355,42 m.</p>
<p>I.2. Corresponderíalle á Consellería de Traballo:</p>
<p>* Casa do Mar da Coruña, cunha superficie de 100 m.</p>
<p>* Casa do Mar de Corme, cunha superficie de 105 m.</p>
<p>* Casa do Mar de Camelle, cunha superficie de 54 m.</p>
<p>* Escola de formación de Camariñas: 185,56 m.</p>
<p>* Casa do Mar de Muxía, cunha superficie de 72 m.</p>
<p>* Casa do Mar de Sada, cunha superficie de 149,61 m.</p>
<p>* Casa do Mar de Rianxo, cunha superficie de 103,64 m.</p>
<p>* Casa do Mar de Boiro, cunha superficie de 119,16 m.</p>
<p>* Casa do Mar de Aguiño, cunha superficie de 110,81 m.</p>
<p>* Casa do Mar de Noia, cunha superficie de 65 m.</p>
<p>* Casa do Mar de Celeiro cunha superficie de 88,52 m.</p>
<p>* Casa do Mar de Burela, cunha superficie de: 132 m.</p>
<p>* EFPNP de Bueu cunha superficie de 819,89 m.</p>
<p>* Casa do Mar de Marín cunha superficie de 78,5 m.</p>
<p>* Dirección Provincial de Vilagarcía, cunha superficie de 40 m.</p>
<p>* Casa do Mar de Cambados, cunha superficie de 88,75 m.</p>
<p>* Casa do Mar do Grove, cunha superficie de 210,74 m.</p>
<p>Superficie total: 2.523,18 m.</p>
<p>I.3. Corresponderíalle á Vicepresidencia da Igualdade e do Benestar:</p>
<p>* Gardaría infantil de Celeiro cunha superficie de 1.300 m.</p>
<p>* Gardaría infantil en Marín: 666,57 m.</p>
<p>Superficie total: 1.966,57 m.</p>
<p>I.4. Porcentaxe de superficie atribuíble a cada consellería sobre a superficie total:</p>
<p>Consellería   Superficie (m)  Porcentaxe resultante</p>
<p>Educación29.355,4286,73</p>
<p>Traballo 2.523,18 7,46</p>
<p>Vicepresidencia  1.966,57  5,81</p>
<p>Total33.845,17100,00</p>

