---
date: '2006-03-06'
page: 3
number: 45
agency: CONSELLERÍA DE INNOVACIÓN E INDUSTRIA
section: III. OUTRAS DISPOSICIÓNS
title: >-
  Resolución do 21 de febreiro de 2006, da Dirección Xeral de Industria, Enerxía
  e Minas, pola que se convocan exames ordinarios para a obtención do carné
  profesional de operador de guindastre móbil autopropulsado no ano 2006.
range: Resolución
---
<p>A Orde do 27 de decembro de 2000 da Consellería de Industria e Comercio e as súas modificacións, pola que se establece o procedemento unificado para a obtención de carnés profesionais e exixencias a empresas autorizadas para instalación, mantemento e outras actividades en materia de seguridade industrial, establece no seu artigo 5 que a convocatoria de exames se publicará anualmente, mediante resolución da dirección xeral competente en materia de industria.</p>
<p>En virtude da citada competencia,</p>
<p>RESOLVO:</p>
<p>Convocar os exames ordinarios que terán lugar no ano 2006 para a obtención do carné profesional de operador de guindastre móbil autopropulsado, con suxeición ás seguintes bases da convocatoria:</p>
<p>Primeira.-Obxecto da convocatoria.</p>
<p>O obxecto da convocatoria é a obtención de carnés profesionais nas seguintes especialidades:</p>
<p>Operador de guindastre móbil autopropulsado, categoría A.</p>
<p>Operador de guindastre móbil autopropulsado, categoría B.</p>
<p>Segunda.-Datas e lugares de realización dos exames. Tribunais cualificadores.</p>
<p>2.1. Os exames realizaranse nas catro provincias. As probas comezarán ás nove (9.00) horas nos locais que se indicarán nas listas definitivas de admitidos e excluídos.</p>
<p>2.2. Os membros dos tribunais cualificadores e as datas nas que se realizarán os exames serán os que se indican a continuación:</p>
<p>-Operador de guindastre móbil autopropulsado, categoría A.</p>
<p>20 de abril.</p>
<p>6 de xullo.</p>
<p>17 de novembro.</p>
<p>Tribunal nº 1.</p>
<p>Presidente: Juan Luis Ecenarro Tomé.</p>
<p>Suplente: Antonio de la Hera Roldán.</p>
<p>Secretario: María del Carmen da Costa Picón.</p>
<p>Suplente: Isabel Álvarez Janeiro.</p>
<p>Vogal A Coruña: Isidoro Martínez Arca.</p>
<p>Vogal suplente: Julián Lucas Ramírez.</p>
<p>Vogal Lugo: Alberto Mena Rodríguez.</p>
<p>Vogal suplente: Fernando López García.</p>
<p>Vogal Ourense: Alfonso Tomás Paz Doniz.</p>
<p>Vogal suplente: Juan Ramón Velasco González.</p>
<p>Vogal Pontevedra: Eugenio Fernández Piñeiro.</p>
<p>Vogal suplente: Francisco Sánchez-Ulloa Villar.</p>
<p>-Operador de guindastre móbil autopropulsado, categoría B.</p>
<p>27 de abril.</p>
<p>13 de xullo.</p>
<p>24 de novembro.</p>
<p>O tribunal cualificador estará formado polos mesmos membros que o tribunal nº 1.</p>
<p>2.3. O tribunal cualificador correspondente resolverá cantas incidencias se susciten no eido desta convocatoria. Para os efectos de comunicación e demais incidencias, os tribunais terán a súa sede na Dirección Xeral de Industria, Enerxía e Minas da Consellería de Innovación e Industria da Xunta de Galicia.</p>
<p>Terceira.-Requisitos dos aspirantes.</p>
<p>Para seren admitidos á realización das probas, os aspirantes deberán reunir os seguintes requisitos:</p>
<p>a) Estar en posesión do título de estudos primarios, excepto no caso de que se poida acreditar a experiencia á que fai referencia a disposición transitoria única do Real decreto 837/2003, do 27 de xuño, polo que se aproba o novo texto modificado e refundido da instrución técnica complementaria MIE-AEM-4 do Regulamento de aparellos de elevación e manutención, referente a guindastres móbiles autopropulsados.</p>
<p>b) Ter cumpridos 18 anos no momento de realizar a solicitude do curso que se cita na alínea c).</p>
<p>c) A superación dun curso teórico-práctico ou, no caso de que se poida acreditar a experiencia sinalada na alínea a), teórico, impartido por unha entidade acreditada pola Consellería de Innovación e Industria da Xunta de Galicia.</p>
<p>d) Superar un exame médico, psicotécnico e físico, específico para este tipo de actividades, que inclúe exame sobre agudeza visual, sentido da orientación, equilibrio e agudeza auditiva.</p>
<p>Estes requisitos deberán posuírse no día de finalización do prazo de presentación de solicitudes.</p>
<p>Cuarta.-Solicitudes e documentación.</p>
<p>4.1. Os aspirantes deberán solicitar a súa admisión ás probas mediante instancia dirixida ao delegado provincial da Consellería de Innovación e Industria que corresponda, segundo o modelo que figura no anexo.</p>
<p>4.2. As solicitudes presentaranse no rexistro xeral da Consellería de Innovación e Industria, nas súas delegacións provinciais ou nos lugares previstos no</p>
<p>artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>4.3. Xunto coa solicitude modelo será preciso presentar a seguinte documentación:</p>
<p>a) Copia compulsada do documento nacional de identidade.</p>
<p>b) Dúas fotografías tamaño carné.</p>
<p>c) Documento que acredite a superación dun exame médico, psicotécnico e físico, específico para este tipo de actividades, que inclúa exame sobre agudeza visual, sentido da orientación, equilibrio e agudeza auditiva.</p>
<p>d) Copia compulsada do certificado de asistencia e superación do curso teórico-práctico ou, de ser o caso, teórico, impartido por unha entidade acreditada pola Consellería de Innovación e Industria e, se é o caso, do título de estudos primarios.</p>
<p>e) Se é o caso, documento de recoñecemento da experiencia con relación á obtención do carné profesional de operador de guindastre móbil autopropulsado, expedido pola Consellería de Innovación e Industria.</p>
<p>f) Xustificante para a Administración do impreso correspondente de autoliquidación de taxas en concepto de dereitos de exame (clave 32.07.01, importe 35,98 A) debidamente validado pola entidade bancaria onde se realice o ingreso.</p>
<p>Quinta.-Prazo de presentación de solicitudes.</p>
<p>O prazo de presentación de solicitudes para a realización dos exames para a obtención do carné profesional de operador de guindastre móbil autopropulsado comezará o día seguinte ao da publicación desta resolución no DOG para a primeira convocatoria, e para as restantes comezará o día seguinte ao da realización do exame da convocatoria precedente. O dito prazo rematará:</p>
<p>O 20 de marzo para a convocatoria de abril.</p>
<p>O 6 de xuño para a convocatoria de xullo.</p>
<p>O 2 de outubro para a convocatoria de novembro.</p>
<p>Sexta.-Admisión de solicitudes.</p>
<p>6.1. Rematado o prazo de presentación de solicitudes, publicarase a lista provisional de admitidos e excluídos nos taboleiros de anuncios das delegacións provinciais. Esta lista tamén se poderá consultar no teléfono de información da Consellería de Innovación e Industria (981 54 43 41) e na páxina web da Xunta de Galicia (www.xunta.es).</p>
<p>6.2. Os aspirantes excluídos, así como os que non figuren nas relacións de admitidos nin excluídos, disporán de dez días hábiles, contados a partir do día seguinte ao da devandita publicación no taboleiro de anuncios da correspondente delegación provincial da Consellería de Innovación e Industria, para a emenda de defectos.</p>
<p>Sétima.-Desenvolvemento dos exames.</p>
<p>7.1. Os exames estarán constituídos por dúas partes que se desenvolverán no mesmo día nas datas que se recollen na base segunda desta resolución.</p>
<p>Primeira parte.-Estará constituída por un exercicio teórico escrito, consistente na resolución dun cuestionario tipo test proposto polo tribunal sobre as materias regulamentarias establecidas para cada especialidade.</p>
<p>Segunda parte.-Consistirá nun suposto práctico que versará sobre unha ou varias operacións propostas polo tribunal en relación cos requirimentos prácticos establecidos para cada especialidade. Neste exercicio os candidatos poderán utilizar a instrución técnica complementaria MIE-AEM-4 do Regulamento de aparellos de elevación e manutención, referente a guindastres móbiles autopropulsados.</p>
<p>7.2. Para a realización do exame os candidatos deberán ir provistos, para cada exercicio, do seu documento nacional de identidade, lapis, goma de borrar e bolígrafo negro.</p>
<p>Oitava.-Cualificación dos exames.</p>
<p>8.1. A puntuación mínima para superar cada parte corresponderá á metade do valor da puntuación máxima posible da dita parte. Na parte teórica a nota formarase de acordo coa expresión «nº de respostas correctas-(nº de respostas incorrectas/3)».</p>
<p>8.2. Os exames cualificaranse como aptos ou non aptos. Para ser considerado apto deberanse aprobar as dúas partes independentemente.</p>
<p>Novena.-Lista de aprobados.</p>
<p>O tribunal cualificador publicará a relación provisional de aprobados por provincias e dará traslado desta ás catro delegacións provinciais para a súa publicación nos respectivos taboleiros de anuncios. Esta relación tamén se poderá consultar no teléfono de información da Consellería de Innovación e Industria (981 54 43 41) e na páxina web da Xunta de Galicia (www.xunta.es).</p>
<p>Os interesados disporán dun prazo de dez días naturais, contados desde a publicación da relación provisional de aprobados, para formularen reclamacións ante o tribunal. Finalizado o prazo, o tribunal enviaralle proposta das listas de aprobados ao director xeral de Industria, Enerxía e Minas, que as elevará a definitivas mediante resolución, e dará traslado delas ás catro delegacións provinciais para a súa publicación nos respectivos taboleiros de anuncios. Contra a dita resolución poderase interpor recurso de reposición no prazo dun mes a partir da publicación nos taboleiros de anuncios.</p>
<p>Contra esta resolución, que non pon fin á vía administrativa, poderá interpoñerse recuso de alzada perante o conselleiro de Innovación e Industria no prazo dun mes desde a súa publicación.</p>
<p>Santiago de Compostela, 21 de febreiro de 2006.</p>
<p>Anxo Ramón Calvo Silvosa</p>
<p>Director xeral de Industria, Enerxía e Minas</p>

