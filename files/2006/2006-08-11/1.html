---
date: '2006-08-11'
page: 12
number: 155
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Resolución do 7 de agosto de 2006, da Delegación Provincial de Lugo, pola que
  se procede á publicación da relación definitiva de nenas/os admitidas/os para
  o curso 2006/2007 na escola infantil 0-3 Santa Mª do Campo de Ribadeo
  dependente da Vicepresidencia.
range: Resolución
---
<p>O 28 de abril de 2006 publicouse a Orde do 20 de abril de 2006 pola que se regula o procedemento de adxudicación de prazas nas escolas infantís 0-3 dependentes da Vicepresidencia para o curso 2006/2007.</p>
<p>Estudadas pola comisión de baremación todas as reclamacións presentadas e resoltas pola delegada provincial, procédese á publicación da relación definitiva de admitidas/os e da lista de espera coa puntuación obtida e a tarifa correspondente a cada caso.</p>
<p>Estas reclamacións enténdense resoltas coa publicación da lista definitiva, que se poderá consultar nas delegacións provinciais da Vicepresidencia da Igualdade e do Benestar, no DOG, na páxina web (<a href="http://vicepresidencia.xunta.es/familias">http://vicepresidencia.xunta.es/familias</a>) e nos respectivos centros.</p>
<p>As/os solicitantes admitidas/os, dispoñen dun prazo de 10 días a partir da publicación da admisión para confirmar a súa plaza, presentando certificado médico da/o nena/o nas delegacións provinciais desta vicepresidencia, sen prexuízo do disposto no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Se non se presentase a devandita documentación no prazo sinalado, terase por decaída a solicitude da praza, logo de resolución en tal sentido.</p>
<p>Contra esta resolución que non esgota a vía administrativa, poderá interpoñerse recurso de alzada ante o vicepresidente da Igualdade e do Benestar, no prazo dun mes que comezará a contar o día seguinte ao da publicación desta resolución no Diario Oficial de Galicia.</p>
<p>Lugo, 7 de agosto de 2006.</p>
<p>Branca Rodríguez Pazos</p>
<p>Delegada provincial de Lugo</p>

