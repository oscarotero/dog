---
date: '2006-09-18'
page: 14
number: 180
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 154/2006, do 7 de setembro, polo que se modifica parcialmente o
  Decreto 325/2003, do 18 de xullo, polo que se autorizan e regulan os centros
  integrados de formación profesional na Comunidade Autónoma de Galicia.
range: Decreto
---
<p>A Lei orgánica 5/2002, do 19 de xuño, das cualificacións e da formación profesional (BOE do 20 de xuño), no seu artigo 11 prevé a creación de centros integrados de formación profesional e no seu artigo 10.1º establece que este tipo de centros impartirán as ofertas formativas relativas aos títulos e certificados de profesionalidade referidas ao catálogo nacional das cualificacións profesionais. Ademais, no artigo 11.4º establece que as administracións, no ámbito das súas competencias, poderán crear e autorizar os devanditos centros integrados de formación profesional coas condicións e requisitos que se establezan.</p>
<p>O Decreto 325/2003, do 18 de xullo (DOG do 4 de agosto), regula a autorización con carácter experimental dos centros integrados de formación profesional, sobre a base de solicitude voluntaria dos centros logo de convocatoria das administracións correspondentes. A publicación do Real decreto 1558/2005, do 23 de decembro (BOE do 30 de decembro), polo que se regulan os requisitos básicos dos centros integrados de formación profesional, fai necesaria a modificación parcial do devandito decreto para a súa progresiva adaptación ao novo marco normativo.</p>
<p>A rede de centros integrados de formación profesional de Galicia obedece á necesidade de abranguer a formación regrada, ocupacional e continua na maioría das familias profesionais, á localización dos centros en relación directa co tecido produtivo, ao aproveitamento da experiencia dos centros pilotos que adiantaron esta tipoloxía de centros e a necesaria reordenación do profesorado e alumnado destas ensinanzas.</p>
<p>Por todo isto, por iniciativa conxunta da conselleira de Educación e Ordenación Universitaria e do conselleiro de Traballo, logo do informe favorable do Consello Galego de Formación Profesional, de acordo cos ditames do Consello Escolar de Galicia e do Consello Consultivo de Galicia, por proposta do conselleiro de Presidencia, Administracións Públicas e Xustiza logo de deliberación do Consello da Xunta de Galicia na súa reunión do día sete de setembro de dous mil seis,</p>
<p>DISPOÑO:</p>
<p>Artigo 1º</p>
<p>O artigo 2 do Decreto 325/2003, do 18 de xullo (DOG do 4 de agosto), queda redactado nos seguintes termos:</p>
<p>«-Definición de centros integrados de formación profesional.</p>
<p>1. Terán consideración de centros integrados de formación profesional na Comunidade Autónoma de Galicia aqueles centros que impartan todas as ofertas formativas referidas ao catálogo nacional das cualificacións profesionais que conduzan a títulos de formación profesional e certificados de profesionalidade, en consonancia co disposto nos artigos 11.4º e 10.1º da Lei orgánica 5/2002, do 19 de xuño, das cualificacións e da formación profesional.</p>
<p>2. Os centros integrados de formación profesional incluirán nas súas accións formativas as ensinanzas propias da formación profesional inicial, as accións de inserción e reinserción laboral dos traballadores e as de formación permanente dirixidas á poboación traballadora ocupada.</p>
<p>3. Ademais das ofertas formativas propias das familias ou áreas profesionais que teñan autorizadas, os centros integrados incorporarán o servizo de información e orientación laboral, así como, de ser o caso, o de avaliación das competencias adquiridas a través doutras aprendizaxes non formais e da experiencia laboral, no marco do sistema nacional de cualificacións e da formación profesional.</p>
<p>4. Mentres non se desenvolva o referido catálogo nacional das cualificacións profesionais, a oferta formativa dos centros integrados de formación profesional terá como base os ciclos formativos e certificados de profesionalidade vixentes, sen prexuízo de poder ofertar, con carácter experimental, outras actividades relacionadas coas cualificacións de marcado carácter estratéxico para a economía galega».</p>
<p>Artigo 2º</p>
<p>O punto 1º do artigo 5 do Decreto 325/2003, do 18 de xullo (DOG do 4 de agosto), que regula a autorización con carácter experimental dos centros integrados de formación profesional, queda redactado do seguinte xeito:</p>
<p>«1. Ser autorizado polo Goberno da Xunta de Galicia mediante decreto, por proposta conxunta da Consellería de Educación e Ordenación Universitaria e da Consellería de Traballo, co informe previo do Consello Galego de Formación Profesional, que terá en conta os criterios establecidos polas consellerías competentes en materia de educación e traballo. Utilizando o mesmo procedemento o Goberno da Xunta de Galicia poderá transformar os actuais institutos de educación secundaria e centros de formación ocupacional en centros integrados de formación profesional».</p>
<p>Disposicións adicionais</p>
<p>Primeira.-Os centros integrados que se creen por transformación de institutos de educación secundaria, nos cinco anos seguintes á entrada en vigor do Real decreto 1558/2005, do 23 de novembro, poderán impartir as ensinanzas do bacharelato, tanto na modalidade ordinaria coma na de adultos, sempre que o alumnado destas ensinanzas non represente máis dun terzo do alumnado total do centro.</p>
<p>Segunda.-A Consellería de Educación e Ordenación Universitaria establecerá a extinción gradual das ensinanzas que deixan de impartirse nos institutos de educación secundaria que se transforman en centros integrados de formación profesional.</p>
<p>Terceira.-Nos institutos de educación secundaria que no anexo a este decreto se prevé que no curso académico 2006-2007 e 2007-2008 se transformen en centros integrados de formación profesional, non se impartirán, no próximo curso académico 2006-2007, as ensinanzas de primeiro de educación secundaria obrigatoria. Nos seguintes anos iranse deixando de impartir gradualmente os restantes cursos de educación secundaria e, se é o caso, bacharelato e programas de garantía social, ata a súa extinción.</p>
<p>Cuarta.-A nova rede experimental de centros integrados de formación profesional da Comunidade Autónoma de Galicia queda configurada polos centros que se relacionan no anexo ao presente decreto, e entrará en funcionamento no curso académico que nel se especifica.</p>
<p>Disposición transitoria</p>
<p>Os centros integrados de formación profesional que se crean por desdobramento dun instituto de educación secundaria poderán compartir temporalmente os espazos comúns.</p>
<p>Disposición derrogatoria</p>
<p>Quedan derrogados o artigo 2º, centros integrados de formación profesional; o artigo 5.1º, requisitos específicos dos centro integrados; a disposición adicional e o anexo do Decreto 325/2003, do 18 de xullo, polo que se autorizan e regulan os centros integrados de formación profesional na Comunidade Autónoma de Galicia, e as demais normas de igual ou inferior rango no que se opoñan ao establecido neste decreto.</p>
<p>Disposicións derradeiras</p>
<p>Primeira.-Habilítase a persoa titular da Consellería de Educación e Ordenación Universitaria e a persoa titular da Consellería de Traballo para proceder ao desenvolvemento deste decreto nos seus respectivos ámbitos competenciais.</p>
<p>Segunda.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, sete de setembro de dous mil seis.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>
<p>ANEXO</p>
<p>Curso académico 2006-2007</p>
<table><tbody><tr><td></td></tr>
<tr><td></td></tr>
<tr><td>Código</td><td>Denominación do centro</td><td>Consellería titular</td><td>Enderezo</td><td>CP</td><td>Concello</td><td>Provincia</td><td>Por transformación do</td></tr>
<tr><td></td></tr>
</tbody></table>
<table><tbody><tr><td>15022607</td><td>CIFP Ánxel Casal</td><td>Educación e O.U.</td><td>Estrada de circunvalación</td><td>15002</td><td>A Coruña</td><td>A Coruña</td><td>IES Ánxel Casal</td></tr>
<tr><td></td></tr>
<tr><td>15016000</td><td>CIFP Compostela</td><td>Educación e O.U.</td><td>Lamas de Abade, s/n</td><td>15702</td><td>Santiago de Compostela</td><td>A Coruña</td><td>IES Compostela</td></tr>
<tr><td></td></tr>
<tr><td>15015767</td><td>CIFP Monte de Conxo</td><td>Educación e O.U.</td><td>R/ Rosalía de Castro, 133</td><td>15706</td><td>Santiago de Compostela</td><td>A Coruña</td><td>IES Monte de Conxo</td></tr>
<tr><td></td></tr>
<tr><td>15006778</td><td>CIFP Rodolfo Ucha Piñeiro</td><td>Educación e O.U.</td><td>Avda. de Castelao, 64</td><td>15406</td><td>Ferrol</td><td>A Coruña</td><td>IES Rodolfo Ucha Piñeiro</td></tr>
<tr><td></td></tr>
<tr><td>32015050</td><td>CIFP A Farixa</td><td>Educación e O.U.</td><td>R/ Finca Farixa, s/n</td><td>32005</td><td>Ourense</td><td>Ourense</td><td>IES A Farixa</td></tr>
<tr><td></td></tr>
<tr><td>36007552</td><td>CIFP A Granxa</td><td>Educación e O.U.</td><td>R/ Areas, s/n</td><td>36860</td><td>Ponteareas</td><td>Pontevedra</td><td>IES A Granxa</td></tr>
<tr><td></td></tr>
<tr><td>36020064</td><td>CIFP Carlos Oroza</td><td>Educación e O.U.</td><td>Montecelo s/n</td><td>36161</td><td>Pontevedra</td><td>Pontevedra</td><td>IES Carlos Oroza</td></tr>
<tr><td></td></tr>
<tr><td>36014568</td><td>CIFP Valentín Paz Andrade</td><td>Educación e O.U.</td><td>Avda. de Madrid 160</td><td>36214</td><td>Vigo</td><td>Pontevedra</td><td>IES Valentín Paz Andrade</td></tr>
<tr><td></td></tr>
<tr><td>15032391</td><td>CIFP Santiago</td><td>Traballo</td><td>Estrada de Santiago de Compostela-Figueiras</td><td>15898</td><td>Santiago de Compostela</td><td>A Coruña</td><td>Centro Nacional de FPO de Santiago</td></tr>
<tr><td></td></tr>
<tr><td>32020744</td><td>CIFP Santa María de Europa</td><td>Traballo</td><td>Praza da Lexión, 16</td><td>32002</td><td>Ourense</td><td>Ourense</td><td>Centro de FPO Santa María de Europa</td></tr>
<tr><td></td></tr>
<tr><td>36024525</td><td>CIFP de Coia</td><td>Traballo</td><td>R/ Baiona 28</td><td>36209</td><td>Vigo</td><td>Pontevedra</td><td>Centro de FPO de Coia</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Código</td><td>Denominación do centro</td><td>Consellería titular</td><td>Enderezo</td><td>CP</td><td>Concello</td><td>Provincia</td><td>Por transformación do</td></tr>
<tr><td></td></tr>
</tbody></table>
<table><tbody><tr><td>15032583</td><td>CIFP Fene</td><td>Educación e O.U.</td><td>O Pazo</td><td>15528</td><td>Fene</td><td>A Coruña</td><td>IES de Fene</td></tr>
<tr><td></td></tr>
<tr><td>27020793</td><td>CIFP Porta da Auga</td><td>Educación e O.U.</td><td>Avda. de Luarca, s/n</td><td>27700</td><td>Ribadeo</td><td>Lugo</td><td>IES Porta da Auga</td></tr>
<tr><td></td></tr></tbody></table>
<p>Curso académico 2007-2008</p>
<table><tbody><tr><td></td></tr>
<tr><td></td></tr>
<tr><td>Código</td><td>Denominación do centro</td><td>Consellería titular</td><td>Enderezo</td><td>CP</td><td>Concello</td><td>Provincia</td><td>Por transformación do</td></tr>
<tr><td></td></tr>
</tbody></table>
<table><tbody><tr><td>15024513</td><td>CIFP Someso</td><td>Educación e O.U.</td><td>R/ Someso, 6</td><td>15008</td><td>A Coruña</td><td>A Coruña</td><td>IES Someso</td></tr>
<tr><td></td></tr></tbody></table>

