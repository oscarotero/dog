---
date: '2006-07-01'
page: 10
number: 126
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 106/2006, do 30 de xuño, polo que se asumen os medios económicos e as
  funcións e servizos transferidos pola Administración central do Estado á
  Comunidade Autónoma de Galicia mediante os reais decretos 552 e 553/2006, do 5
  de maio.
range: Decreto
---
<p>Polo Real decreto 552/2006, do 5 de maio, amplíanse os medios económicos adscritos aos servizos traspasados á Comunidade Autónoma de Galicia polo Real decreto 146/1993, do 29 de xaneiro, en materia de xestión da formación profesional ocupacional.</p>
<p>Polo Real decreto 553/2006, do 5 de maio, traspásanse á Comunidade Autónoma de Galicia as funcións e servizos en materia educativa, de emprego e formación profesional ocupacional encomendados ao Instituto Social da Mariña.</p>
<p>Parece conveniente asumir de maneira expresa as funcións e os servizos traspasados que se consignan nos reais decretos aludidos, nos termos e condicións expresados no acordo da Comisión Mixta de Transferencias, e asignalas aos órganos correspondentes da Administración galega.</p>
<p>Na súa virtude, por proposta do conselleiro de Presidencia, Administracións Públicas e Xustiza, e logo de deliberación do Consello da Xunta de Galicia na súa reunión do día trinta de xuño de dous mil seis,</p>
<p>DISPOÑO:</p>
<p>Artigo 1º</p>
<p>Quedan asumidos os medios económicos traspasados pola Administración central do Estado á Comunidade Autónoma de Galicia en virtude do Real decreto 552/2006, do 5 de maio, polo que se amplían os medios económicos adscritos aos servizos traspasados á Comunidade Autónoma de Galicia polo Real decreto 146/1993, do 29 de xaneiro, en materia de xestión da formación profesional ocupacional, nos termos e condicións especificadas no acordo da Comisión Mixta de Transferencias que se publica como anexo ao dito decreto.</p>
<p>Os medios económicos que figuran nas relacións anexas ao real decreto asígnanse á Consellería de Traballo.</p>
<p>Artigo 2º</p>
<p>1. Quedan asumidas as funcións e os servizos traspasados pola Administración central do Estado á Comunidade Autónoma de Galicia en materia educativa, de emprego e formación profesional ocupacional encomendados ao Instituto Social da Mariña mediante o Real decreto 553/2006, do 5 de maio, nos termos e condicións especificados no acordo da</p>
<p>Comisión Mixta de Transferencias que se publica como anexo ao dito decreto.</p>
<p>2. A Vicepresidencia da Igualdade e do Benestar exercerá as funcións correspondentes ás gardarías infantís; para este fin adscríbenselle os medios e servizos traspasados para tal efecto.</p>
<p>3. A Consellería de Educación e Ordenación Universitaria exercerá as funcións correspondentes en materia educativa; para este fin adscríbenselle os medios e servizos traspasados para tal efecto.</p>
<p>4. A Consellería de Traballo exercerá as funcións correspondentes en materia de emprego e formación; para este fin adscríbenselle os medios e servizos traspasados para tal efecto.</p>
<p>5. As competencias e funcións que lle estaban atribuídas ao Consello de Ministros serán exercidas polo Consello da Xunta de Galicia como órgano colexiado de goberno da comunidade autónoma.</p>
<p>6. Os órganos dos mencionados departamentos exercerán as atribucións que lles correspondan conforme as normas que regulan a súa estrutura.</p>
<p>Disposicións derradeiras</p>
<p>1. O conselleiro de Presidencia, Administracións Públicas e Xustiza, por iniciativa dos titulares dos departamentos, ditará cantas disposicións sexan precisas para o desenvolvemento e execución deste decreto.</p>
<p>2. Este decreto entrará en vigor o día 1 de xullo de 2006.</p>
<p>Santiago de Compostela, trinta de xuño de dous mil seis.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>
<p>CONSELLERÍA DE PRESIDENCIA, ADMINISTRACIÓNS PÚBLICAS</p>
<p>E XUSTIZA</p>

