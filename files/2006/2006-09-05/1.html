---
date: '2006-09-05'
page: 13
number: 171
agency: CONSELLERÍA DE VIVENDA E SOLO
section: I. DISPOSICIÓNS XERAIS
title: >-
  Orde do 27 de xullo de 2006 pola que se convocan as subvencións que se poderán
  outorgar no exercicio 2006 ao abeiro do Decreto 48/2006, do 23 de febreiro,
  que regula o programa de vivenda en aluguer.
range: Orde
---
<p>O Decreto 48/2006, do 23 de febreiro, polo que se regula o programa de vivenda en aluguer, constitúe un novo marco normativo polo que se regulan as subvencións para o arrendamento e rehabilitación de vivendas desocupadas na nosa comunidade autónoma.</p>
<p>O seu artigo 3.2º dispón que estas subvencións se atenderán a través de convocatorias anuais polas que se cuantificarán as dispoñibilidades orzamentarias que se poidan consignar para cada exercicio.</p>
<p>A súa disposición derradeira primeira faculta a conselleira de Vivenda e Solo para ditar, no marco das súas competencias, as disposicións necesarias para o desenvolvemento e aplicación do referido decreto.</p>
<p>En uso da referida autorización,</p>
<p>DISPOÑO:</p>
<p>Artigo 1º.-Dispoñibilidade económica.</p>
<p>Para os efectos do disposto no artigo 3.2º do Decreto 48/2006, do 23 de febreiro, determínase:</p>
<p>1. A aplicación do estado de gastos dos orzamentos xerais da Comunidade Autónoma de Galicia para o ano 2006 e 2007 onde figuran os créditos con cargo aos cales serán atendidas as subvencións ao arrendamento do Decreto 48/2006, do 23 de febreiro, é a 17.01.331A.480.1.</p>
<p>2. A aplicación do estado de gastos dos orzamentos xerais da Comunidade Autónoma de Galicia para o ano 2006, onde figuran os créditos con cargo aos cales serán atendidas as subvencións para a rehabilitación de vivendas e posterior arrendamento dentro do programa de vivenda en aluguer do Decreto 48/2006, do 23 de febreiro, é a 17.01.331A.780.1.</p>
<p>3. O importe máximo das subvencións ao arrendamento que se poderán outorgar dentro do exercicio orzamentario de 2006 será de 836.168,90 A e, dentro do exercicio orzamentario de 2007, será de 2.089.363,90 A.</p>
<p>4. O importe máximo das subvencións para a rehabilitación de vivendas e posterior arrendamento que se poderán outorgar dentro do exercicio orzamentario de 2006 será de 900.000 A.</p>
<p>5. O importe máximo destas subvencións poderá incrementarse en función das solicitudes e en función das dispoñibilidades orzamentarias con cargo ás mesmas aplicacións. De producirse incremento nas dotacións orzamentarias destinadas á concesión destas subvencións publicarase no Diario Oficial de Galicia o importe polo que resultarán finalmente dotadas as aplicacións que as financian.</p>
<p>Artigo 2º.-Solicitudes de subvención ao arrendamento.</p>
<p>1. Asinado o contrato de arrendamento no marco do programa regulado no Decreto 48/2006, do 23 de febreiro, o inquilino poderá solicitar a subvención ao aluguer regulada nel. O trámite poderao realizar</p>
<p>mediante o modelo de solicitude de subvención recollido como anexo desta orde.</p>
<p>2. As solicitudes de subvención para o arrendamento reguladas no Decreto 48/2006, do 23 de febreiro, poderán presentarse ata o 10 de decembro de 2006 no rexistro da Consellería de Vivenda e Solo ou no das súas delegacións provinciais.</p>
<p>3. Neste exercicio terán lugar procedementos de concesión de subvención cada mes natural, de tal xeito que, as solicitudes de subvención presentadas ata o día 10 de cada mes serán resoltas antes do último día do mesmo mes.</p>
<p>4. As solicitudes presentadas a partir do día 10 de cada mes serán resoltas no procedemento de concesión do mes próximo.</p>
<p>5. A concesión da subvención terá efectos desde o día de presentación da solicitude.</p>
<p>Artigo 3º.-Procedementos de concesión.</p>
<p>No exercicio 2006 realizaranse 6 procedementos de concesión de subvencións para o arrendamento. Por cada procedemento de concesión ditarase antes do último día do mes unha resolución que conterá o importe das subvencións que se concedan en cada mes non podendo superar os seguintes importes:</p>
<table><tbody><tr><td></td></tr>
<tr><td></td></tr>
<tr><td>Meses</td><td>Importe
exercicio 2006</td><td>Meses</td><td>Importe
exercicio 2007</td></tr>
<tr><td></td></tr>
</tbody></table>
<table><tbody><tr><td>Xullo-decembro</td><td>267.882,60 A</td><td>Xaneiro-xuño</td><td>267.882,60 A</td></tr>
<tr><td></td></tr>
<tr><td>Agosto-decembro</td><td>114.494,00 A</td><td>Xaneiro-xullo</td><td>160.291,60 A</td></tr>
<tr><td></td></tr>
<tr><td>Setembro-decembro</td><td>202.590,60 A</td><td>Xaneiro-agosto</td><td>405.181,20 A</td></tr>
<tr><td></td></tr>
<tr><td>Outubro-decembro</td><td>125.600,85 A</td><td>Xaneiro-setembro</td><td>376.802,55 A</td></tr>
<tr><td></td></tr>
<tr><td>Novembro-decembro</td><td>83.733,90 A</td><td>Xaneiro-outubro</td><td>418.669,50 A</td></tr>
<tr><td></td></tr>
<tr><td>Decembro-decembro</td><td>41.866,95 A</td><td>Xaneiro-novembro</td><td>460.536,45 A</td></tr>
<tr><td></td></tr>
<tr><td>Total</td><td>836.168,90 A</td><td>Total</td><td>2.089.363,90 A</td></tr>
<tr><td></td></tr></tbody></table>
<p>Artigo 4º.-Solicitudes de subvención para a rehabilitación.</p>
<p>As solicitudes de subvención para a rehabilitación reguladas no Decreto 48/2006, do 23 de febreiro, poderán presentarse ata o 15 de decembro de 2006 no rexistro da Consellería de Vivenda e Solo ou no das súas delegacións provinciais.</p>
<p>Artigo 5º.-Documentación.</p>
<p>A solicitude de novas subvencións ao arrendamento, unha vez esgotados os doce meses da que tiñan concedida, exixirá a presentación de toda a documentación requirida nos artigos 5 e 15 da orde de desenvolvemento do Decreto 48/2006. Esta documentación presentarase dentro dos dez primeiros días dos trinta anteriores ao do vencemento da anterior subvención.</p>
<p>Disposición adicional</p>
<p>Única.-Incorporadas ao programa un número de vivendas con obras de rehabilitación que poidan comprometer o crédito que sustenta a concesión das subvencións para a rehabilitación, denegarase a incorporación ao programa de vivendas que precisen as ditas obras ata a seguinte convocatoria anual.</p>
<p>Disposición derradeira</p>
<p>Única.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 27 de xullo de 2006.</p>
<p>Teresa Táboas Veleiro</p>
<p>Conselleira de Vivenda e Solo</p>
<p>CONSELLERÍA DE PRESIDENCIA, ADMINISTRACIÓNS PÚBLICAS</p>
<p>E XUSTIZA</p>

