---
date: '2006-09-13'
page: 13
number: 177
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Orde do 30 de agosto de 2006 pola que se modifica a do 31 de marzo pola que se
  regulan as bases que rexerán as subvencións dirixidas a concellos e
  mancomunidades de municipios para o fomento e realización de actividades de
  voluntariado.
range: Orde
---
<p>A Orde do 31 de marzo de 2006, da Vicepresidencia da Igualdade e do Benestar, publicada no DOG nº 72, do 12 de abril de 2006, sinala no seu artigo 4 que as subvencións faranse efectivas con cargo á aplicación orzamentaria 2006.05.32.212F.460.0 (proxecto 2003 00512) cun importe de 398.174,00 A destinados ás subvencións reguladas por esta orde.</p>
<p>Recibida unha achega do Ministerio de Traballo e Asuntos Sociais co obxecto de propiciar a realización de programas en desenvolvemento do Plan Nacional do Voluntariado no ámbito autonómico, faise necesario modificar a orde de axudas no que respecta á contía económica.</p>
<p>De acordo con todo o anterior, e no exercicio das facultades que teño atribuídas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988 e o Decreto 517/2005, do 6 de outubro,</p>
<p>DISPOÑO:</p>
<p>Artigo único.</p>
<p>Primeiro.-Ampliar o importe da contía máxima da Orde do 31 de marzo de 2006 pola que se regulan as bases que rexerán as subvencións dirixidas a concellos e mancomunidades de municipios para o fomento e realización de actividades de voluntariado na contía de 81.853,04 A (oitenta e un mil oitocentos cincuenta e tres euros con catro céntimos) con cargo á partida orzamentaria 2006.05.32.212F.460.0 (proxecto 2003 00512) dos orzamentos xerais da Comunidade Autónoma de Galicia para o ano 2006.</p>
<p>Segundo.-Esta modificación non afecta o prazo establecido na referida orde para a presentación de solicitudes.</p>
<p>Disposición derradeira</p>
<p>Única.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 30 de agosto de 2006.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>

