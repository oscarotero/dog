---
date: '2006-07-03'
page: 10
number: 127
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Orde do 21 de xuño de 2006 pola que se modifica a do 6 de abril, pola que se
  establecen as bases polas que se rexerá a concesión de subvencións a entidades
  de iniciativa social para investimento, mantemento e promoción de actividades
  e programas de servizos sociais e se procede á súa convocatoria.
range: Orde
---
<p>A Orde do 6 de abril de 2006, pola que se establecen as bases polas que se rexerá a concesión de subvencións a entidades de iniciativa social para investimento, mantemento e promoción de actividades e programas de servizos sociais e se procede á súa convocatoria (DOG nº 77, do 21 de abril de 2006), establece, no seu artigo 5, un importe total dispoñible para o exercicio 2006 de 3.794.098 A destinado ao financiamento das subvencións que ao abeiro dela poderán ser concedidas aos seus solicitantes sen prexuízo de ulteriores variacións producidas como consecuencia da existencia dunha maior dispoñibilidade orzamentaria.</p>
<p>En consecuencia, como existen dispoñibilidades orzamentarias que poden ser utilizadas para os mesmos fins, cómpre ampliar o importe dos créditos correspondentes ao exercicio 2006 destinados ao financiamento das subvencións que poderán ser concedidas ao abeiro da referida Orde do 6 de abril de 2006, na contía adicional de 682.361,73 A, coa finalidade de facer chegar as ditas subvencións ao maior número de beneficiarios posible en contía suficiente para garantir unha axeitada prestación dos servizos sociais.</p>
<p>Por todo o exposto, e no uso das facultades que me foron conferidas,</p>
<p>DISPOÑO:</p>
<p>Artigo único.</p>
<p>1. Amplíase o importe total correspondente ao exercicio 2006 destinado ao financiamento das subvencións que se van conceder ao abeiro da Orde do 6 de abril de 2006, pola que se establecen as bases polas que se rexerá a concesión de subvencións a entidades de iniciativa social para investimento, mantemento e promoción de actividades e programas de servizos sociais e se procede á súa convocatoria, nas seguintes contías e aplicacións orzamentarias:</p>
<p>05.31.212D.480.0 por importe de 682.361,73 A.</p>
<p>2. Esta modificación non afecta o prazo establecido na referida orde para a presentación de solicitudes.</p>
<p>Disposición derradeira</p>
<p>Única.-Esta disposición entrará en vigor o día seguinte ao da súa publicación.</p>
<p>Santiago de Compostela, 21 de xuño de 2006.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>

