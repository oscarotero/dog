---
date: '2006-04-12'
page: 5
number: 72
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 22 de marzo de 2006 pola que se cesan membros da Comisión Galega de
  Laboratorios de Ensaios e Control de Produtos Alimenticios Relacionados co
  Consumo Humano.
range: Orde
---
<p>O Decreto 14/2000, do 7 de xaneiro, de autorización de laboratorios para a realización de determinados ensaios de control de produtos alimenticios relacionados co consumo humano, regula no seu artigo 1.1º a creación da Comisión Galega de Laboratorios de Ensaios e Control de Produtos Alimenticios Relacionados co Consumo Humano, establecendo a súa composición e funcións nos artigos 4 e 5 respectivamente.</p>
<p>Por medio das ordes da Consellería de Sanidade do 6 de marzo de 2000 e do 25 de xaneiro de 2001 fixéronse públicos, respectivamente, os nomeamentos dos membros da devandita comisión así como dos seus suplentes.</p>
<p>Con motivo dos cambios producidos pola nova estrutura organizativa da Xunta de Galicia, e as consecuentes modificacións na titularidade e no desenvolvemento destes postos, césanse algúns dos membros da devandita comisión.</p>
<p>En consecuencia, en virtude das facultades que me confire o artigo 38 de Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, e a disposición derradeira primeira do Decreto 14/2000, do 7 de xaneiro, de autorización de laboratorios para a realización de determinados ensaios de control de produtos alimenticios relacionados co consumo humano</p>
<p>DISPOÑO:</p>
<p>Artigo único.-Cesan como membros da Comisión Galega de Laboratorios de Ensaios e Control de Produtos Alimenticios Relacionados co Consumo Humano, creada por Decreto 14/2000, do 7 de xaneiro, as persoas que se relacionan no anexo.</p>
<p>Santiago de Compostela, 22 de marzo de 2006.</p>
<p>María José Rubio Vidal</p>
<p>Conselleira de Sanidade</p>
<p>ANEXO</p>
<p>Persoas que cesan como membros da Comisión Galega de Laboratorios de Ensaios e Control de Produtos Relacionados con Consumo Humano</p>
<p>Mª Jesús Muñoz Chesa, directora xerente do Instituto Galego de Consumo.</p>
<p>Magdalena Bermúdez de la Puente González del Valle, reponsable de calidade do Centro de Control da Calidade do Medio Mariño.</p>
<p>Juan Maneiro Cadilla, director do Centro de Control de Calidade do Medio Mariño.</p>

