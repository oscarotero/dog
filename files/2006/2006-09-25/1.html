---
date: '2006-09-25'
page: 14
number: 185
agency: CONSELLERÍA DE INNOVACIÓN E INDUSTRIA
section: III. OUTRAS DISPOSICIÓNS
title: >-
  Orde do 11 de setembro de 2006 pola que se modifica a do 20 de marzo pola que
  se aproban as bases reguladoras para a concesión de axudas en materia das
  tecnoloxías da información e as comunicacións, en réxime de concorrencia
  competitiva, no ámbito da Comunidade Autónoma de Galicia para o ano 2006, e se
  procede á súa convocatoria.
range: Orde
---
<p>A Consellería de Innovación e Industria ditou a Orde do 20 de marzo de 2006 pola que se aproban as bases reguladoras para a concesión de axudas en materia das tecnoloxías da información e as comunicacións, en réxime de concorrencia competitiva, no ámbito da Comunidade Autónoma de Galicia para o ano 2006, e se procede á súa convocatoria (DOG nº 60, do 27 de marzo).</p>
<p>No artigo 16 da citada orde establécese que toda modificación con respecto ao proxecto concedido deberá ser solicitada polo beneficiario especificando as circunstancias que o motivan, antes do 15 de setembro, inclusive, da anualidade correspondente.</p>
<p>Tendo en conta que o elevado número de solicitudes presentadas motivou un dilatado proceso de revisión administrativa dos respectivos expedientes, considérase necesario ampliar o prazo de presentación das solicitudes de modificacións dos proxectos.</p>
<p>En consecuencia, en uso das atribucións que me foron conferidas,</p>
<p>DISPOÑO:</p>
<p>Artigo 1º</p>
<p>Ampliar o prazo de presentación de solicitudes de modificación dos proxectos ao abeiro da Orde do 20 de marzo de 2006 da Consellería de Innovación e Industria, ata o 30 de setembro de 2006.</p>
<p>Santiago de Compostela, 11 de setembro de 2006.</p>
<p>Fernando Xabier Blanco Álvarez</p>
<p>Conselleiro de Innovación e Industria</p>

