---
date: '2006-07-18'
page: 11
number: 138
agency: CONSELLERÍA DE SANIDADE
section: I. DISPOSICIÓNS XERAIS
title: >-
  Orde do 13 de xullo de 2006 que modifica a do 13 de febreiro de 2001 pola que
  se crea a Comisión Galega de Bioética.
range: Orde
---
<p>Mediante Orde do 13 de febreiro de 2001 (DOG nº 45, do 5 de marzo) créase a Comisión Galega de Bioética como órgano colexiado de carácter permanente e consultivo adscrito á División de Asistencia Sanitaria do Servizo Galego de Saúde.</p>
<p>Como consecuencia das modificacións introducidas na estrutura orgánica do Servizo Galego de Saúde polo Decreto 46/2006, do 23 de febreiro (DOG nº 56, do 21 de marzo) e, segundo o disposto no seu artigo 4.5º, a Comisión Galega de Bioética adscríbese á Secretaría Xeral do Sergas.</p>
<p>Estas modificacións fan necesaria a adaptación de diversos preceptos da Orde do 13 de febreiro de 2001 ao Decreto 46/2006, do 23 de febreiro.</p>
<p>Polo tanto, en uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1998, do 20 de outubro,</p>
<p>DISPOÑO:</p>
<p>Artigo único.-Modificar os artigos 1 e 4 da Orde do 13 de febreiro de 2001 pola que se crea a Comisión Galega de Bioética.</p>
<p>1. O artigo 1 queda redactado do seguinte xeito:</p>
<p>«Artigo 1º.-Creación e ámbito de actuación.</p>
<p>Créase a Comisión Galega de Bioética como un órgano colexiado de carácter permanente e consultivo, dependente da Consellería de Sanidade, adscrito á Secretaría Xeral do Servizo Galego de Saúde.</p>
<p>O seu ámbito de actuación será o da Comunidade Autónoma galega».</p>
<p>2. O artigo 4, no seu inciso primeiro queda redactado do seguinte xeito:</p>
<p>«Artigo 4º.-Presidente.</p>
<p>O presidente da Comisión Galega de Bioética será o secretario xeral do Servizo Galego de Saúde ou persoa en quen delegue».</p>
<p>Disposición derrogatoria</p>
<p>Única.-Quedan derrogadas as disposicións de igual ou inferior rango no que contradigan ou se opoñan ao disposto nesta orde.</p>
<p>Disposición derradeira</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 13 de xullo de 2006.</p>
<p>María José Rubio Vidal</p>
<p>Conselleira de Sanidade</p>

