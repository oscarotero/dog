---
date: '2006-10-11'
page: 15
number: 197
agency: CONSELLERÍA DE PESCA E ASUNTOS MARÍTIMOS
section: II. AUTORIDADES E PERSOAL
title: >-
  Orde do 5 de outubro de 2006 pola que se dispón o cesamento de vogais do
  Consello de Administración da Autoridade Portuaria de Ferrol-San Cibrao.
range: Orde
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese xeral do Estado sitas no seu territorio.</p>
<p>O acordo do Consello da Xunta de Galicia do 10 de xaneiro de 2002, modificado polo do 6 de xuño de 2002, faculta o titular da Consellería de Pesca e Asuntos Marítimos para o exercicio das devanditas competencias.</p>
<p>Conforme co previsto no artigo 40 da Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, a designación e separación dos vogais dos consellos de administración deberán facerse necesariamente por proposta das administracións públicas e entidades e organismos representados no Consello de Administración polo que, ao abeiro do disposto no artigo 40 da Lei 27/1992, e, en canto órgano competente,</p>
<p>DISPOÑO:</p>
<p>O cesamento de Jaime Cancio Rodríguez e de José Manuel López Rodríguez como vogais do Consello de Administración da Autoridade Portuaria de Ferrol-San Cibrao, agradecéndolles os servizos prestados.</p>
<p>Santiago de Compostela, 5 de outubro de 2006.</p>
<p>Carmen Gallego Calvar</p>
<p>Conselleira de Pesca e Asuntos Marítimos</p>

