---
date: '2006-05-03'
page: 6
number: 84
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 72/2006, do 20 de abril, polo que se modifica o Decreto 370/1998, do
  10 de decembro, polo que se establece a natureza e funcións da Comisión Galega
  de Delimitación Territorial.
range: Decreto
---
<p>O Decreto 370/1998, do 10 de decembro, polo que se establece a natureza e funcións da Comisión Galega de Delimitación Territorial, supuxo unha importante novidade nese momento ante a ausencia da existencia dun órgano destas características, necesario para levar a efecto o estudo, consulta e proposta en relación coas materias que atinxen á determinación, revisión e modificación dos límites territoriais das entidades locais galegas e das demarcacións en que se estrutura a Administración da Comunidade Autónoma de Galicia.</p>
<p>A práctica aconsella, para acadar unha maior celeridade e efectividade no tratamento dos asuntos competencia desta comisión, a modificación da súa composición. Así mesmo é aconsellable realizar os axustes necesarios derivados da nova estrutura dos departamentos da Xunta de Galicia, fixada polo Decreto 232/2005, do 11 de agosto.</p>
<p>Polo tanto, por proposta do conselleiro de Presidencia, Administracións Públicas e Xustiza, logo do informe da Comisión Galega de Cooperación Local, de acordo co ditame do Consello Consultivo de Galicia, e logo da deliberación do Consello da Xunta de Galicia na súa reunión do día vinte de abril de dous mil seis,</p>
<p>DISPOÑO:</p>
<p>Artigo único.-Modifícase o Decreto 370/1998, do 10 de decembro, polo que se establece a natureza e funcións da Comisión Galega de Delimitación Territorial.</p>
<p>As modificacións do citado decreto afectarán os seguintes artigos:</p>
<p>1. O artigo 4º queda redactado como segue:</p>
<p>«Número e nomeamento. A Comisión Galega de Delimitación Territorial está composta por:</p>
<p>a) Catro representantes da Xunta de Galicia que son: o titular da consellería competente en materia de réxime local, que desempeñará a presidencia, o titular da dirección xeral competente en materia de réxime local, que desempeñará a vicepresidencia, o titular da dirección xeral competente en materia de urbanismo e o titular da dirección xeral competente en materia de desenvolvemento rural.</p>
<p>b) Catro representantes das entidades locais de Galicia designados pola entidade asociativa máis representativa».</p>
<p>2. As referencias feitas no artigo 3º, artigo 7º punto 1 e na disposición derradeira primeira á Consellería de Xustiza, Interior e Administración Local e á Dirección Xeral de Xustiza e Administración Local</p>
<p>deben entenderse realizadas no sucesivo á consellería e á dirección xeral con competencias en materia de réxime local.</p>
<p>Disposición derradeira</p>
<p>Este decreto entrará en vigor aos vinte días naturais da súa publicación no Diario Oficial de Galicia.</p>
<p>Santiago de Compostela, vinte de abril de dous mil seis.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións Públicas</p>
<p>e Xustiza</p>

