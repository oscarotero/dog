---
date: '2006-03-14'
page: 3
number: 51
agency: 'CONSELLERÍA DE POLÍTICA TERRITORIAL, OBRAS PÚBLICAS E TRANSPORTES'
section: III. OUTRAS DISPOSICIÓNS
title: >-
  Orde do 28 de decembro de 2005 pola que se lle outorga a aprobación definitiva
  ao proxecto da modificación puntual número 15 das normas subsidiarias de
  planeamento regulación da alteración de rasante no ámbito do SAU-7 Rans, do
  Concello de Nigrán. (Expediente PO-04025).
range: Orde
---
<p>O Concello de Nigrán conta con normas subsidiarias de planeamento, aprobadas definitivamente pola Comisión Provincial de Urbanismo con data do 16-5-1991.</p>
<p>O obxecto deste proxecto refírese a:</p>
<p>-Modificación da epígrafe 3.2.2 Condicións xerais de volume e hixiénicas no que se engade o punto 4, e do punto 3.6.7 Solo apto para a urbanización de Rans SAU-7, nos que se puntualiza a definición de rasante.</p>
<p>De conformidade co sinalado no artigo 93.4º da Lei 9/2002, as modificacións de calquera dos elementos dos plans, proxectos, normas e ordenanzas suxeitaranse ás mesmas disposicións enunciadas para a súa tramitación e aprobación.</p>
<p>Terminada a fase de elaboración da modificación puntual, e inmediatamente antes da súa aprobación inicial, o concello remitiu o expediente a informe preceptivo desta consellería, que foi emitido con data do 10-12-2004, de conformidade co disposto no artigo 85.1º da Lei 9/2002.</p>
<p>O Pleno do concello, o 28-1-2005, acordou a aprobación inicial, publicada en prensa e no DOG do 4 de marzo, co resultado da fase de información pública que consta no expediente tramitado e aprobado provisionalmente polo Pleno do concello o 29-4-2005.</p>
<p>Revisado o documento relativo ao proxecto da modificación puntual nº 15 das normas subsidiarias de planeamento regulación da alteración de rasante no ámbito do SAU-7 Rans, do concello de Nigrán, e analizados os aspectos sinalados no artigo 85.7º da Lei 9/2002 (LOUG), polo que atinxe ás competencias desta consellería non se formula ningunha obxección á modificación proposta.</p>
<p>De conformidade co disposto no artigo 89.1º da Lei 9/2002, a competencia para a aprobación definitiva dos plans xerais de ordenación municipal correspóndelle ao conselleiro competente en materia de urbanismo e ordenación do territorio.</p>
<p>En consecuencia, de conformidade co establecido na Lei 9/2002, do 30 de decembro, de ordenación</p>
<p>urbanística e protección do medio rural de Galicia, e por proposta da Dirección Xeral de Urbanismo,</p>
<p>DISPOÑO:</p>
<p>Artigo 1º</p>
<p>Aprobar definitivamente o proxecto de modificación puntual nº 15 das normas subsidiarias de planeamento. Regulación da alteración de rasante no ámbito do SAU-7 Rans, do concello de Nigrán.</p>
<p>Artigo 2º</p>
<p>De conformidade co disposto polos artigos 92 da Lei 9/2002, e 70 da Lei 7/1985, do 2 de abril, reguladora das bases de réxime local, o concello deberá publicar a normativa e ordenanzas da modificación aprobada definitivamente no BOP.</p>
<p>Disposición derradeira</p>
<p>Contra esta orde cabe interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 28 de decembro de 2005.</p>
<p>María José Caride Estévez</p>
<p>Conselleira de Política Territorial, Obras Públicas</p>
<p>e Transportes</p>

