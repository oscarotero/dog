---
date: '2006-09-14'
page: 14
number: 178
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Resolución do 29 de agosto de 2006, da Secretaría Xeral de Emigración, pola
  que se amplía o prazo de presentación de solicitudes das axudas convocadas na
  Resolución do 11 de abril de 2006, pola que se regulan axudas extraordinarias
  a emigrantes galegos retornados e aos seus familiares para o exercicio 2006.
range: Resolución
---
<p>Mediante Resolución do 11 de abril de 2006 (DOG do 21 de abril) convocáronse axudas económicas a favor de emigrantes galegos retornados e aos seus familiares, co obxecto de atender situacións de necesidade ou precariedade económica derivadas do seu retorno á Comunidade Autónoma de Galicia.</p>
<p>No artigo 7.2º da devantida resolución fíxase o prazo de presentación de solicitudes desde a entrada en vigor desta resolución ata o 30 de setembro de 2006.</p>
<p>Faise conveniente ampliar o prazo de presentación de solicitudes para que, deste xeito, se amplíe tamén o período de cobertura para aqueles que retornen desde o 1 de outubro ao 15 de novembro, dada a existencia de crédito axeitado e suficiente. En consecuencia, de conformidade co disposto no artigo 49 da Lei de réxime xurídico das administracións públicas e do procedemento administrativo común,</p>
<p>RESOLVO:</p>
<p>Artigo 1º</p>
<p>Ampliar ata o 15 de novembro de 2006, inclusive, o prazo de presentación das solicitudes previsto no artigo 7.2º da Resolución do 11 de abril de 2006, pola que se regulan axudas extraordinarias a emigrantes galegos retornados e aos seus familiares para o exercicio 2006.</p>
<p>Artigo 2º</p>
<p>A devandita ampliación non supón modificación dos demais condicionantes exixidos na resolución antedita.</p>
<p>Disposición derradeira</p>
<p>Esta resolución entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 29 de agosto de 2006.</p>
<p>Manuel Luís Rodríguez González</p>
<p>Secretario xeral de Emigración</p>

