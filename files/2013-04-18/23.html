---
date: '2013-04-18'
id: G2410-050413-0003
page: 11892
number: 75
agency: Xulgado do Social número 1 de Santiago de Compostela
section: V. Administración de xustiza.
title: EDICTO (226/2010).
range: Edicto
url: >-
  https://www.xunta.gal/dog/Publicados/2013/20130418/AnuncioG2410-050413-0003_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que en virtude do acordado en resolución do día da data, ditada na execución de títulos xudiciais 226/2010 que se segue ante este Xulgado do Social número 1 de Santiago de Compostela, por instancia de Manuel Liste Suárez, contra herdeiros de Gerardo Vidal Formoso e María Jesús Mato González, en reclamación de 2.438,87 euros de principal, máis outros 249,28 euros fixados prudencialmente para xuros e custas de execución, por medio deste edicto anúnciase a venda en pública poxa, con antelación de vinte días cando menos, do ben embargado á parte executada, que logo se indicará, que terá lugar o día 22 de maio de 2013 ás 11.30 horas, na oficina deste xulgado, sito na rúa Berlín, s/n, Edificio Xulgados, primeiro andar, 15707 Santiago de Compostela, e rexerase polas seguintes condicións:</p>
    <p>A) Que os licitadores, agás o executante, para tomaren parte na poxa deberán presentar xustificante acreditativo de ter depositado, na conta de depósitos e consignacións deste xulgado, referencia número 1589 0000 64 0226/10, aberta en Banesto, ou de que prestaron aval bancario polo 20 % do valor do predio para efectos de poxa, as cantidades devolveranse, unha vez aprobado o remate, a aqueles que participen na poxa, agás ao mellor ofertante, salvo que soliciten o seu mantemento á disposición do xulgado para o caso en que o rematante non consigne o resto do prezo, así mesmo, deberá consignar nese xustificante se, de ser o caso, recibiu en todo ou en parte cantidades dun terceiro.</p>
    <p>B) Que se poderán facer ofertas por escrito en sobre pechado, desde o anuncio da poxa ata a súa realización, facéndose o depósito a que se fixo mención anteriormente, cuxos sobres serán abertos ao inicio da poxa, e producirán os mesmos efectos que as que se realicen oralmente.</p>
    <p>C) Que se poderán facer ofertas superiores ao 70 % do valor do predio para os efectos de poxa, pero ofrecendo pagar a prazos con garantías suficientes, bancarias ou hipotecarias, do prezo do remate.</p>
    <p>D) Para o caso de que se fagan ofertas que non superen polo menos o 70 % do valor de taxación ou mesmo sendo inferior cubran, polo menos, a cantidade pola que se despachou execución, incluíndo a previsión para xuros e custas, non se aprobará o remate salvo que o xulgado acorde outra cousa á vista das circunstancias concorrentes no procedemento.</p>
    <p>E) Só a adquisición ou adxudicación practicada en favor dos executantes ou dos responsables legais solidarios ou subsidiarios poderá efectuarse en calidade de ceder a terceiro.</p>
    <p>F) A certificación rexistral e, de ser o caso, a titulación do inmoble ou inmobles que se poxan estarán de manifesto na secretaría deste xulgado.</p>
    <p>G) Entenderase que todo licitador acepta como bastante a titulación existente ou que non existan títulos.</p>
    <p>H) As cargas ou gravames anteriores, se os houber, ao crédito do demandante continuarán subsistentes e, polo feito de participar na poxa, o licitador admíteos e queda subrogado na responsabilidade derivada daqueles, se o remate se adxudica ao seu favor.</p>
    <p>I) Non se pode facer constar a situación posesoria do inmoble.</p>
    <p>J) Este edicto está exposto no taboleiro de anuncios deste xulgado e nos lugares públicos de costume ata a data de realización da poxa e publicarase no Diario Oficial de Galicia.</p>
    <p>Este edicto servirá, ademais de para os efectos de publicación, de notificación e citación ás partes para todos os efectos.</p>
    <p>Ben obxecto de poxa.</p>
    <p>Predio nº 11668, inscrito no Rexistro da Propiedade de Negreira, no folio 41 do libro 514 do concello de Ames, tomo 1360 do arquivo. Rústico: prado e labradío de nove áreas e corenta e seis centiáreas, no sitio de Pontallón, concello de Ames, número 224 do plano de concentración parcelaria da zona de San Pedro de Bugallido, que linda: norte, Andrés Framil Varela –225–; sur, Andrés Barreiro Vilas e outros –221–; leste, con zona excluída; e oeste, camiño construído polo Servizo Nacional de Concentración Parcelaria. Indivisible.</p>
    <p>Valoración para poxa: 20.000 euros.</p>
    <p>Santiago de Compostela, 3 de abril de 2013</p>
    <footer><p>A secretaria xudicial</p></footer>

