---
date: '2018-11-09'
id: G2018-311018-0001
page: 48523
number: 214
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 25 de outubro de 2018 pola que se aproba e se fai pública a
  listaxe definitiva de persoas admitidas e excluídas e se convocan as persoas
  aspirantes á realización do segundo exercicio do proceso selectivo para o
  acceso á escala facultativa de arquivos e bibliotecas, especialidade arquivos,
  subgrupo A1, pola quenda de promoción interna.
range: Resolución
url: >-
  https://www.xunta.gal/dog/Publicados/2018/20181109/AnuncioG2018-311018-0001_gl.html
---
<p>Por Resolución reitoral do 9 de febreiro de 2018 (DOG do 23 de febreiro) convocáronse probas selectivas para cubrir unha praza na escala facultativa de arquivos e bibliotecas, especialidade arquivos da USC, subgrupo A1, pola quenda de promoción interna. </p>
    <p>Por Resolución reitoral do 21 de marzo de 2018 (DOG do 4 de abril) aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivasen a exclusión ou omisión.</p>
    <p>Rematado o dito prazo e consonte o establecido na base 4.4 da convocatoria,</p>
    <h2>RESOLVO: </h2>
    <p>Primeiro. Declarar aprobada e facer pública a listaxe definitiva de persoas admitidas e excluídas pola quenda de promoción interna ás citadas probas.</p>
    <p>Segundo. Indicar que a listaxe definitiva de persoas aspirantes admitidas e excluídas está exposta nos taboleiros de anuncios da Reitoría, da Casa da Balconada, do edificio de Servizos Administrativos e Biblioteca Intercentros e na web<br>https://www.usc.es/gl/servizos/plan_pas/convocatorias.html </p>
    <p>Terceiro. Todas as persoas aspirantes admitidas están exentas de realizar o primeiro exercicio, por aplicación do previsto no punto 3.1 da convocatoria. </p>
    <p>Cuarto. Convocar as persoas aspirantes admitidas para a realización do segundo exercicio da fase de oposición, o día 10 de decembro de 2018, ás 11.00 horas, na Sala de Xuntas da Casa da Balconada (Rúa Nova, nº 6, Santiago de Compostela). </p>
    <p>A publicación dos sucesivos anuncios de celebración dos demais exercicios será efectuada polo tribunal, nos locais onde se realizara o primeiro deles, na Reitoría da universidade e na páxina web https://www.usc.es/gl/servizos/plan_pas/convocatorias.html</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou non se produza a desestimación presunta do recurso de reposición interposto ao abeiro dos artigos 123 e 124 da Lei 39/2015, do 1 de outubro, do procedemento administrativo común e das administracións públicas.</p>
    <p>Santiago de Compostela, 25 de outubro de 2018</p>
    <footer><p>Antonio López Díaz<br>Reitor da Universidade de Santiago de Compostela</p></footer>

