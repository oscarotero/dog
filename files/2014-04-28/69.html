---
date: '2014-04-28'
id: L130-040414-0003
page: 19394
number: 80
agency: Concello da Coruña
section: VI. Anuncios. b) Administración local.
title: >-
  ANUNCIO relativo á segunda información pública da modificación do plan parcial
  do sector 10 Parque Ofimático (expediente 631/240/2011 MPP 1/11).
range: Anuncio
url: >-
  https://www.xunta.gal/dog/Publicados/2014/20140428/AnuncioL130-040414-0003_gl.html
---
<p>A Xunta de Goberno Local, en sesión realizada o 21 de marzo de 2014, adoptou o acordo de someter o documento relativo á modificación puntual do plan parcial do S-10 Parque Ofimático, de xaneiro de 2014, ao trámite de segunda información pública polo prazo dun mes.</p>
    <p>O expediente e a documentación da modificación do plan parcial aprobada sométese a información pública (artigo 86.1 da LOUG 9/2002, do 30 de decembro), polo prazo dun mes a partir da publicación deste anuncio, para que calquera interesado poida consultalo e, de ser o caso, presentar as alegacións que xulgue oportunas (artigo 128.4 do Real decreto 2159/1978, do 23 de xuño, RPU).</p>
    <p>A documentación completa da modificación do plan parcial do sector 10 Parque Ofimático pode consultarse en horario laboral, de luns a venres, no Departamento de Planeamento da Área de Urbanismo (praza de Indalecio Prieto, 1-3), así como na páxina web municipal www.coruna.es urbanismo, exposición pública.</p>
    <p>A Coruña, 24 de marzo de 2014</p>
    <footer><p>César de Jesús Otero Grille<br>Director de Urbanismo</p></footer>

