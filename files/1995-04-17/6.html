---
date: '1995-04-17'
id: DC16
page: 2836
number: 73
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 23 de marzo de 1995 pola que se dictan normas de procedemento para a
  xestión das axudas previstas no Decreto 106/1994 do 21 de abril, da Xunta de
  Galicia e na Orde do 5 de outubro de 1994, do Ministerio de Traballo e
  Seguridade Social, pola que se regula a concesión de axudas previas á
  xubilación ordinaria no sistema da Seguridade Social, a traballadores
  afectados por procesos de reestructuración de empresas.
range: Orde
url: 'https://www.xunta.gal/dog/Publicados/1995/19950417/AnuncioDC16_gl.html'
---
<p>O Estatuto de autonomía de Galicia, no seu artigo 29.1º de acordo co 149.1º 7 da Constitución española recolle como competencia propia desta Comunidade Autónoma a execución da lexislación básica do Estado en materia laboral, asumíndose os servicios e funcións inherentes a través do Decreto 117/1982, do 5 de outubro, en materia de traballo e o Decreto 168/1984, do 15 de novembro, relativo á unidade administradora do Fondo Nacional de Protección ó Traballo.</p>
<p>Na orde do Ministerio de Traballo e Seguridade Social do 5 de outubro de 1994 regúlase a concesión de axudas previas á xubilación ordinaria no sistema da Seguridade Social de traballadores afectados por procesos de reestructuración de empresas.</p>
<p>A dita norma derroga expresamente a Orde do 9 de abril de 1986 e adecúa a regulación destas axudas consonte as novas causas de extinción de contratos de traballo previstas nos artigos 51 e 52.c) do Estatuto dos traballadores trala súa modificación pola Lei 11/1994, do 19 de maio.</p>
<p>No Decreto 106/1994, do 21 de abril, establécese o réxime xeral das axudas e subvencións en materia de ámbito laboral e mellora das condicións de traballo que poderá concede-la Consellería de Xustiza, Interior e Relacións Laborais, ó que se axustarán as ordes anuais da convocatoria delas, baixo os principios de publicidade, obxectividade e concorrencia de acordo co disposto nos artigos 78 e 79 da Lei 11/1992, do 7 de outubro, de réxime financeiro</p>
<p>e presupostario de Galicia, e co establecido pola Lei 6/1994, do 29 de decembro, de presupostos xerais da Comunidade Autónoma de Galicia para 1995.</p>
<p>Polo antedito, é polo que, en uso das facultades que teño atribuídas, e para a debida aplicación dos créditos orzamentarios para o fin que foron establecidos,</p>
<p>DISPOÑO:</p>
<p>CAPÍTULO I</p>
<p>ÁMBITO DE APLICACIÓN</p>
<p>Artigo 1º-Finalidade.</p>
<p>1.-A presente orde ten por obxecto a convocatoria, para o exercicio 1995, do programa de axudas previsto no Decreto 106/1994, do 21 de abril, e na orde do Ministerio de Traballo e Seguridade Social do 5 de outubro de 1994 (BOE nº 253 do 22 de outubro) sobre axudas previas á xubilación ordinaria no sistema da Seguridade Social a traballadores afectados por procesos de reestructuración de empresas.</p>
<p>2.-As subvencións reguladas pola antedita orde teñen por obxecto facilitar unha cobertura económica ós traballadores afectados por procesos de extinción de relacións de traballo, por causas económicas, técnicas, organizativas e de producción, sempre que cumpran os requisitos e condicións nela esixidos, en tanto non accedan á situación de xubilación, na súa modalidade contributiva no sistema da Seguridade Social.</p>
<p>3.-A solicitude, tramitación e concesión de axudas da presente orde axustaranse ó disposto nos artigos 78 e 79 da Lei 11/1992, do 7 outubro, de réxime financeiro e presupostario de Galicia e no antedito decreto.</p>
<p>4.-As axudas amparadas por esta convocatoria imputaranse á aplicación orzamentaria 13.03.470.05., do programa 214A "Administración das relacións laborais", e financiaranse con cargo a consignación de créditos que como consecuencia da distribución territorial anual efectúe a Administración do Estado para o citado programa de axudas.</p>
<p>Artigo 2º.-Beneficiarios.</p>
<p>Poderán acollerse a este tipo de axudas as empresas afectadas por procesos de reestructuración producidos por causas económicas, técnicas, organizativas e de producción, previstas nos artigos 51 e 52.c) do Estatuto dos traballadores, para aqueles traballadores que afectados polos ditos procesos vexan extinguida a súa relación de traballo, logo de conformidade expresa e individual de cada un deles, sempre que os mesmos, ó alcanzaren a idade ordinaria para o acceso á pensión de xubilación na súa modalidade contributiva, no réxime da Seguridade Social de encadramento, teñan ou puideran ter cuberto o período de cotización esixido para causar dereito á citada pensión de xubilación no dito réxime, e estean en alta ou situación asimilada, e teñan 60 anos de idade, real ou teórica por aplicación</p>
<p>dos coeficientes reductores da idade, como mínimo, cando accedan ó sistema destas axudas.</p>
<p>Artigo 3º-Contía da axuda.</p>
<p>1.-A contía da axuda previa á xubilación ordinaria será ó 75% do resultado de dividir entre sete a suma das bases de cotización de accidentes de traballo e enfermidades profesionais, excluídas as horas extraordinarias, correspondentes ós seis meses anteriores á data de efectividade da mesma, sen que en ningún caso poidan supera-la pensión máxima establecida no réxime xeral da Seguridade Social para o ano que teña lugar a dita efectividade.</p>
<p>2.-Esta axuda só poderá percibirse ata un máximo de cinco anos. A contía da axuda correspondente ó primeiro ano de percepción será a que resulte de aplica-lo disposto no número anterior. Para o segundo e sucesivos anos, a dita contía incrementarase acumulativamente de acordo coas previsións de incremento do índice de prezos ó consumo do ano en que teña efectividade. Non obstante, as empresas poderán acordar cos seus traballadores complementos adicionais sobre a referida contía, sempre que o exceso resultante da mesma, sexa aboado integramente por aquelas, podendo solicitar que estes complementos sexan capitalizados conxuntamente coas axudas, e neste caso serán aboados pola entidade xestora correspondente.</p>
<p>Artigo 4º-Cotización do traballador á Seguridade Social.</p>
<p>Para os efectos da determinación da base de cotización á Seguridade Social que lle corresponda ó traballador durante o período en que dure a súa xubilación previa á ordinaria, seguiranse os criterios fixados no artigo 2 da citada orden ministerial.</p>
<p>Artigo 5º.-Financiamento</p>
<p>O financiamento destas axudas, así como as correspondentes cotizacións á Seguridade Social corresponderá nun 60% á empresa solicitante, e o 40% restante con cargo ós orzamentos xerais da Comunidade Autónoma para o presente exercicio.</p>
<p>A participación da empresa poderá supera-la dita porcentaxe, sempre que exista previa conformidade da mesma.</p>
<p>CAPÍTULO II</p>
<p>PROCEDEMENTO</p>
<p>Artigo 6º-Solicitudes e documentación.</p>
<p>1.-As solicitudes de axuda, serán formalizadas polas empresas en instancia individualizada, segundo o modelo oficial que se xunta como anexo I á presente orde e presentaranse, por exemplar triplicado, nos rexistros das respectivas delegacións provinciais da Consellería de Xustiza, Interior e Relacións Laborais atendendo ó lugar onde radique o seu centro de traballo ou por calquera dos medios previstos no artigo 38.4º da vixente Lei 30/1992, do 26 de novembro, de réxime xurídico das admi</p>
<p>nistracións públicas e do procedemento administrativo común.</p>
<p>2.-Á solicitude deberase xunta-la seguinte documentación, en orixinal ou copia autenticada, conforme a lexislación vixente:</p>
<p>a) Nos supostos dos despedimentos colectivos regulados polo artigo 51 do Estatuto dos traballadores, a que sexa requirida en cada caso, a teor do disposto no Real decreto 696/1980, do 14 de abril, para aplicación do Estatuto dos traballadores ós expedientes de modificacións substanciais das condicións de trahallo e de suspensión e extinción das relacións de traballo, para acredita-la existencia da causa económica, técnica, organizativa ou de producción, e que figura no anexo I desta orde.</p>
<p>b) Nos supostos previstos no artigo 52.c) do Estatuto dos traballadores acreditarase de forma que faga fe o cumprimento dos requisitos previstos no apartado a), e e) do artigo 53.1º do dito texto legal, ós que se xuntará o acordo adoptado entre a empresa e os representantes legais do traballador afectado pola medida, no que deberá constar expresamente o compromiso da empresa de financiamento do custo da axuda o seu cargo na forma e prazos establecidos legalmente, sendo esencial para a adopción da medida de xubilación anticipada, a acreditación de forma que faga fe do consentimento do traballador de acollerse á mesma e cesa-la súa relación laboral na empresa; quedando integrados neste acordo os documentos que se requiren con carácter xeral nos parágrafos d) e e) seguintes.</p>
<p>O dito acordo, e a únicos efectos de concesión da axuda de xubilación previa, poderá ser homologado pola autoridade laboral competente.</p>
<p>c) Relación dos traballadores para os que se solicitan as axudas, indicando con claridade as súas circunstancias persoais e laborais, número de afiliación á Seguridade Social, documento nacional de identidade e certificado de nacemento.</p>
<p>d) Documento no que se acredite a conformidade individualizada dos traballadores afectados, de acollerse a estas axudas.</p>
<p>e) Documento no que se recolla o compromiso da empresa de realiza-la súa aportación ó financiamento destas axudas, na forma e prazos que se establecen no artigo 10º desta orde e 7 da citada O.M.</p>
<p>f) Documento no que se recolla o compromiso da empresa de anticipar ós traballadores as axudas previas a xubilación ordinaria que lles fosen recoñecidas, se transcorridos tres meses desde a súa concesión non se fixeran efectivas por causas imputables á mesma, podendo resarcirse ésta das cantidades anticipadas, logo da súa acreditación, no momento de efectua-la súa aportación.</p>
<p>g) Certificación da Tesourería Xeral da Seguridade Social na que consten os extremos seguintes:</p>
<p>-Que o traballador se encontre en alta ou en situación asimilada á alta no momento da solicitude da axuda.</p>
<p>-Que o traballador para o que se solicita a axuda teña cuberto o período de cotización establecido para ter dereito á pensión de xubilación ordinaria, computando tamén o período que puidese transcorrer desde a data da solicitude ata a data en que acade a idade ordinaria de xubilación.</p>
<p>Á dita certificación xuntaranse os boletíns TC/1 e TC/2 de cotización á Seguridade Social correspondentes ós seis meses anteriores á data en que deba comezar a percibir a axuda o traballador.</p>
<p>h) Certificación do Instituto Nacional da Seguridade Social ou de Instituto Social da Mariña, sobre bonificación de idade que corresponda, se é o caso.</p>
<p>i) Calquera outra documentación que considere esencial o instructor do expediente ou pola comisión de valoración, para a avaliación e resolución das axudas.</p>
<p>Ás solicitudes presentadas outorgaránselle por rigorosa orde de entrada un número correlativo.</p>
<p>Artigo 7º-Instrucción.</p>
<p>Polo xefe do Servicio de Relacións Laborais da delegación correspondente procederase a comprobar se a solicitude e a documentación presentada, reúnen os requisitos esixidos nos artigos anteriores. De apreciarse algún defecto na documentación presentada, ou fose esta insuficiente, o citado órgano instructor requirirá ó solicitante para que, nun prazo de dez días, efectúe as correcións oportunas ou achege os documentos preceptivos, con advertencia de que, se así non o fixese, se considerará desistida a súa petición, que se arquivará sen máis trámite, ó abeiro do disposto no artigo 71 da referida Lei 30/1992, do 26 de novembro.</p>
<p>Artigo 8º -Avaliación das solicitudes.</p>
<p>1) Unha vez completados os expedientes, pasarán para o seu informe preceptivo á comisión de valoración que, unha vez estudiada cada solicitude e logo de consulta da existencia de crédito, efectuará proposta de resolución elevándolla ó correspondente delegado provincial da Consellería de Xustiza, Interior e Relacións Laborais.</p>
<p>Terán carácter prioritario as solicitudes presentadas por empresas radicadas en zonas nas que exista unha problemática socio-laboral máis acuciante.</p>
<p>2) Para os efectos do disposto no apartado anterior, a comisión de valoración estará composta polo xefe do Servicio de Relacións Laborais, que actuará como presidente, e serán vocais o secretario da delegación, que ademais actuará como secretario, e un funcionario destinado na respectiva delegación provincial, designado polo delegado.</p>
<p>Artigo 9º -Resolución</p>
<p>Unha vez emitido o preceptivo informe pola comisión de valoración e fiscalizadas as propostas de resolución polas correspondentes intervencións territoriais, a resolución das axudas corresponde</p>
<p>ranlle ós delegados provinciais da Consellería de Xustiza, Interior e Relacións Laborais, no prazo máximo de 6 meses a partir da presentación da solicitude, de acordo co establecido no artigo 42.2º da Lei de réxime xurídico das administracións públicas e do procedemento administrativo común, sempre que se consignasen os correspondentes créditos pola Administración central do Estado; e notificaráselles ós interesados.</p>
<p>Non obstante, dada a natureza e as canles de financiamento deste tipo de axudas, segundo se recolle na disposición adicional segunda desta orde, con carácter excepcional e motivadamente poderán dictarse resolucións fóra do prazo legal que se di no parágrafo precedente, de conformidade co establecido no artigo 12.2º do Decreto 106/1994, do 21 de abril, excluíndose expresamente os efectos xurídicos previstos no artigo 43.2º.c) da lei anteriormente citada.</p>
<p>As resolucións dictadas polos delegados provinciais, xunto coas copias dos documentos contables que procedan remitiranse a Dirección Xeral de Relacións Laborais para a súa tramitación de forma centralizada ante a Tesourería Xeral da Seguridade Social.</p>
<p>Artigo 10º -Forma de ingreso das aportacións con cargo a empresa e á Administración pública</p>
<p>Dos costes totais das axudas coincedidas, o 40% será financiado pola Consellería de Xustiza, Interior e Relacións Laborais, e serán libradas por unha soa vez poñendo a disposición da Tesourería Xeral da Seguridade Social os fondos públicos necesarios para o seu aboamento.</p>
<p>O 60 % restante correrá a cargo da empresa solicitante, podendo efectua-lo ingreso da súa aportación en tantas anualidades como anos permanezan os traballadores percibindo as axudas, cun máximo de cinco. Sen embargo, poderá optar por realizar un único pagamento se así o manifesta por escrito á Tesourería Xeral da Seguridade Social, debendo efectua-lo ingreso que lle corresponda dentro do prazo dos trinta días seguintes a súa notificación polo órgano xestor.</p>
<p>De acollerse o financiamento por anualidades o ingreso correspondente á primeira delas deberá realizarse no prazo de trinta días naturais, a partir da notificación da concesión das axudas polo órgano xestor, presentando no mesmo prazo garantías suficientes en dereito, a xuízo da Tesourería Xeral da Seguridade Social, de acordo co previsto no artigo 10 da reiterada O.M., para responder do pagamento das obligacións pendentes. A validez destas garantías estenderase desde que os traballadores deban comezar a percibi-las axudas ata un ano despois do vencemento da anualidade que se garante, como mínimo. De prestarse a garantía mediante aval, utilizaríase o modelo que figura no anexo II.</p>
<p>O plazo para o aboamento das anualidades restantes será o dos trinta días naturais inmediatamente anteriores á iniciación da anualidade de que se trate.</p>
<p>O incumprimento por parte da empresa das obligacións contraídas no financiamento de axudas desta</p>
<p>clase concedidas con anterioridade, poderá motiva-la denegación de novas axudas.</p>
<p>Disposicións adicionais:</p>
<p>Primeira.-Se por calquera causa no momento en que a comisión de valoración teña que examina-las solicitudes, algún dos seus compoñentes non puidese asistir, será substituído polo funcionario que para o efecto designe o delegado provincial e sempre que sexa posible o nomeamento deberá recaer noutro funcionario ou contratado, do mesmo servicio có substituído.</p>
<p>Segunda.-A presente orde será de aplicación unicamente dentro do actual exercicio económico e as axudas terán, como límite global, o crédito asignado a esta Comunidade Autónoma na distribución territorial anual da Admistración central do Estado, correspondente ás axudas previas á xubilación ordinaria no sistema da Seguridade Social a traballadores afectados por procesos de reestructuración de empresas.</p>
<p>Non obstante o sinalado no parágrafo anterior e no artigo 5º desta orde, o conselleiro de Xustiza, Interior e Relacións Laborais poderá propoñe-la concesión de axudas extraordinarias como medida de apoio ás reguladas na presente orde, ó amparo do previsto no artigo 35.1. b) da Lei 6/1994, do 29 de decembro, de presupostos xerais da Comunidade Autónoma de Galicia para 1995, naqueles supostos de empresas galegas con problemas económicos e sociolaborais por excedentes de cadro de persoal, acuciantes, e que polo seu obxecto se consideren de interese social e público e de especial relevancia para a economía galega, sempre que estas acrediten mediante un plan de viabilidade a súa permanencia no mercado.</p>
<p>Terceira-Segundo se dispón no artigo 15.1º do citado Decreto 106/1994, do 21 de abril, o incumprimento, total ou parcial de calquera das obrigas, condicións ou finalidades establecidas, así como a duplicación da axuda con cargo a outros créditos dos orzamentos xerais de calquera Administración pública constituirá causa determinante de revogación da axuda e de reintegro total ou parcial dela polo beneficiario ou solicitante, de conformidade co disposto no artigo 78.6 da Lei 11/1992, do 7 de outubro, de réxime financiero e presupostario de Galicia e na orde da Consellería de Economía e Facenda do 27 de decembro de 1990, mediante acordo adoptado polo órgano competente, logo de informe da comisión de valoración e garantindo a audiencia ó interesado.</p>
<p>Igualmente extinguiranse estas axudas polas causas previstas no artigo 6 e consonte o procedemento fixado no artigo 9 da citada O.M.</p>
<p>Cuarta-Os delegados provinciais da Consellería de Xustiza, Interior e Relacións Laborais, poderán requirir en todo momento a documentación orixinal que consideren necesaria para acreditar mellor o exacto cumprimento das condicións esixidas, sempre que a mesma non se atopara xa en poder da Administración.</p>
<p>Quinta-En todo aquelo non disposto na presente orde, será de aplicación o establecido pola orde</p>
<p>ministerial do 5 de outubro de 1994 e demais disposicións que lle sexán de aplicación.</p>
<p>Disposicións derradeiras:</p>
<p>Primeira.-Facúltase o director xeral de Relacións Laborais para que dicte, no ámbito da súas com</p>
<p>petencias, as resolucións necesarias para o desenvolvemento e cumprimento desta orde.</p>
<p>Segunda.-A presente orde entrará en vigor o día seguinte ó da súa públicación no Diario Oficial de Galicia.</p>
<p>Santiago de Compostela, 23 de marzo de 1995.</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

