---
date: '1995-04-17'
id: DC26
page: 2856
number: 73
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 28 de marzo de 1995 pola que se convoca un curso sobre dirección
  e xestión de recursos, dirixido ós mandos que exerzan funcións de xefatura de
  cadro de persoal dentro dos corpos da policía local de Galicia.
range: Resolución
url: 'https://www.xunta.gal/dog/Publicados/1995/19950417/AnuncioDC26_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1995, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre dirección e xestión de recursos, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo principal dota-los mandos de policía local duns coñecementos e técnicas de organización e comunicación que lles permitan unha maior e mellor comunicación cos demais membros do seu cadro de persoal.</p>
<p>Destinatarios.</p>
<p>O curso vai dirixido ós mandos que exerzan funcións de xefatura de cadro de persoal dos corpos da policía local de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán por curso será de 50.</p>
<p>Solicitudes.</p>
<p>1. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 19 de maio de 1995.</p>
<p>3. As instancias deberán enviarse á sede da Academia Galega de Seguridade: rúa de Madrid, s/n, polígono das Fontiñas, 15703 Santiago de Compostela.</p>
<p>Contido e duración.</p>
<p>O curso celebrarase en sesións de tarde, de luns a venres, e nel tratarase, entre outros, os seguintes temas:</p>
<p>a)Xestión de recursos humanos. Selección e formación de persoal.</p>
<p>b) O proceso selectivo.</p>
<p>c) A formación profesional.</p>
<p>d) Aspectos psicolóxicos da decisión.</p>
<p>e) Aspectos psicolóxicos da dirección. Selección de tarefas. A relación mando-subordinado.</p>
<p>f) Planificación de cadros de persoal.</p>
<p>g) Sistemas para a recollida de datos.</p>
<p>Datas.</p>
<p>O curso celebrarase do 29 de maio ó 2 de xuño de 1995.</p>
<p>O horario será de 16 a 20 horas.</p>
<p>Relación de admitidos.</p>
<p>A relación de admitidos publicarase o día 23 de maio de 1995 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>O curso desenvolverase na sede da Academia Galega de Seguridade.</p>
<p>Certificado de participación e aproveitamento.</p>
<p>Ó remate do curso entregaráselle un certificado de asistencia e aproveitamento a aqueles persoas que acrediten a súa participación continuada ó mesmo, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, impedirá a expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>Santiago de Compostela, 28 de marzo de 1995.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

