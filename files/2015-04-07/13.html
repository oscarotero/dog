---
date: '2015-04-07'
id: G2347-130315-0001
page: 13257
number: 64
agency: Xulgado do Social número 4 da Coruña
section: V. Administración de xustiza.
title: EDICTO (1383/2012).
range: Edicto
url: >-
  https://www.xunta.gal/dog/Publicados/2015/20150407/AnuncioG2347-130315-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, da fe e certifica que neste xulgado se seguen autos número 1383/2012 por instancia de Andrés Miguel Orgueira Nogueira, Beatriz Regueiro Gómez, Carlos López Picado e Luis Rubén López Teijido contra as empresas Renfe Operadora, S.L., Servigestión Pérez de Llanos, S.L., Ute Uni2 Acciona, na actualidade Acciona Servicios Ferroviarios Ute, Acciona Servicios Ferroviarios, S.L. e o Fondo de Garantía Salarial sobre cantidade, en que recaeu sentenza con data do 5 de febreiro de 2015 que copiada nos particulares necesarios di así:</p>
    <p>Parte dispositiva:</p>
    <p>Estímase parcialmente a demanda interposta por Andrés Miguel Orgueira Nogueira, Beatriz Regueiro Gómez, Carlos López Picado e Luis Rubén López Teijido fronte a Renfe Operadora, S.L, Servigestión Pérez de Llanos, S.L., Ute Uni2 Acciona (ahora Acciona Servicios Ferroviarios Ute) y Acciona Servicios Ferroviarios, S.L., con intervención do Fogasa e, en consecuencia: </p>
    <p>– Absólvese a Renfe Operadora, S.L. das pretensións fronte a ela exercidas.</p>
    <p>– Condénase a Servigestión Pérez de Llanos, S.L.; Ute Uni2 Acciona; Acciona Servicios Ferroviarios Ute e Acciona Servicios Ferroviarios, S.L. a aboar solidariamente aos demandantes as seguintes cantidades: </p>
    <p>• A Andrés Miguel Orgueira Nogueira a cantidade de douscentos oito euros con vinte e seis céntimos de euro (208,26 euros). </p>
    <p>• A Beatriz Regueiro Gómez a cantidade de douscentos noventa e sete euros con quince céntimos de euro (297,15 euros).</p>
    <p>• A Carlos López Picado a cantidade de douscentos noventa e cinco euros con setenta e catro céntimos de euro (295,74 euros).</p>
    <p>• A Luis Rubén López Teijido a cantidade de cento sesenta e nove euros con sesenta e dous céntimos de euro (169,62 euros). </p>
    <p>Notifíquese esta resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia e deberá anunciarse neste xulgado no prazo dos cinco días seguintes á notificación desta resolución, para o cal é suficiente a manifestación da parte ou do seu avogado, graduado social colexiado, ou representante dentro do indicado prazo.</p>
    <p>Se o recorrente no goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Servigestión Pérez de Llanos, S.L. expido e asino esta notificación.</p>
    <p> A Coruña, 13 de marzo de 2015</p>
    <footer><p>A secretaria xudicial</p></footer>

