---
date: '1996-10-23'
id: AE5E
page: 9
number: 208
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 20 de setembro de 1996, do Servicio de Estructuras e
  Desenvolvemento Rural de Ourense, pola que se anuncia a publicación do acordo
  de concentración parcelaria da zona de Boullosa-Gomariz (Baltar-Ourense).
range: Resolución
url: 'https://www.xunta.gal/dog/Publicados/1996/19961023/AnuncioAE5E_gl.html'
---
<p>Ponse en coñecemento de tódolos interesados na concentración parcelaria da zona de Boullosa-Gomariz (Baltar-Ourense), declarada de utilidade pública e interese social a urxente execución polo decreto da Xunta de Galicia nº 354/1990, do 22 de xuño (Diario Oficial de Galicia nº 132 do 6 de xullo) o seguinte:</p>
<p>Primeiro.-O 20 de setembro de 1996 o director xeral de Estructuras e Desenvolvemento Rural aprobou o acordo de concentración parcelaria da zona de Boullosa-Gomariz (Baltar-Ourense) logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Baltar durante trinta días hábiles, contados desde o día seguinte da publicación do último dos avisos que corresponde facer no Diario Oficial de Galicia e no BOP.</p>
<p>Terceiro.-No prazo dos trinta días que se din, cabe interpoñer recurso de alzada perante o conselleiro de Agricultura, Gandería e Montes. Os recorrentes poderán presenta-lo recurso na Xefatura Provincial de Estructuras e Desenvolvemento Rural (r/ Curros Enríquez, 1-6º, Ourense), ou nas oficinas centrais da consellería (Edificio Administrativo San Caetano, Santiago de Compostela), así como en calquera</p>
<p>das dependencias a que se refire o artigo 66 da Lei de procedemento administrativo. Para isto, deberán expresar no escrito no que se promova a reclamación un domicilio dentro do término municipal de que se trate e, se for o caso, a persoa residente nel a quen teñan que facérselle as notificacións.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia).</p>
<p>Ourense, 20 de setembro de 1996.</p>
<p>Francisco Marín Muñoz</p>
<p>Xefe do Servicio de Esctructuras e Desenvolvemento Rural de Ourense</p>
<p>7633</p>

