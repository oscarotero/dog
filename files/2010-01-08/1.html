---
date: '2010-01-08'
page: 181
number: 4
agency: CONSELLERÍA DE FACENDA
section: III. OUTRAS DISPOSICIÓNS
title: >-
  Resolución do 18 de decembro de 2009 pola que se ordena a publicación do
  acordo do Consello da Xunta de Galicia do 17 de decembro de 2009 polo que se
  aproba a modificación da relación de postos de traballo da Academia Galega de
  Seguridade Pública.
range: Resolución
---
<p>A aprobación da modificación da relación de postos de traballo da Academia Galega de Seguridade Pública xustifícase polas necesidades organizativas e funcionais da consellería.</p>
<p>En consecuencia, por proposta da Consellería de Presidencia, Administracións Públicas e Xustiza, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 17 de decembro de 2009, adoptou o seguinte</p>
<p>ACORDO:</p>
<p>Primeiro.-Apróbase a modificación da relación de postos de traballo da Academia Galega de Seguridade Pública, para os postos que se sinalan no anexo.</p>
<p>Segundo.-Ordénase a publicación da mesma no Diario Oficial de Galicia para os efectos da súa entrada en vigor a partir do día seguinte ao da súa publicación.</p>
<p>Visto o acordo adoptado polo Consello da Xunta de Galicia, na súa reunión do dezasete de decembro de dous mil nove, relativo á aprobación da modificación da relación de postos de traballo da Academia Galega de Seguridade Pública, coa finalidade de cumprir o dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 18 de decembro de 2009.</p>
<p>Marta Fernández Currás</p>
<p>Conselleira de Facenda</p>
<p>ANEXO</p>
<p>Consellería de Presidencia, Administracións Públicas e Xustiza</p>
<p>Na vixente relación de postos de traballo o organismo autónomo Academia Galega de Seguridade Pública, publicada no DOG número 8, do 13 de xaneiro de 2009, prodúcense as seguintes modificacións:</p>
<p>-Na páxina 683, o posto PR.B01.00.000.36170.001.-secretario/a do/a director/a xeral, cambia na súa columna Adscr. adm. públicas, pasando a ser A12.</p>
<p>-Na páxina 684:</p>
<p>*No posto PR.B01.00.000.36170.009.-posto base grupo D, suprímese na súa columna Observacións Xornada de tarde.</p>
<p>*No posto PR.B01.00.000.36170.040.-servizo de estudos e publicacións, cambia na súa columna Corpo/escala pasando a ser xeral/especial, na columna Adscr. adm. públicas pasando a ser A14 e na columna formación específica pasa a ter soamente o código 640.</p>
<p>Código-descrición das formacións específicas.</p>
<p>640: para persoal doutra administración, curso de perfeccionamento de galego (R.I.).</p>
<p>Código-descrición doutras administracións.</p>
<p>A12: adscrición indistinta a funcionarios da Xunta de Galicia, Estado e CC.AA. e Administración local.</p>
<p>A14: adscrición indistinta a funcionarios da Xunta de Galicia, Estado e CC.AA. e forzas e corpos de seguridade do Estado.</p>

