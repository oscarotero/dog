---
date: '1996-02-01'
id: 2E7E
page: 834
number: 23
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 25 de xaneiro de 1996, da Dirección Xeral de Recursos Humanos,
  pola que se publican as listas definitivas de aspirantes admitidos e excluídos
  para participar no concurso-oposición para o ingreso en determinadas
  categorías de persoal estatutario do Servicio Galego de Saúde convocado por
  Resolución do 19 de xuño de 1995.
range: Resolución
url: 'https://www.xunta.gal/dog/Publicados/1996/19960201/Anuncio2E7E_gl.html'
---
<p>Por resolución deste centro directivo do 11 de decembro de 1995 (DOG nº 239, do 15 de decembro), decláranse con carácter provicional os aspirantes admitidos e excluídos para participar no concurso-oposición para o ingreso en determinadas categorías de persoal estatutario do Servicio Galego de Saúde convocado por Resolución do 19 de xuño de 1995.</p>
<p>Rematado o prazo previsto na dita resolución para emendar, se fose o caso, o defecto que motivou a exclusión dos aspirantes, procede agora, de conformidade co disposto nos apartados 4 e 6 da base cuarta da convocatoria, dictar resolución na que se publican as listas definitivas de aspirantes admitidos e excluídos para cada unha das categorías convocadas sinalando os lugares onde poder ser examinadas e incorporando ás ditas listas definitivas a sede asignada a cada aspirante pola Administración para a realización do primeiro exercicio da fase de oposición, salvo na categoría do grupo técnico da función administrativa na que o dito exercicio se realizará de xeito unitario, nunha soa sede. Por todo isto, esta dirección xeral,</p>
<p>ACORDA:</p>
<p>Primeiro.-Publica-las listas definitivas de aspirantes admitidos e excluídos para participar no concurso-oposición para o ingreso en determinadas categorías de persoal estatutario do Servicio Galego de Saúde convocado por Resolución do 19 de xuño de 1995.</p>
<p>Segundo.-De conformidade co disposto no apartado 4 da base cuarta da convocatoria a estimación ou, se é o caso, a desestimación das peticións de emenda dos listados provisionais de admitidos e excluídos entenderanse implícitas na presente resolución.</p>
<p>Terceiro.-Igualmente, de conformidade co disposto no apartado 6 da dita base cuarta, no listado definitivo de aspirantes admitidos inclúese a sede asignada pola Administración para a realización do primeriro execicio da fase de oposición naquelas cate</p>
<p>gorías en que, en atención ó número de aspirantes e a dispoñibilidade de lugares para a súa realización, resulta necesario establece-la oportuna distribución territorial, salvo na categoría do grupo técnico da función administrativa na que o dito exercicio se realizará de xeito unitario nunha soa sede.</p>
<p>Cuarto.-Contra a dita asignación de sede non caberá reclamación ningunha, de conformidade co establecido na convocatoria.</p>
<p>Quinto.-Os listados coa relación definitiva de aspirantes admitidos e excluídos e as sedes asignadas para a realización do primeriro exercicio da fase de oposición poderán examinarse nos seguintes lugares:</p>
<p>a) Na Secretaría Xeral da Consellería de Sanidade e Servicios Sociais.</p>
<p>b) Na Dirección Xeral de Recursos Humanos do Servicio Galego de Saúde.</p>
<p>c) Na oficina de información ó cidadán da Consellería da Presidencia e Administración Pública.</p>
<p>d) Nas delegacións provinciais da Consellería de Sanidade e Servicios Sociais.</p>
<p>e) Nas direccións provinciais do Servicio Galego de Saúde.</p>
<p>f) Nos servicios de persoal dos centros ou complexos hospitalarios da rede pública do Servicio Galego de Saúde.</p>
<p>g) Nos servicios de persoal das administracións das xerencias de Atención Primaria do Servicio Galego de Saúde.</p>
<p>h) Na Casa de Galicia en Madrid sita na rúa Casado de Alisal, número 8.</p>
<p>Sexto.-A presente resolución poderá ser impugnada polos interesados, nos termos previstos no apartado 2 da base décima da Resolución do 19 de xuño de 1995.</p>
<p>Santiago de Compostela, 25 de xaneiro de 1996.</p>
<p>Carlos Negreira Souto</p>
<p>Director xeral de Recursos Humanos</p>
<p>0014</p>

