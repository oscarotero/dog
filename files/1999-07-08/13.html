---
date: '1999-07-08'
id: C226
page: 8
number: 130
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 24 de xuño de 1999, da Dirección Xeral de Formación Pesqueira e
  Investigación, pola que se abre un prazo de preinscrición para as titulacións
  de iniciación ó mergullo profesional e mergullador profesional de segunda
  clase restrinxido na Escola Galega de Mergullo.
range: Resolución
url: 'https://www.xunta.gal/dog/Publicados/1999/19990708/AnuncioC226_gl.html'
---
<p>Publicada a Orde do 23 de abril de 1999 pola que se regula o exercicio do mergullo profesional na Comunidade Autónoma de Galicia, cómpre sabe-la demanda real de persoas interesadas nas titulacións de iniciación ó mergullo profesional e mergullador profesional de 2ª clase restrinxido. Deste xeito, a mellor forma de facelo, é abrir un prazo de preinscrición na Escola Galega de Mergullo, sita no Instituto Galego de Formación en Acuicultura (Igafa), co obxecto de planifica-la oferta formativa necesaria. Por todo o exposto</p>
<p>DISPOÑO:</p>
<p>Primeiro.-Abrir, ata o día 30 de xullo de 1999, a preinscrición dos cursos de iniciación ó mergullo profesional e mergullador profesional de 2ª clase restrinxido.</p>
<p>Segundo.-Para inscribirse será necesario facelo mediante solicitude segundo o modelo que se reflicte no anexo desta resolución.</p>
<p>Terceiro.-A preinscrición realizada dará preferencia segundo a data de entrada para a realización dos cursos no momento en que sexan convocados.</p>
<p>Cuarto.-Para a inscrición definitiva os preinscritos deberán cumprir e achega-los requisitos establecidos no artigo 31, e se é o caso, no artigo 32 da orde antedita.</p>
<p>Santiago de Compostela, 24 de xuño de 1999.</p>
<p>Joaquín Mariño Cadarso</p>
<p>Director xeral de Formación Pesqueira e Investigación</p>

