---
date: '2013-09-23'
id: C3K1-170913-0001
page: 37283
number: 181
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 17 de setembro de 2013 pola que se concede a acreditación do
  Comité Autonómico de Ética da Investigación de Galicia e se procede ao
  nomeamento dos seus membros.
range: Resolución
url: >-
  https://www.xunta.gal/dog/Publicados/2013/20130923/AnuncioC3K1-170913-0001_gl.html
---
<p>O Decreto 63/2013, do 11 de abril, polo que se regulan os comités de ética da investigación en Galicia (<em>Diario Oficial de Galicia</em> núm. 77, do 22 de abril) ten por obxecto determinar os fins, obxectivos, funcionamento, composición e procedemento de acreditación do Comité Autonómico de Ética da Investigación de Galicia e dos comités territoriais de ética da investigación, como órganos colexiados encargados da valoración ética, metodolóxica e legal dos estudos de investigación con seres humanos, o seu material biolóxico ou os seus datos de carácter persoal no seu respectivo ámbito de actuación.</p>
    <p>O 19.8.2013 presentouse perante a Secretaría Xeral Técnica da Consellería de Sanidade unha solicitude para a acreditación do novo Comité Autonómico de Ética da Investigación de Galicia.</p>
    <p>Unha vez examinada a documentación presentada xunto coa devandita solicitude, e logo da comprobación do cumprimento do disposto nos artigos 5 e 11.4 do Decreto 63/2013, do 11 de abril, o 13.9.2013 o secretario xeral técnico desta consellería efectuou, de acordo co disposto no artigo 11.7 do dito decreto, unha proposta favorable á acreditación daquel comité.</p>
    <p>Por todo o anterior, de conformidade co disposto nos números 4 e 6 do artigo 5, e nos números 1, 8 e 9 do artigo 11, do Decreto 63/2013, do 11 de abril, polo que se regulan os comités de ética da investigación en Galicia, e de acordo coa proposta efectuada pola Secretaría Xeral Técnica desta consellería, </p>
    <footer><p>RESOLVO:</p></footer>
    <p>Primeiro. Conceder a acreditación do Comité Autonómico de Ética da Investigación de Galicia, a cal se outorga por un período de catro anos, contados a partir da data da presente resolución.</p>
    <p>Segundo. Establecer a sede do Comité Autonómico de Ética da Investigación de Galicia en Santiago de Compostela, no Edificio Administrativo de San Lázaro, s/n, da Consellería de Sanidade.</p>
    <p>Terceiro. Nomear como membros do Comité Autonómico de Ética da Investigación de Galicia ás persoas que se relacionan no anexo desta resolución. O seu nomeamento leva implícito o cesamento dos membros do Comité Ético de Investigación Clínica de Galicia.</p>
    <p>Santiago de Compostela, 17 de setembro de 2013</p>
    <footer><p>Rocío Mosquera Álvarez<br>Conselleira de Sanidade</p></footer>
    <footer><p>ANEXO</p></footer>
    <p>Composición do Comité Autonómico de Ética da Investigación de Galicia:</p>
    <p>– Secretaria: </p>
    <p>• Paula M. López Vázquez, médico especialista en Farmacoloxía Clínica. </p>
    <p>– Vicesecretario: </p>
    <p>• Juan Manuel Vázquez Lago, médico especialista en Medicina Preventiva e Saúde Pública. </p>
    <p>– Membros:</p>
    <p>• Jesús Alberdi Sudupe, médico especialista en Psiquiatría. Xerencia de Xestión Integrada da Coruña.</p>
    <p>• Rosendo Bugarín González, médico especialista en Medicina de Familia e Comunitaria. Xerencia de Xestión Integrada de Lugo, Cervo e Monforte de Lemos.</p>
    <p>• Juan Casariego Rosón, médico especialista en Cardioloxía. Xerencia de Xestión Integrada de Pontevedra e O Salnés. </p>
    <p>• Emilio Casariego Vales, médico especialista en Medicina Interna. Xerencia de Xestión Integrada de Lugo, Cervo e Monforte de Lemos.</p>
    <p>• Xoán X. Casas Rodríguez, médico especialista en Medicina de Familia e Comunitaria. Xerencia de Xestión Integrada de Santiago de Compostela.</p>
    <p>• Juan Fernando Cueva Bañuelos, médico especialista en Oncoloxía Médica. Xerencia de Xestión Integrada de Santiago de Compostela.</p>
    <p>• Juana M. Cruz del Río, traballadora social e xerontóloga social. Secretaría Xeral Técnica da Consellería de Sanidade.</p>
    <p>• José Álvaro Fernández Rial, médico especialista en Medicina Interna. Xerencia de Xestión Integrada de Lugo, Cervo e Monforte de Lemos.</p>
    <p>• José Luis Fernández Trisac, médico especialista en Pediatría. Xerencia de Xestión Integrada da Coruña.</p>
    <p>• Pilar Gayoso Diz, médico especialista en Medicina de Familia e Comunitaria. Xerencia de Xestión Integrada de Ourense, Verín e O Barco de Valdeorras.</p>
    <p>• Marta Gil Pérez, licenciada en Dereito. Departamento Territorial de Sanidade da Coruña.</p>
    <p>• Paula M. López Vázquez, médico especialista en Farmacoloxía Clínica. Secretaría Xeral Técnica da Consellería de Sanidade.</p>
    <p>• Agustín Pía Morandeira, farmacéutico de Atención Primaria. Xerencia de Xestión Integrada de Santiago de Compostela</p>
    <p>• Salvador Pita Fernández, médico especialista en Medicina de Familia e Comunitaria. Xerencia de Xestión Integrada da Coruña.</p>
    <p>• María Ponte García, licenciada en Dereito. Dirección Xeral de Recursos Humanos do Servizo Galego de Saúde.</p>
    <p>• Manuel Portela Romero, médico especialista en Medicina de Familia e Comunitaria. Xerencia de Xestión Integrada de Santiago de Compostela.</p>
    <p>• Carmen Rodríguez-Tenreiro Sánchez, licenciada en Farmacia. Fundación Ramón Domínguez.</p>
    <p>• Susana Romero Yuste, médico especialista en Reumatoloxía. Xerencia de Xestión Integrada de Pontevedra e O Salnés.</p>
    <p>• Juan Manuel Vázquez Lago, médico especialista en Medicina Preventiva e Saúde Pública. Xerencia de Xestión Integrada de Santiago de Compostela.</p>
    <p>• Teresa Vázquez Pumariño, diplomada universitaria de Enfermaría. Xerencia de Xestión Integrada Ourense, Verín e O Barco de Valdeorras.</p>
    <p>• Asunción Verdejo González, médico especialista en Farmacoloxía Clínica. Xerencia de Xestión Integrada de Vigo.</p>
    <p>• Irene Zarra Ferro, farmacéutica especialista en Farmacia Hospitalaria. Xerencia de Xestión Integrada de Santiago de Compostela.</p>

