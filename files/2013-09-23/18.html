---
date: '2013-09-23'
id: CA04-220813-0007
page: 37394
number: 181
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de agosto de 2013, da Xefatura Territorial de Lugo, pola que
  se somete a información pública o Plan de restauración da canteira Sixirei nº
  89 de Lugo, situada no concello de Baralla, promovido pola entidade Canteira
  do Penedo, S.A.
range: Resolución
url: >-
  https://www.xunta.gal/dog/Publicados/2013/20130923/AnuncioCA04-220813-0007_gl.html
---
<p>En cumprimento do disposto no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométese ao trámite de información pública o plan de restauración da autorización de explotación de recursos da sección A) Sixirei nº 89, situada no termo municipal de Baralla (Lugo) e promovido pola entidade Canteira do Penedo, S.A.</p>
    <p>O que se fai público facendo constar que, durante o prazo de trinta días hábiles contados a partir do día seguinte ao da publicación deste anuncio no <em>Diario Oficial de Galicia</em>, o plan de restauración se atopa dispoñible ao público, para a súa consulta, no Servizo de Enerxía e Minas da Xefatura Territorial da Consellería de Economía e Industria en Lugo, e no portal da dita consellería (http://economiaeindustria.xunta.es/expediente-explotacions-mineiras). As posibles alegacións presentaranse durante o prazo sinalado, dirixidas ao xefe territorial, en calquera das oficinas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Lugo, 14 de agosto de 2013</p>
    <footer><p>José Manuel Vázquez Leirado<br>Xefe territorial de Lugo</p></footer>

