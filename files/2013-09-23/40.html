---
date: '2013-09-23'
id: G0315-170913-0001
page: 37448
number: 181
agency: Concello de Oza-Cesuras
section: VI. Anuncios. b) Administración local.
title: >-
  ANUNCIO de aprobación inicial do Plan especial de infraestruturas e dotacións
  para a construción dunha dotación docente en Mangoño (Mandaio).
range: Anuncio
url: >-
  https://www.xunta.gal/dog/Publicados/2013/20130923/AnuncioG0315-170913-0001_gl.html
---
<p>Aprobado inicialmente, por decreto do presidente da Comisión Xestora do Concello de Oza-Cesuras (A Coruña), do 12 de setembro de 2013, o Plan especial de equipamento en solo rústico para a ordenación dunha dotación docente, lugar de Mangoño, parroquia de Mandaio, concello de Cesuras (actualmente Oza-Cesuras), de conformidade co establecido no artigo 86.1 a) da Lei 9/2002, do 30 de decembro, de ordenación urbanística e protección do medio rural de Galicia, sométese a información pública polo prazo dun mes, mediante anuncios que se publicarán no <em>Diario Oficial de Galicia</em>, en dous xornais de maior difusión na provincia, así como nos taboleiros de edictos do concello. O referido prazo contará a partir da inserción do anuncio no DOG.</p>
    <p>Durante o dito prazo, poderá ser examinado o documento técnico, así como o expediente administrativo, por calquera interesado nas dependencias de Secretaría da sede de Cesuras, de luns a venres, das 9.00 ás 14.00 horas, e os sábados, das 10.00 ás 13.00 horas, e seren formuladas as alegacións que xulguen oportunas.</p>
    <p>Ao abeiro do disposto no artigo 77 da Lei 9/2002, do 30 de decembro, de ordenación urbanística e protección do medio rural de Galicia, as licenzas quedan suspendidas en todo o ámbito territorial do Plan especial de infraestruturas e dotacións obxecto de aprobación inicial durante o prazo máximo de dous anos. En calquera caso, esta suspensión extinguirase coa aprobación definitiva do planeamento.</p>
    <p>Oza-Cesuras, 12 de setembro de 2013</p>
    <footer><p>José Pablo González Cacheiro<br>Presidente da Comisión Xestora</p></footer>

