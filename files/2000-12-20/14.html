---
date: '2000-12-20'
id: 1583E
page: 16
number: 245
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 14 de novembro de 2000, da Dirección Xeral de Obras Públicas,
  pola que se fai pública a revisión da declaración de impacto ambiental do
  estudio informativo da autovía Ferrol-Vilalba, tramo: Igrexafeita-Candamil.
  (Clave AC/98/144-0).
range: Resolución
url: 'https://www.xunta.gal/dog/Publicados/2000/20001220/Anuncio1583E_gl.html'
---
<p>En cumprimento do disposto no artigo 5 do Decreto 442/1990, do 13 de setembro, de avaliación de impacto ambiental para Galicia, faise pública a Resolución do 28 de xullo de 2000 da Dirección Xeral de Calidade e Avaliación Ambiental pola que se revisa a declaración de impacto ambiental do estudio informativo da autovía Ferrol- Vilalba, tramo: Igrexafeita-Candamil. Clave: AC/98/144-0 establecendo as modificacións que se transcriben como anexo a esta resolución.</p>
<p>Santiago de Compostela, 14 de novembro de 2000.</p>
<p>Agustín Hernández Fernández de Rojas</p>
<p>Director xeral de Obras Públicas</p>
<p>ANEXO</p>
<p>Con data do 29 de marzo de 2000 a Dirección Xeral de Calidade e Avaliación Ambiental emitiu a resolución pola que se formula a declaración de impacto ambiental do estudio informativo da autovía Ferrol-Vilalba. Tramo: Igrexafeita-Candamil. Clave: AC/98/144.0, nos concellos da Capela, As Pontes de García Rodríguez, San Sadurniño, As Somozas (A Coruña) e Xermade (Lugo).</p>
<p>A Dirección Xeral de Calidade e Avaliación Ambiental resolve establecer pola presente revisión</p>
<p>da declaración de impacto ambiental as modificacións que a seguir se indican:</p>
<p>-No punto 1.-Ámbito de declaración:</p>
<p>Onde di:</p>
<p>«A presente declaración refírese, en exclusiva, ó estudio informativo da autovía Ferrol-Vilalba. Tramo: Igrexafeita-Candamil, aprobado tecnicamente o 20 de xaneiro de 1999».</p>
<p>Substitúese por:</p>
<p>«A presente declaración refírese, en exclusiva, ó estudio informativo da autovía Ferrol-Vilalba. Tramo: Igrexafeita-Candamil, aprobado tecnicamente o 20 de xaneiro de 1999, e ás modificacións recollidas na documentación adicional titulada Documentación adicional ó estudio informativo da autovía Ferrol-Vilalba. Treito: Igrexafeita-Candamil, pola que se elimina o último treito no interior do espacio natural Parga-Ladra-Támoga».</p>
<p>No punto 3.-Protección das augas:</p>
<p>Onde di:</p>
<p>«Queda prohibida a vertedura de calquera tipo de material ou substancias ás augas continentais, en especial cemento, formigón e hidrocarburos. Se durante a fase de construcción se ocasionara algunha vertedura accidental de substancias perigosas (aceites, lubricantes, etc.) nunha zona que puidera afectar ó encoro de Ribeira ou a calquera outra captación de auga para consumo público, deberá comunicarse inmediatamente á Delegación Provincial da Consellería de Sanidade e Servicios Sociais e á Central de Emerxencias de Galicia».</p>
<p>Substitúese por:</p>
<p>«Queda prohibida a vertedura de calquera tipo de material ou substancia ás augas continentais, en especial cemento, formigón e hidrocarburos. Se durante a fase de construcción se ocasionara algunha vertedura accidental de substancias perigosas (aceites, lubricantes, etc.) nunha zona que puidera afectar a calquera captación de auga para consumo público, deberá comunicarse inmediatamente á Delegación Provincial da Consellería de Sanidade e Servicios Sociais e á Central de Emerxencias de Galicia».</p>
<p>Santiago de Compostela, 28 de xullo de 2000.</p>
<p>Francisco Pan Montojo González</p>
<p>Director xeral de Calidade e Avaliación Ambiental</p>

