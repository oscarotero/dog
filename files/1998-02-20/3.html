---
date: '1998-02-20'
id: EE42
page: 1
number: 35
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de febreiro de 1998 pola que se autoriza o cambio de titularidade do
  centro privado de educación infantil Santa Cristina de Oleiros (A Coruña).
range: Orde
url: 'https://www.xunta.gal/dog/Publicados/1998/19980220/AnuncioEE42_gl.html'
---
<p>Examinado o expediente incoado pola titularidade do centro privado de educación infantil Santa Cristina de Oleiros (A Coruña), solicitando o cambio de titularidade do devandito centro.</p>
<p>Resultando que María José Otero Iglesias cede a súa titularidade, para tódolos efectos, a Saleta Lorenzo, Sociedad Limitada.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña, que se lle uniron os documentos esixidos e que a petición recibiu informe da Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (Diario Oficial de Galicia do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (Diario Oficial de Galicia do 15 de decembro) que o desenvolve.</p>
<p>Considerando que se cumpriron neste expediente tódolos requisitos esixidos pola normativa vixente nesta materia. Esta consellería,</p>
<p>DISPÓN:</p>
<p>Autoriza-lo cambio de titularidade do centro privado de educación infantil Santa Cristina de Oleiros a favor de Saleta Lorenzo, Sociedad Limitada con tódolos dereitos e obrigas contraídas pola cesionista María José Otero Iglesias, sen prexuízo das responsabilidades que puidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Santiago de Compostela, 2 de febreiro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

