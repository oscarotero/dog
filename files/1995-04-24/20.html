---
date: '1995-04-24'
id: DB66
page: 3
number: 78
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 5 de abril de 1995 polo que se declaran aptos na fase de prácticas ós
  opositores nomeados pola Orde do 20 de marzo de 1995 (DOG do 5 de abril), pola
  que se dictan normas en aplicación da sentencia do Tribunal Supremo do 6 de
  marzo de 1995 relativa á Orde do 24 de abril de 1991.
range: Orde
url: 'https://www.xunta.gal/dog/Publicados/1995/19950424/AnuncioDB66_gl.html'
---
<p>O apartado segundo da Orde do 20 de marzo de 1995 (DOG do 5 de abril), pola que se dictan normas en aplicación da sentencia do Tribunal Supremo do 6 de marzo de 1995, relativa á Orde do 24 de abril de 1991, nomea funcionarios en prácticas dos corpos correspondentes ós opositores que superaron o procedemento selectivo convocado pola Orde do 24 de abril de 1991 (DOG do 29), de acordo ca citada sentencia, e que non foron nomeados funcionarios de carreira polas ordes do 15 de febreiro de 1993 (BOE do 5 de marzo) e do 12 de decembro de 1993 (BOE do 17 de decembro).</p>
<p>Estes opositores xa foran nomeados funcionarios en prácticas pola Orde do 25 de novembro de 1991 (DOG do 17 de decembro), o que permitiu que as realizaran e foran avaliadas as mesmas con anterioridade á sentencia número 375/1992, do 11 de xuño, da Sala do Contencioso-Administrativo do Tribunal Superior de Xustiza de Galicia.</p>
<p>Continuando coa execución da citada sentencia do Tribunal Supremo de 6 de marzo de 1995, procede declarar aptos na fase de prácticas a estes opositores.</p>
<p>Na súa virtude esta Consellería de Educación e Ordenación Universitaria,</p>
<p>DISPÓN:</p>
<p>Primeiro.-Declarar aptos na fase de prácticas e aprobados definitivamente nos procedementos selec</p>
<p>tivos convocados pola Orde do 24 de abril de 1991 (DOG do 29), ós opositores que se relacionan no anexo da Orde do 20 de marzo de 1995 (DOG do 5 de abril), pola que se dictan normas en aplicación da sentencia do Tribunal Supremo do 6 de marzo de 1995, relativa á Orde do 24 de abril de 1991.</p>
<p>Segundo.-Os efectos administrativos da presente orde serán do 30 de setembro de 1992.</p>
<p>Santiago de Compostela, 5 de abril de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>Sr. Director Xeral de Persoal.</p>

