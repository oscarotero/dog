---
date: '1996-04-11'
id: 52EA
page: 3
number: 71
agency: 'CONSELLERÍA DE FAMILIA, MULLER E XUVENTUDE'
section: II. AUTORIDADES E PERSOAL
title: >-
  Orde do 19 de marzo de 1996 pola que se establece a composición da Comisión
  Galega Interinstitucional do Menor.
range: Orde
url: 'https://www.xunta.gal/dog/Publicados/1996/19960411/Anuncio52EA_gl.html'
---
<p>O Decreto 134/1994, do 1 de maio, polo que se modifican os decretos 437/1990 e 120/1992, que crean as comisións técnicas interinstitucionais do menor e a Comisión Galega Interinstitucional do Menor, respectivamente, establece no seu artigo 3 a composición desta última, procedéndose con posterioridade e por Orde do 12 de setembro de 1994 a facer público o nomeamento dos seus membros integrantes.</p>
<p>Ante as variacións de nomes dos representantes dalgúns organismos, e a previsión de que estas se sucedan no tempo, cómpre regular de xeito máis flexible a composición da Comisión Galega Interinstitucional do Menor co fin de facilita-la súa convocatoria.</p>
<p>Por todo o exposto, en uso das facultades que teño atribuídas,</p>
<p>DISPOÑO:</p>
<p>Artigo único.</p>
<p>1. A composición da Comisión Galega Interinstitucional do Menor, de acordo co disposto no artigo 3 do Decreto 134/1994, será a seguinte:</p>
<p>Presidente: a conselleira de Familia Muller e Xuventude.</p>
<p>Vocais:</p>
<p>-En representación da Consellería de Familia, Muller e Xuventude, a directora xeral da Familia.</p>
<p>-En representación da Consellería de Educación e Ordenación Universitaria, o director xeral de Ordenación Educativa e Centros.</p>
<p>-En representación da Consellería de Sanidade e Servicios Sociais, o director xeral de Servicios Sociais.</p>
<p>-En representación da Consellería de Xustiza, Interior e Relacións Laborais, o director xeral de Xustiza e Interior.</p>
<p>-Os delegados provinciais da Consellería de Familia, Muller e Xuventude das provincias da Coruña, Lugo, Ourense e Pontevedra.</p>
<p>Secretaria: a subdirectora xeral de Acción Familiar.</p>
<p>Tamén formarán parte da comisión:</p>
<p>-O delegado do Goberno en Galicia ou persoa en quen delegue.</p>
<p>-O fiscal xefe do Tribunal Superior de Xustiza de Galicia ou persoa en quen delegue.</p>
<p>-En representación das deputacións provinciais de Galicia, os seus respectivos presidentes o, no seu defecto, os deputados que estes designen.</p>
<p>-En representación dos concellos da Coruña, Lugo, Ourense, Pontevedra, Vigo, Ferrol e Santiago de Compostela, asistirán os seus respectivos alcaldes ou concelleiros que estes designen.</p>
<p>2. Tódolos nomeamentos e as súas sucesivas modificacións serán debidamente notificados á secretaria da comisión.</p>
<p>Disposición derrogatoria</p>
<p>Queda derrogada a Orde do 12 de setembro de 1994 pola que se facían públicos os nomeamentos dos membros da Comisión Galega Interinstitucional do Menor.</p>
<p>Disposición derradeira</p>
<p>A presente orde entra en vigor o día da súa publicación no Diario Oficial de Galicia.</p>
<p>Santiago de Compostela, 19 de marzo de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>955</p>

