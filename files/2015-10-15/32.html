---
date: '2015-10-15'
id: CA04-210915-0006
page: 40220
number: 197
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 18 de setembro de 2015, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Culleredo (expediente IN407A 2015/161-1).
range: Resolución
url: >-
  https://www.xunta.gal/dog/Publicados/2015/20151015/AnuncioCA04-210915-0006_gl.html
---
<p>Visto o expediente para outorgamento de autorización administrativa previa e de construcción da instalación eléctrica que a seguir se cita:</p>
    <p>Solicitante: Mercadona, S.A.</p>
    <p>Domicilio social: avenida Madrid, 108, 36214 Vigo.</p>
    <p>Denominación: LMT, CS e CT de 630 kVA para supermercado no CC Coruña The Styles Outlets.</p>
    <p>Situación: avenida Alvedro, s/n, estrada N-550, p.q. 9600, Culleredo.</p>
    <p>Características técnicas:</p>
    <p>– Liña de media tensión soterrada, con inicio na liña existente SMC702 entre o CT 15CHFS e o CT 15CEQ7, condutor RHZ1 12/20 kV 3×(1×240 mm2) AL, lonxitude 73+73, e remate no centro de seccionamento proxectado.</p>
    <p>– Centro de seccionamento en edificio non prefabricado compartido co do centro de transformación. Celas prefabricadas de entrada, saída e derivación con interruptores-seccionadores (24 kV, 400 A, 16 kV).</p>
    <p>– Centro de transformación anexo ao CS con celas prefabricadas de seccionamento, protección e medida (24 kV, 400 A, 16 kV) e transformador de 630 kVA en silicona e relación 15 kV/400V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e de acordo coa Resolución do 19 de febreiro de 2014, da Dirección Xeral de Enerxia e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao medio.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro); sen prexuizo de que os interesados poidan interpor calquera outro recurso que se considere pertinente.</p>
    <p>A Coruña, 18 de setembro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

