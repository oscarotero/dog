---
date: '2015-10-15'
id: G2048-091015-1
page: 40267
number: 197
agency: 'Xenética Fontao, S.A.'
section: VI. Anuncios. c) Outros anuncios.
title: >-
  ANUNCIO do 8 de outubro de 2015 polo que se convocan procesos selectivos para
  a contratación de dous/dúas técnicos/as I e dous/dúas auxiliares de
  laboratorio/grupo IV, baixo a modalidade contractual de proxectos específicos
  de investigación científica e técnica.
range: Anuncio
url: >-
  https://www.xunta.gal/dog/Publicados/2015/20151015/AnuncioG2048-091015-1_gl.html
---
<p>No taboleiro de anuncios de Xenética Fontao, S.A. e na súa sede electrónica http://www.xeneticafontao.es aparecen integramente publicadas as bases da convocatoria dos seguintes procesos selectivos:</p>
    <p>– Proceso selectivo para a contratación temporal de dous/dúas titulados/as superiores veterinarios/as/biólogos/as (técnico I), con formación en xenética molecular aplicada ao gando bovino para participar no desenvolvemento do proxecto de investigación para a mellora xenética do gando frisón de Galicia no período 2015-2018.</p>
    <p>– Proceso selectivo para a contratación de dous/dúas auxiliares de laboratorio grupo IV baixo a modalidade contractual de proxectos específicos de investigación científica e técnica para o desenvolvemento de actuacións de I+D+I dirixidas á análise da estrutura xenética da poboación das razas bovinas autóctonas de Galicia, a ovella galega, a cabra galega, o cabalo de pura raza galega e o porco celta, mediante a utilización da biotecnoloxía do ADN, cofinanciado co Fondo Europeo Agrícola de Desenvolvemento Rural (Feader).</p>
    <p>O prazo de presentación de solicitudes será de cinco (5) días hábiles desde o día seguinte ao da publicación deste anuncio no <em>Diario Oficial de Galicia</em>.</p>
    <p>Os sucesivos anuncios desta convocatoria, cando proceda de conformidade coas bases, publicaranse no dito enderezo electrónico e no taboleiro de anuncios de Xenética Fontao, S.A.</p>
    <p>Lugo, 8 de outubro de 2015</p>
    <footer><p>Patricia Ulloa Alonso<br>Presidenta do Consello de Administración de Xenética Fontao, S.A.</p></footer>

