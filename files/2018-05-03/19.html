---
date: '2018-05-03'
id: G0424-160418-0001
page: 23026
number: 85
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de abril de 2018, da Xefatura Territorial de Lugo, pola que
  se somete a información pública a solicitude de autorizacións administrativas
  previa e de construción, declaración de impacto ambiental, aprobación do
  proxecto sectorial de incidencia supramunicipal e declaración de utilidade
  pública, en concreto, dunha instalación eléctrica nos concellos de Guntín,
  Portomarín, Monterroso, Taboada e Chantada (expediente IN407A 2018/2-0).
range: Resolución
url: >-
  https://www.xunta.gal/dog/Publicados/2018/20180503/AnuncioG0424-160418-0001_gl.html
---
<p>Para os efectos previstos na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 10/1995, do 23 de novembro, de ordenación do territorio de Galicia; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; e na Lei 5/2017, do 19 de outubro, de fomento da implantación de iniciativas empresariais en Galicia, sométese a información pública a seguinte solicitude da instalación eléctrica indicada:</p>
    <p>Solicitante: Gas Natural Fenosa Renovables, S.L.U. </p>
    <p>Solicitude: autorizacións administrativas previa e de construción, declaración de impacto ambiental, aprobación do proxecto sectorial de incidencia supramunicipal e declaración de utilidade pública, en concreto, da instalación eléctrica que se describe a continuación.</p>
    <p>Denominación: LAT 220 kV SET PE O Picato-SE Penachas-SE Chantada e SE Colectora Penachas 220 kV.</p>
    <p>Finalidade:</p>
    <p>• A LAT 220 kV SET PE O Picato-SE Penachas-SE Chantada e SE Colectora Penachas 220 kV terá como finalidade a evacuación da enerxía eléctrica producida nos parques eólicos do Picato (42 MW), O Picato-Cotorroso (14 MW) e San Cristovo (30 MW).</p>
    <p>Concellos afectados: Guntín, Portomarín, Monterroso, Taboada e Chantada (Lugo).</p>
    <p>Características técnicas da liña eléctrica:</p>
    <p>• De 220 kV, en aéreo e subterráneo, cunha lonxitude total de 44.962,33 m, dos cales 1.446,87 m corresponden ao tramo subterráneo e 43.515,46 m ao tramo aéreo, que discorre por cinco termos municipais, Guntín (9.755,69 m en aéreo), Portomarín (3.468,66 m en aéreo), Monterroso (12.367,41 m, dos cales 1.446,87 m discorren en subterráneo e os 10.920,54 m restantes en aéreo), Taboada (13.664,30 m en aéreo) e Chantada (5.706,28 m de liña en aéreo).</p>
    <p>• O proxecto divídese en catro tramos:</p>
    <p>– Tramo I: SET PE O Picato-PAS 1 Camiño de Santiago (simple circuíto, sobre apoios metálicos de celosía, símplex, con condutor LA-455). Ten a súa orixe na futura subestación do parque eólico do Picato (obxecto doutro proxecto), no concello de Guntín, e discorre sobre 51 apoios (desde o nº 1 ata o nº 51).</p>
    <p>– Tramo II: PAS 1-PAS 2 (discorre en subterráneo, con condutor RHZ1-RA-2OL(AS) 1×630/250 127/220 kV). Ten a súa orixe no apoio 51 e finaliza no apoio 52, ambos no concello de Monterroso.</p>
    <p>– Tramo III: PAS 2 Camiño de Santiago-SET PE San Cristovo (simple circuíto, sobre apoios metálicos de celosía, símplex, con condutor LA-455). Ten a súa orixe no apoio 52 e finaliza no apoio 92, e discorre polos concellos de Monterroso, Portomarín e Taboada.</p>
    <p>– Tramo IV: SET PE San Cristovo-SE Penachas (dobre circuíto, sobre apoios metálicos de celosía, símplex, con condutor LA-455). Ten a súa orixe no apoio 92, no concello de Taboada, discorre sobre 65 apoios (desde o nº 92 ata o nº 157) e finaliza na nova subestación colectora Penachas 220 kV, no concello de Chantada.</p>
    <p>Características técnicas da subestación colectora:</p>
    <p>• Instalarase no termo municipal de Chantada e ocupa unha superficie aproximada de 4.300 m2, anexa á subestación de 400 kV de Red Eléctrica.</p>
    <p>• Será de tipo intemperie e constará de:</p>
    <p>– Un edificio de control onde se aloxarán os equipamentos auxiliares, de control, medida, protección, corrente continua, etc.</p>
    <p>– Tres posicións de liña 220 kV (unha delas de reserva non equipada), dispostas cos elementos de manobra, medida e protección, que permitirán a interconexión das instalacións de xeración adscritas a esta nova subestación.</p>
    <p>– Unha posición de liña 220 kV, debidamente equipada cos elementos de manobra, medida e protección, que permitirán a interconexión da nova subestación coa de Red Eléctrica mediante liña subterránea.</p>
    <p>– Unha posición de simple barra 220 kV, equipada cos elementos de medida, que servirá para a canalización da enerxía xerada nos parques á posición de transformación de REE.</p>
    <p>– Elementos de medida, transformadores de tensión e proteccións e autoválvulas en 220 kV.</p>
    <p>• Tramo de liña subterránea de conexión entre a nova subestación colectora e a subestación de REE de Chantada existente, que terá unha lonxitude de 171,78 m.</p>
    <p>O obxecto da información pública será o proxecto de execución das instalacións, o estudo de impacto ambiental, o proxecto sectorial de incidencia supramunicipal e o documento de declaración de utilidade pública (RBDA e planos parcelarios).</p>
    <p>A declaración de utilidade pública, segundo o artigo 56 da Lei 24/2013, do 26 de decembro, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa.</p>
    <p>A relación de bens e dereitos afectados (RBDA) que se consideran de necesaria expropiación figuran no anexo que se xunta a esta resolución.</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 15 días a partir do día seguinte ao da última publicación desta resolución ou a partir da correspondente notificación individual no caso de persoas que figuren na RBDA, podendo examinar toda a documentación na Dirección Xeral de Enerxía e Minas (Edificio Administrativo San Caetano, bloque 5, 4º andar , 15781 Santiago de Compostela), na Xefatura Territorial de Lugo da Consellería de Economía, Emprego e Industria (rolda da Muralla, 70, 27072 Lugo) ou nos concellos afectados.</p>
    <p>Así mesmo, o estudo de impacto ambiental poderá examinarse tamén na Xefatura Territorial de Lugo da Consellería de Medio Ambiente e Ordenación do Territorio (rolda da Muralla, 70, 27072 Lugo).</p>
    <p>Para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios afectados sexan descoñecidas, se ignore o lugar de notificación ou ben, intentada esta, non se puidese practicar, a notificación farase por medio dun anuncio publicado no <em>Boletín Oficial del Estado</em>.</p>
    <p>Lugo, 10 de abril de 2018</p>
    <footer><p>Pilar Fernández López<br>Xefa territorial de Lugo</p></footer>

