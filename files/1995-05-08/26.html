---
date: '1995-05-08'
id: D89A
page: 3
number: 87
agency: 'CONSELLERÍA DE FAMILIA, MULLER E XUVENTUDE'
section: VI. ANUNCIOS
title: >-
  Resolución do 24 de abril de 1995, da Delegación Provincial de Ourense, pola
  que se anuncia concurso público, polo trámite de urxencia, para a contratación
  do servicio de cafetería da residencia de tempo libre do Carballiño (Ourense).
range: Resolución
url: 'https://www.xunta.gal/dog/Publicados/1995/19950508/AnuncioD89A_gl.html'
---
<p>Esta delegación provincial, unha vez cumpridos os trámites administrativos correspondentes, resolveu anunciar concurso para a contratación do servicio de cafetería da residencia de tempo libre do Carballiño (Ourense).</p>
<p>Prezo mínimo da explotación: sesenta e cinco mil pesetas (65.000) por dous meses (xullo e agosto).</p>
<p>Exposición de documentación: os pregos de cláusulas administrativas particulares e a restante documentación poderán ser examinados no rexistro xeral da Consellería de Familia, Muller e Xuventude (edificios administrativos de San Caetano), e no rexistro xeral da Delegación Provincial da Consellería de Familia, Muller e Xuventude, sita en Camiño Prado Loña, s/n, Ourense, e nas restantes delegacións provinciais da Consellería de Familia, Muller e Xuventude, durante o prazo de presentación de proposicións, desde as 10 ás 14 horas, nos días hábiles, agás ó sábado.</p>
<p>Modelo de proposición económica: axustarase ó modelo establecido que figura unido ó prego de cláusulas administrativas particulares.</p>
<p>Presentación de proposicións: as proposicións presentaranse no rexistro xeral da Delegación Provincial da Consellería de Familia, Muller e Xuventude de Ourense, en sobres pechados, ou por correo, segundo os procedementos previstos no artigo 100 do Regulamento xeral de contratación do Estado.</p>
<p>Prazo de presentación de proposicións: comezará o día seguinte ó da publicación da presente resolución no Diario Oficial de Galicia e rematará o décimo quinto día hábil ás 14 horas.</p>
<p>Apertura de proposicións: será realizada pola Mesa de Contratación o segundo día hábil seguinte ó do remate do prazo de presentación de proposicións,</p>
<p>nos locais da Delegación Provincial da Consellería de Familia, Muller e Xuventude ás 11 horas; se cadrase este día en sábado ou festivo, reunirase o primeiro día hábil seguinte á mesma hora.</p>
<p>Documentación que presentarán ós licitadores: a esixida na cláusula 6 no prego de cláusulas administrativas particulares.</p>
<p>O pagamento do anuncio será por conta do adxudicatario.</p>
<p>Ourense, 24 de abril de 1995.</p>
<p>Isidro J. Cabero Juárez</p>
<p>Delegado provincial de Ourense</p>

