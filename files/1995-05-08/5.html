---
date: '1995-05-08'
id: D83A
page: 3
number: 87
agency: INSTITUTO GALEGO DA VIVENDA E SOLO
section: III. OUTRAS DISPOSICIÓNS
title: >-
  Resolución do 27 de abril de 1995 sobre delegación de atribucións no
  secretario xeral.
range: Resolución
url: 'https://www.xunta.gal/dog/Publicados/1995/19950508/AnuncioD83A_gl.html'
---
<p>A experiencia adquirida e o crecente volume da actividade desenvolvida por este instituto aconsella, por principios de economía, celeridade e eficacia, proceder á delegación de funcións atribuídas ó titular da dirección xeral no secretario xeral.</p>
<p>Por isto, de acordo co previsto no artigo 7.2º h) do Decreto 108/1991, do 27 de marzo, polo que se establece a estructura orgánica do Instituto Galego da Vivenda e Solo, no artigo 72.4º da Lei de réxime financeiro e presupostario de Galicia nos artigos 13 e 14 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais de aplicación xeral,</p>
<p>RESOLVO:</p>
<p>Primeiro.-Deléganse no secretario xeral as seguintes atribucións:</p>
<p>a) O despacho e resolución de tódolos expedientes e asuntos de carácter administrativo que lle estean atribuídos ó director xeral do instituto.</p>
<p>b) A autorización e disposición de créditos e dotacións, o recoñecemento das abrigas e a ordenación dos pagamentos relativos á actividade económica e financeira desenvolvida polo instituto, dentro dos límites autorizados legalmente.</p>
<p>c) As facultades que lle corresponden ó director xeral en materia de persoal, non sendo as que se encontren legalmente reservadas á competencia exclusiva daquel.</p>
<p>Segundo.-As resolucións administrativas que se adopten facendo uso das facultades contidas na presente disposición farán constar, de forma expresa, a dita circunstancia e consideraranse dictadas pola autoridade que as conferiu.</p>
<p>Terceiro.-O director xeral poderá avocar para si, en calquera momento, a competencia para o despacho e resolución dos expedientes ou asuntos obxecto desta delegación.</p>
<p>Cuarto.-A presente resolución entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 27 de abril de 1995.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>

