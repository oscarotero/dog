---
date: '2016-11-28'
id: G0260-041116-0001
page: 52809
number: 227
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (1335/2016).
range: Edicto
url: >-
  https://www.xunta.gal/dog/Publicados/2016/20161128/AnuncioG0260-041116-0001_gl.html
---
<p>M. Asunción Barrio Calle, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento recurso de suplicación 1335/2016 desta sección, seguido por instancia de Televisión de Galicia, S.A. contra Fogasa, Mediarte y Comunicación de Galicia, S.L., Raquel González Fernández, Producciones 52 Andalucía, S.L. sobre outros dereitos laborais, se ditou a seguinte resolución:</p>
    <p>«Decidimos: que estimando en parte o recurso de suplicación interposto pola demandada Televisión de Galicia, S.A., contra a sentenza ditada nestes autos polo Xulgado do Social número 1 de Santiago de Compostela, debemos revogar e revogamos parcialmente a devandita resolución, no sentido de recoñecer a demandante como servizos prestados, os días traballados desde o 3.4.2006, para os efectos do cómputo do complemento persoal de capacitación e permanencia na CRTVG e as súas sociedades (TVG, S.A.), e a aboarlle a cantidade de 13.714,93 euros polo devandito concepto correspondente ao período de 1.6.2011 ao 31.3.2015, máis un 10 % de recarga por demora, mantendo integramente os restantes pronunciamentos que a decisión impugnada contén. Sen custas.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que se debe preparar mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 euros na conta de 16 díxitos desta sala, aberta no Banco de Santander (Banesto) co nº 1552 0000 37 seguida do catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “observacións ou concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma a Producciones 52 Andalucía, S.L. e a Mediarte y Comunicación de Galicia, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 27 de outubro de 2016</p>
    <footer><p>A letrada da Administración de xustiza</p></footer>

