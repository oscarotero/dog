---
date: '2016-11-28'
id: G2345-071116-0001
page: 52815
number: 227
agency: Xulgado do Social número 2 da Coruña
section: V. Administración de xustiza.
title: EDICTO (407/2014).
range: Edicto
url: >-
  https://www.xunta.gal/dog/Publicados/2016/20161128/AnuncioG2345-071116-0001_gl.html
---
<p>María Adelaida Egurbide Margañón, letrada da Administración de xustiza do Xulgado do Social número 2 da Coruña, fai saber que no procedemento ordinario 407/2014 deste xulgado do social, seguido por instancia de José María Santos Fraga contra a empresa Transportes Arrive IS S-20, S.L., Fogasa, sobre ordinario, se ditou sentenza, cuxo encabezamento e resolución din:</p>
    <p>Sentenza.</p>
    <p>A Coruña, 3 de novembro de 2016.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 407/2014 sendo parte neste, dun lado como demandante José María Santos Fraga, asistido polo letrado Iván López Amor, e como demandado Transportes Arrive IS S-20, S.L., que non comparece, con intervención procesual de Fogasa, que non comparece, sobre cantidade, pronunciou en nome do rei, a seguinte sentenza:</p>
    <p>Resolución:</p>
    <p>Que, estimando a demanda interposta polo demandante José María Santos Fraga, con citación do Fogasa, debo condenar e condeno a empresa Transportes Arrive IS S-20, S.L. a que aboe ao demandante a cantidade de 1.991,61 euros polos conceptos reclamados en demanda, máis o xuro do 10 % por amora respecto da cantidade salarial.</p>
    <p>Notifíquese esta resolución ás partes ás cales se fará saber que contra esta non cabe recurso de suplicación.</p>
    <p>Así, por esta a miña sentenza, definitivamente xulgando, pronúncioo, mándoo e asínoo.</p>
    <p>E para que sirva de notificación en legal forma a Transportes Arrive IS S-20, S.L., expido a presente para a súa inserción no Diario Oficial de Galicia (DOG).</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de novembro de 2016</p>
    <footer><p>A letrada da Administración de xustiza</p></footer>

