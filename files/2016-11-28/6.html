---
date: '2016-11-28'
id: G1994-071116-0002
page: 52805
number: 227
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (2052/2016).
range: Edicto
url: >-
  https://www.xunta.gal/dog/Publicados/2016/20161128/AnuncioG1994-071116-0002_gl.html
---
<p>M. Socorro Bazarra Varela, letrada da Administración de xustiza da sala segunda do Social do Tribunal Superior de Xustiza de Galicia, fago saber que no procedemento de recurso de suplicación 2052/2016 desta sala, seguido por instancia de Juan Carlos Gómez González contra Fogasa, Sumtec, S.L., General Panels, S.L., Puertas Blindex, S.L., Bianinver Sociedad de Inversiones, S.L. e Admón. Concursal Sumtec (Fernández Obanza Carro) sobre resolución de contrato, se ditou a seguinte resolución:</p>
    <p>Que estimando o recurso de suplicación interposto por Juan Carlos Gómez González contra a sentenza ditada o 26.1.2016 polo Xulgado do Social número 5 da Coruña en autos nº 647/15, que anulamos, declaramos a competencia da orde xurisdicional social para o coñecemento da demanda sobre rescisión do contrato do demandante, retrotraendo as actuacións ao momento de ditar sentenza, con devolución dos autos ao xulgado de instancia.</p>
    <p>Incorpórese o orixinal desta sentenza, pola súa orde, ao libro de sentenzas desta T.S.X. Galicia Sala do Social.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que debe prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37 seguida de catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta nosa sentenza, pronunciámolo, mandámolo e asinámolo.</p>
    <p>E para que así conste para os efectos de publicación no Diario Oficial de Galicia, co fin de que sirva de notificación en forma á empresa Bianinver Sociedad de Inversiones, S.L., coa advertencia de que as seguintes comunicacións se farán nos estrados, salvo as que deban revestir forma de auto ou sentenza ou se trate de emprazamento, expido e asino o presente edicto,</p>
    <p>A Coruña, 7 de novembro de 2016</p>
    <footer><p>A letrada da Administración de xustiza</p></footer>

