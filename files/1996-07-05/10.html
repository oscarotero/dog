---
date: '1996-07-05'
id: '8162'
page: 6
number: 132
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto de poxa (255/1992).
range: Edicto
url: 'https://www.xunta.gal/dog/Publicados/1996/19960705/Anuncio8162_gl.html'
---
<p>A xuíza do Xulgado de Primeira Instancia e Instrucción número un de Arzúa fai saber que neste xulgado do meu cargo, baixo o número 255/1992, se segue procedemento executivo, por instancia de Banco Bilbao Vizcaya, representado polo procurador Ricardo García-Piccoli, contra Mercedes Penas Peón, José Luis Penas Peón e Hortensia Taboada López, en reclamación de cantidade, e nos seus autos acordouse sacar á venda en primeira e pública poxa, por termo de vinte días e prezo da súa valoración, o seguinte ben embargado no procedemento e que ó final do presente edicto se detallará:</p>
<p>Os bens saen a licitación en lotes.</p>
<p>A poxa celebrarase o vindeiro día vintecinco de setembro ás dez horas da mañá, na sala de audiencia deste xulgado, sito na rúa Lugo nº 45, baixo as seguintes condicións:</p>
<p>1. O tipo do remate será o do valor dado ós bens, sen que se admitan ofertas que non cubran as dúas terceiras partes da dita suma.</p>
<p>2. Para tomar parte na poxa deberán consignar previamente os licitadores, polo menos, o vinte por cento do tipo do remate no establecemento destinado para o efecto (Banco Bilbao Vizcaya, S.A. axencia urbana nº 1475, conta de consignacións número 1510-000-17, a favor do expediente executivo 255/1992.</p>
<p>3. Soamente o executante poderá cederlle o remate a un terceiro.</p>
<p>4. Poderán facerse ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto co prego, o resgardo acreditativo do ingreso do importe descrito no punto nº 2.</p>
<p>5. Para o suposto de que resultase deserta a primeira poxa, sinálase para que teña lugar a segunda o vindeiro vintecinco de outubro, ás dez horas, nas mesmas condicións cá primeira, agás o tipo do remate, que será o setenta e cinco por cento da primeira; e, no caso de resultar deserta a dita segunda poxa, celebrarase unha terceira, sen suxeición a tipo, o día vintesete de novembro, tamén ás dez horas, e rexerán para ela as restantes condicións fixadas para a segunda.</p>
<p>E para que así conste e lles sirva de notificación ó público en xeral e ós demandaados en particular, en caso de que estes non fosen atopados no seu domicilio, expídese o presente edicto para a súa publicación nos respectivos boletíns oficiais que correspondan.</p>
<p>Dado en Arzúa o doce de xuño de mil novecentos noventa e seis.</p>
<p>Rubricado</p>
<p>-Relación de bens obxecto de poxa:</p>
<p>Terreo de 108 metros cadrados na vila de Melide, na rúa Roca Salgado, que linda, ó norte, con Sabino Pita; sur, en liña de 13 metros, rúa Roca Salgado; leste, por 9 metros, con Alfonso López Castro; e oeste, en liña de nove metros, José Martínez Mosteiro.</p>
<p>Non figura inscrita no Rexistro da Propiedade.</p>
<p>O seu valor é dun millón seiscentas vinte mil pesetas.</p>
<p>4083</p>

