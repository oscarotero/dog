---
date: '1996-07-05'
id: 814E
page: 6
number: 132
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 273/1996, do 27 de xuño, polo que se aproba o escudo heráldico e maila
  bandeira do Concello de Teo.
range: Decreto
url: 'https://www.xunta.gal/dog/Publicados/1996/19960705/Anuncio814E_gl.html'
---
<p>O concello de Teo considerou conveniente adopta-lo seu escudo heráldico e bandeira para perpetuar, con simboloxía adecuada e conforme as normas da heráldica, os feitos máis relevantes do seu pasado histórico. Para iso, e de acordo coas facultades que lle confiren as disposicións vixentes, elevou o correspondente informe e memoria descritiva para a súa aprobacion definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e doutras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente instruíuse conforme as normas do procedemento establecidas na Lei 7/1985, do 2 de abril, reguladora das bases de réxime local, no Regulamento de organización, funcionamento e réxime xurídico das corporacións locais, aprobado polo R.D. 2568/1986, do 28 de novembro, e mais no Decreto 258/1992, do 10 de setembro, da Xunta de Galicia, polo que se regula o procedemento e normas heráldicas para adopción, modificación ou rehabilitación dos escudos e bandeiras das corporacións locais e doutras entidades locais.</p>
<p>Na súa virtude, visto o informe emitido pola Comisión de Heráldica da Xunta de Galicia, e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintesete de xuño de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Aproba-lo escudo heráldico do concello de Teo, que quedará organizado do seguinte xeito: de azur, e sobre ondas de prata e azur, unha ponte de prata acompañada, no alto, de dous sabres do mesmo, encabados de ouro e postos en aspa; bordura de gules con trece vieiras de ouro. Ó timbre, coroa real pechada.</p>
<p>Artigo 2º</p>
<p>Aproba-la bandeira do concello de Teo, que quedará organizada do seguinte xeito: sobre pano azul,</p>
<p>dous sabres brancos e encabados de amarelo, resaltados dunha vieira de amarelo.</p>
<p>Santiago de Compostela, vintesete de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>5105</p>

