---
date: '2012-10-09'
id: G2347-180912-0006
page: 38732
number: 193
agency: Xulgado do Social número 4 da Coruña
section: V. Administración de xustiza.
title: EDICTO (391/2012).
range: Edicto
url: >-
  https://www.xunta.gal/dog/Publicados/2012/20121009/AnuncioG2347-180912-0006_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 391/2012 por instancia de Elsa Folla Vivero contra Blanco y Cinco 2005, S.L., sobre despedimento, nos cales se ditou sentenza o 31.7.2012 que, copiada nos particulares necesarios, di así:</p>
    <p>«Resolución.</p>
    <p>En atención ao exposto, este órgano xudicial, pola autoridade que lle confire a Constitución, decidiu:</p>
    <p>Que, debo estimar e estimo integramente a demanda interposta por Elsa Folla Vivero, contra a empresa Blanco y Cinco 2005, S.L., e debo:</p>
    <p>1º. Declarar improcedente o despedimento da demandante e condenar a demandada a que readmita inmediatamente a traballadora nas mesmas condicións que rexían antes de producirse o despedimento, ou ben, a elección da empresa, á extinción da relación laboral con aboamento da indemnización detallada no número segundo desta resolución. Todo iso con aboamento, calquera que sexa a súa opción, dos salarios de tramitación que non percibise ata a data da notificación da presente sentenza.</p>
    <p>A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo, sen que a empresa optase, entenderase que procede a readmisión.</p>
    <p>2º. Indicar que a indemnización e os salarios de tramitación que debe aboar a empresa demandada, segundo o disposto no número anterior, son os seguintes:</p>
    <p>– En concepto de indemnización, de optar a empresa por ela, 9.504,35 euros.</p>
    <p>– En concepto de salarios de tramitación, os deixados de percibir desde a data do despedimento, calculados a razón de 43,90 euros por día, que ascenden ata a data da presente sentenza a 6.716,7 euros.</p>
    <p>Notifíqueselles esta resolución ás partes ás cales se fará saber que contra ela só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días contados a partir da notificación desta sentenza e, no propio prazo, se o recorrente non goza do beneficio de xustiza gratuíta deberá, ao anunciar o recurso, entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banesto desta cidade no número de conta 1534000060039112.</p>
    <p>E, igualmente, deberá no momento de interpoñer o recurso consignar a suma de 300 euros en concepto de depósito especial para recorrer no grupo Banesto, conta de aboamento 0030 1846 42 0005001274, e en concepto o número de expediente xudicial que se compón de 16 díxitos sen puntos nin comas 1534000065039112.</p>
    <p>Así por esta a miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Blanco y Cinco 2005, S.L., expido e asino a presente.</p>
    <p>A Coruña, 18 de setembro de 2012</p>
    <footer><p>O secretario xudicial</p></footer>

