---
date: '1995-02-20'
id: A742
page: 1
number: 35
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 30 de xaneiro de 1995 sobre concesión do título-licencia de axencia de
  viaxes do grupo minorista a Viajes Luamar, co nº XG-157, e casa central na rúa
  Marqués de Valladares, 19-1º de Vigo.
range: Orde
url: 'https://www.xunta.gal/dog/Publicados/1995/19950220/AnuncioA742_gl.html'
---
<p>Visto o expediente instruído por instancia de José Luis López González, na súa calidade de representante de Viajes Luamar, S.A., en solicitude de concesión do oportuno título-licencia da axencia de viaxes do grupo minorista.</p>
<p>Resultando que coa referida solicitude se xuntou a documentación que se indica no artigo 4 e concordantes do Regulamento das axencias de viaxes aprobado polo Decreto 155/1989, do 22 de xuño, que regula o exercicio da actividade profesional que compete ás axencias de viaxes, e no que se especifican os documentos que terán que presentarse coa solicitude de outorgamento do título-licencia.</p>
<p>Resultando que, tramitado o oportuno expediente, aparecen cumpridas as formalidades e xustificados os extremos que se sinalan nos artigos 4, 5 e 6 do regulamento.</p>
<p>Considerando que na empresa solicitante concorren tódalas condicións esixidas polo Decreto 155/l989, do 22 de xuño, para a obtención do título-licencia de axencia de viaxes do grupo maiorista.</p>
<p>Vistos o Real decreto 2.086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, e o Decreto 155/1989, do 22 de xuño, polo que se aproba o regulamento das axencias de viaxes de Galicia, esta consellería ten a ben resolver:</p>
<p>Artigo único. Concédese título-licencia de axencia de viaxes do grupo maiorista, co nº XG-157, a Viajes Luamar, con casa central na rúa Marqués de Valladares, 19-1º de Vigo, que poderá exerce-la súa actividade mercantil a partir da data de publicación desta orde no DOG, con suxeición ós preceptos do Decreto 155/1989, do 22 de xuño, polo que se aproba o regulamento das axencias de viaxes de Galicia.</p>
<p>A dita axencia queda inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 30 de xaneiro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

