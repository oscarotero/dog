---
date: '1995-02-20'
id: A74A
page: 1
number: 35
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 22 de novembro de 1993, da Delegación Provincial de Pontevedra,
  pola que se autoriza e se declara de utilidade pública a instalación eléctrica
  que se cita. (Expediente A.T. 63/1993).
range: Resolución
url: 'https://www.xunta.gal/dog/Publicados/1995/19950220/AnuncioA74A_gl.html'
---
<p>Visto o expediente incoado nesta delegación provincial a petición de Unión Fenosa, con domicilio en Vigo, no que se solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2.617/1966, sobre autorización de instalacións eléctricas, e no capítulo III do regulamento aprobado polo Decreto 2.619/1966, sobre expropiación forzosa e sancións en materia de instalacións eléctricas, e de acorde co disposto no Real decreto 2.634/1980, sobre transferencias de competencias da Administración do Estado á Xunta de Galicia en materia de industria,</p>
<p>Esta delegación provincial resolveu:</p>
<p>Autorizar a Unión Fenosa a instalación eléctrica que ten como características principais as seguintes:</p>
<p>L.M.T., aérea, a 10/20 kV, de 2.569 m de lonxitude, desde a L.M.T. Cangas-Latón ata o C.T. de San Lourenzo, concello de Moaña, con conductores tipo LA-56, apoios metálicos e de formigón e tomas de terra.</p>
<p>Declara-la utilidade pública da instalación eléctrica que se autoriza, para os efectos sinalados na Lei 10/1966, sobre expropiación forzosa e sancións en materia de instalacións eléctricas, e no seu regulamento de aplicación do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo VI do citado Decreto 2.617/1966, do 20 de outubro.</p>
<p>Pontevedra, 22 de novembro de 1993.</p>
<p>Ramón Álvarez Abad</p>
<p>Delegado provincial de Pontevedra</p>

