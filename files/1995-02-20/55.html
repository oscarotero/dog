---
date: '1995-02-20'
id: A81A
page: 1
number: 35
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 9 de febreiro dc 1995 pola que se deixa sen efecto a do 3 de
  novembro de 1994 pola que se anuncia a licitación, polo sistema de
  contratación directa, da obra de construcción dunha nave-almacén con destino
  ós servicios da Consellería de Pesca, Marisqueo e Acuicultura (DOG nº 217, do
  10-11-94).
range: Resolución
url: 'https://www.xunta.gal/dog/Publicados/1995/19950220/AnuncioA81A_gl.html'
---
<p>O artigo 7 da Lei 5/1983 (Xetatura do Estado) do 29 de xuño de 1983, de orzamentoa do Estado establece que «na tramitación dos expedientes de contratación se dispensará o requisito previo de dispoñibilidade de terreos a que se refiren os artigos 81 e 83 do Regulamento xeral de contratación, sen prexuízo de que a ocupación efectiva daqueles non se realice ata que se teña formalizado a acta de ocupación».</p>
<p>En virtude deste artigo, e tendo ademais en conta que se trataba dun expediente declarado de tramitación urxente, proseguiuse coa tramitación do expediente mencionado a pesar de que se carecía de dispoñibilidade real dos terreos necesarios para a execución da obra (tal e como prevén os artigos 81 e 83 do Regulamento xeral de contratación do Estado).</p>
<p>Non obstante, no expediente consta informe favorable do proxecto do Servicio de Supervisión de Proxectos da Delegación Provincial da Consellería de Agricultura, Gandería e Montes e tamén o informe favorable sobre a existencia de parcela destinada para este fin, do subdirector xeral de Portos da Consellería de Política Territorial, Obras Públicas e Vivenda.</p>
<p>Unha vez recibida resposta do Concello de Moaña na que se denega a licencia para a construcción da nave-almacén, a Consellería de Pesca, Marisqueo e Acuicultura resolve deixar sen efecto a devandita resolución do 3 de novembro de 1994, debido a que non se pode facer efectiva a ocupación dos terreos, tal e como é preceptivo no dito artigo 7 da Lei 5/1983.</p>
<p>Contra esta resolución procederá recurso contencioso-administrativo no prazo de dous meses tal e como preceptúa o artigo 58 da Lei reguladora da xurisdicción contencioso-administrativa.</p>
<p>Santiago de Compostela, 9 de febreiro de 1995.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>

