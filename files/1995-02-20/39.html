---
date: '1995-02-20'
id: A7DA
page: 1
number: 35
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 25 de xaneiro de 1995, do Grupo de Portos de Pontevedra, pola
  que se sinala a data para o levantamento de actas previas á ocupación e se
  somete a información pública a relación de propietarios afectados pohs obras
  de adecuación da fábrica de salga do porto de Sanxenxo para instalación de
  servicios portuarios.
range: Resolución
url: 'https://www.xunta.gal/dog/Publicados/1995/19950220/AnuncioA7DA_gl.html'
---
<p>Por resolución da Dirección Xeral de Obras Públicas do 8 de novembro de 1994 foi aprobado o proxecto das obras de adecuación da fábrica de salga do porto de Sanxenxo para instalación de servicios portuarios.</p>
<p>O Decreto 372/1992, do 2 de decembro de 1994, DOG nº 242, do 19 de decembro de 1994, declara urxente para efectos da aplicación do procedemento que regula o artigo 52 da vixente Lei de expropiación forzosa, do día 16 de decembro de 1954, e 55 e seguintes do seu regulamento, a ocupación de bens e dereitos afectados polo referido proxecto.</p>
<p>Para tal efecto convócanse os propietarios e titulares dos bens e dereitos afectados que figuran na relación que se xunta, así como exposta no taboleiro de anuncios do Concello de Sanxenxo (Pontevedra), para que comparezan no lugar, día e hora que se detalla a seguir, co fin de proceder ó levantamento das actas previas á súa ocupación, que recollerán os datos necesarios para a valoración previa e oportuna taxación, sen prexuízo do traslado ó lugar dos predios se fose considerado oportuno.</p>
<p>Lugar: Concello de Sanxenxo (Pontevedra).</p>
<p>Día e hora: 10 de marzo de 1995 ás 11 horas.</p>
<p>Ó referido acto deberán acudi-los titulares afectados persoalmente ou ben representados por persoa debidamente autorizada para actuar no seu nome, presentando os documentos acreditativos da súa titularidade, documento nacional de identidade e o último recibo da contribución, podendo acompañarse á súa conta, se o estimasen oportuno, dos seus peritos e un notario.</p>
<p>Tendo en conta estes antecedentes e en cumprimento do establecido no artigo 17, parágrafo 2º da Lei de expropiación forzosa e no seu regulamento, ábrese información pública durante o prazo de quince días, ou en todo caso ata o intre do levantamento do acta previa da ocupación correspondente, co fin de que os interesados a poidan formular por escrito perante este grupo de portos de Pontevedra da Xunta de Galicia, sito na rúa Benito Corbal, nº 37-3º, Pontevedra, as alegacións que coiden pertinentes co obxecto de emenda-los posibles erros que se padecesen ó relaciona-los bens afectados.</p>
<p>Relación de afectados pola expropiación:</p>
<p>Parcela número: 1.</p>
<p>Propietario: Alfonso García Torres. Fábrica de salga. Porto de Sanxenxo. Sanxenxo.</p>
<p>Superficie en m: 1.959,220.</p>
<p>Bens afectados: Naves industriais e casa (total m edificados 1.479,8).</p>
<p>Pontevedra, 25 de xaneiro de 1995.</p>
<p>José Manuel Castelo Castro</p>
<p>Enxeñeiro director do Grupo de Portos de</p>
<p>Pontevedra</p>

