---
date: '2022-11-21'
id: G0198-141122-0001
page: 60202
number: 221
agency: Axencia Galega de Innovación
section: III. Outras disposicións.
title: >-
  RESOLUCIÓN do 14 de novembro de 2022 pola que se modifican os prazos de
  emisión das facturas (realización de gastos) e realización de pagamentos dos
  proxectos financiados ao abeiro da Resolución do 4 de agosto de 2022, pola que
  se aproban as bases reguladoras para a concesión, en réxime de concorrencia
  competitiva, das axudas destinadas ao apoio de entidades que superaron os
  limiares mínimos establecidos na Resolución do 7 de maio de 2021, do Centro
  para o Desenvolvemento Tecnolóxico Industrial EPE (CDTI), pola que se aproba a
  convocatoria para o ano 2021 do procedemento de concesión de axudas destinadas
  a novos proxectos empresariais de empresas innovadoras (programa Neotec), e se
  procede á súa convocatoria para o ano 2022 (código de procedemento IN870A).
range: Resolución
url: >-
  https://www.xunta.gal/dog/Publicados/2022/20221121/AnuncioG0198-141122-0001_gl.html
---
<p>O 30 de agosto de 2022 publicouse no <em>Diario Oficial de Galicia</em> a Resolución do 4 de agosto de 2022 pola que se aproban as bases reguladoras para a concesión, en réxime de concorrencia competitiva, das axudas destinadas ao apoio de entidades que superaron os limiares mínimos establecidos na Resolución do 7 de maio de 2021, do Centro para o Desenvolvemento Tecnolóxico Industrial EPE (CDTI), pola que se aproba a convocatoria para o ano 2021 do procedemento de concesión de axudas destinadas a novos proxectos empresariais de empresas innovadoras (programa Neotec), e se procede á súa convocatoria para o ano 2022 (código de procedemento IN870A). </p>
    <p>Na táboa primeira do punto 1 do artigo 27 establécese que, para os proxectos con data de inicio o 1.1.2022, o período de emisión das facturas (realización de gastos) e pagamentos da primeira anualidade é desde o 1.1.2022 ata o 30.10.2022. Tendo en conta os trámites necesarios para a instrución do procedemento de concesión, proponse a extensión da devandita anualidade un mes adicional, dese xeito o novo período de emisión das facturas e realización de pagamentos sería desde o 1.1.2022 ata o 30.11.2022.</p>
    <p>Por outro lado, advírtese un erro para os proxectos con data de inicio o 1.8.2022 (táboa segunda do punto 1 do artigo 27), en concreto, para os proxectos de duración 12 meses, estes proxectos terían como período de realización de gastos e pagamentos da segunda anualidade desde o 1.12.2022 ata o 30.9.2023, o que daría lugar a unha duración total destes proxectos de 14 meses, en lugar dos 12 meses, o cal é incoherente co punto 11 do artigo 25 de modificacións que indica que non se permiten solicitudes de prórroga dos prazos de execución. Por este motivo, proponse separar a duración da segunda anualidade tendo en conta se o proxecto é de duración de 12 meses ou de 24 meses e, por tanto, para os proxectos de 12 meses o período de emisión de facturas e realización de pagamentos sería desde o 1.12.2022 ata o 31.7.2023.</p>
    <p>Consecuentemente con todo o anterior, a directora da Axencia Galega de Innovación, en exercicio das facultades que lle confire o artigo 17.3 do Decreto 50/2012, do 12 de xaneiro, polo que se crea a Axencia Galega de Innovación,</p>
    <h2>RESOLVE:</h2>
    <p>1. Modificar o artigo 27, punto 1, que queda redactado do seguinte xeito:</p>
    <p>«Períodos de emisión das facturas (realización de gastos) e realización de pagamentos dos gastos executados para os proxectos con data de inicio o 1.1.2022:</p>
    <table>
     <tbody>
      <tr>
       <td></td>
       <td>Primeira anualidade</td>
       <td colspan="2">Segunda anualidade</td>
       <td>Terceira anualidade
        (só proxectos a 24 meses)</td>
      </tr>
      <tr>
       <td rowspan="2">Período de realización de gastos e pagamentos (coa excepción dos pagamentos da Seguridade Social, IRPF e auditoría que se mencionan a seguir)</td>
       <td rowspan="2">Do 1.1.2022 
        ao 30.11.2022</td>
       <td>Proxectos de
        12 meses</td>
       <td>Proxectos de 24 meses</td>
       <td rowspan="2">Do 1.11.2023 
        ao 31.12.2023</td>
      </tr>
      <tr>
       <td>Do 1.12.2022 
        ao 31.12.2022</td>
       <td>Do 1.11.2022 ao 30.10.2023</td>
      </tr>
     </tbody>
    </table>
    <p>Períodos de emisión das facturas (realización de gastos) e realización de pagamentos dos gastos executados para os proxectos con data de inicio o 1.8.2022:</p>
    <table>
     <tbody>
      <tr>
       <td rowspan="2"></td>
       <td rowspan="2">Primeira anualidade</td>
       <td colspan="2">Segunda anualidade</td>
       <td rowspan="2">Terceira anualidade
        (só proxectos a 24 meses)</td>
      </tr>
      <tr>
       <td>Proxectos de
        12 meses</td>
       <td>Proxectos de 24 meses</td>
      </tr>
      <tr>
       <td>Período realización de gastos e pagamentos (coa excepción dos pagamentos da Seguridade Social, IRPF e auditoría que se mencionan a seguir)</td>
       <td>Do 1.8.2022
        ao 30.11.2022</td>
       <td>Do 1.12.2022 ao 31.7.2023</td>
       <td>Do 1.12.2022 ao 30.9.2023</td>
       <td>Do 1.10.2023
        ao 31.7.2024»</td>
      </tr>
     </tbody>
    </table>
    <p>Disposición derradeira única. Entrada en vigor</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 14 de novembro de 2022</p>
    <footer><p>Patricia Argerey Vilar<br>Directora da Axencia Galega de Innovación</p></footer>

