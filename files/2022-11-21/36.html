---
date: '2022-11-21'
id: G0426-041122-0001
page: 60424
number: 221
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 2 de novembro de 2022, do Xurado Provincial de Clasificación de
  Montes Veciñais en Man Común de Lugo, polo que se comunican aos posibles
  titulares de dereitos e intereses os acordos adoptados por este xurado,
  relativos á revisión do esbozo do expediente 111/76 e un máis.
range: Anuncio
url: >-
  https://www.xunta.gal/dog/Publicados/2022/20221121/AnuncioG0426-041122-0001_gl.html
---
<p>Como consecuencia da entrada en vigor da Lei 7/2012, do 28 de xuño, de montes de Galicia, e coa finalidade de levar a cabo o establecido na disposición transitoria décimo terceira con respecto á revisión de esbozos de montes veciñais en man común, o xurado, na reunión que tivo lugar o 17.9.2012, acordou solicitar ao Servizo de Montes a realización de propostas de revisión e elaboración de cartografías actualizadas dos montes veciñais da provincia, susceptibles de tal adecuación.</p>
    <p>En relación con isto, na sesión realizada polo xurado provincial o día 22.9.2022 figuran os seguintes acordos:</p>
    <p>– MVMC Vilamaior de Negral (expediente 111/76), pertencente aos veciños da parroquia de Vilamaior de Negral, concello de Guntín. </p>
    <p>O 28.7.2020 tivo entrada unha solicitude da comunidade de Vilamaior de Negral, para que se proceda á revisión do esbozo do monte veciñal, conforme a documentación que achega.</p>
    <p>O 14.9.2022, o Servizo de Montes elaborou unha proposta de novo esbozo (2020_35) en que a superficie do monte Vilamaior de Negral pasa a ser 534,1770 hectáreas.</p>
    <p>Examinada a dita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo I, ao final deste anuncio.</p>
    <p>– Monte Biduedo (expediente 6/75), pertencente aos veciños do lugar de Biduedo, parroquia de Óutara, no concello da Pobra do Brollón.</p>
    <p>O 4.5.2021 tivo entrada unha solicitude da comunidade de Biduedo (mellorada o 27.7.2022 tras serlles requirido), para que se proceda á revisión do esbozo do seu monte veciñal, conforme a documentación que achega. </p>
    <p>O 11.7.2022, o Servizo de Montes elaborou unha proposta de novo esbozo (2021_19) en que a superficie do monte de Biduedo pasa a ser 111 hectáreas.</p>
    <p>Examinada a dita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O novo esbozo correspóndese co plano do anexo II, ao final deste anuncio.</p>
    <p>Contra estes acordos, desde o día seguinte ao da súa publicación no Diario Oficial de Galicia, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 2 de novembro de 2022</p>
    <footer><p>María Olga Iglesias Fontal<br>Presidenta do Xurado Provincial de Clasificación de <br>Montes Veciñais en Man Común de Lugo</p></footer>

