---
date: '2022-11-21'
id: G1096-071122-0001
page: 60436
number: 221
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 4 de novembro de 2022 polo que se notifica a resolución do recurso
  potestativo de reposición interposto contra a Resolución do 21 de outubro de
  2019 de imposición de multa coercitiva.
range: Anuncio
url: >-
  https://www.xunta.gal/dog/Publicados/2022/20221121/AnuncioG1096-071122-0001_gl.html
---
<p>O director da Axencia de Protección da Legalidade Urbanística ditou, o día 20 de setembro de 2022, resolución pola que se desestima o recurso potestativo de reposición interposto contra a Resolución do 21 de outubro de 2019, pola que se impón unha multa coercitiva como consecuencia de incumprir o ordenado no expediente de reposición da legalidade urbanística IU1/25/2013.</p>
    <p>Ao non poderse realizar a notificación persoal daquela resolución á persoa titular do documento nacional de identidade número 52434604-D, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a devandita resolución por medio dun anuncio no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselle á persoa interesada que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Contra a devandita resolución, que é definitiva en vía administrativa, a persoa interesada pode interpoñer recurso contencioso-administrativo ante o xulgado do contencioso-administrativo da circunscrición onde radique o inmoble afectado, conforme o disposto no artigo 14.1.3ª da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, segundo o disposto no artigo 46.1 da citada lei.</p>
    <p>Para que conste, e lle sirva de notificación á persoa interesada en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 4 de novembro de 2022</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

