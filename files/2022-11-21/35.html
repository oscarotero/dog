---
date: '2022-11-21'
id: G0426-041122-0002
page: 60421
number: 221
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 2 de novembro de 2022, do Xurado Provincial de Clasificación de
  Montes Veciñais en Man Común de Lugo, polo que se publica a resolución do
  recurso de reposición presentado contra a revisión do esbozo do monte Bustelo,
  do concello de Negueira de Muñiz (expediente 39_73/2020_66).
range: Anuncio
url: >-
  https://www.xunta.gal/dog/Publicados/2022/20221121/AnuncioG0426-041122-0002_gl.html
---
<p>Na sesión realizada polo xurado provincial o día 22.9.2022, figura o seguinte acordo:</p>
    <p>Monte Bustelo, da parroquia de Negueira, no concello do Negueira de Muñiz (expediente 39_73/2020_66).</p>
    <p>Con data do 20.12.2021, por instancia da comunidade propietaria do monte, e tras a tramitación dun expediente de acordo co establecido na disposición 13ª da Lei 7/2012, de montes de Galicia, o xurado provincial acordou a revisión do esbozo do monte. A resolución foi publicada no DOG do 4 de febreiro de 2022.</p>
    <p>O 17.3.2022 tivo entrada un recurso, asinado por Manuel Cancio López e Luis Río Muíña, no seu propio nome e en representación de 14 persoas máis, relativo á modificación do esbozo do monte de Bustelo. En síntese manifestan:</p>
    <p>– Que o monte de Negueira é privado, de acordo coa escritura de compra do ano 1739 en que se recolle o límite co monte de Bustelo.</p>
    <p>– Que a Audiencia Provincial da Coruña, no ano 1952, ditou sentenza, a favor dos veciños de Negueira, sobre o conflito de propiedade entre estes montes.</p>
    <p>– Que a carpeta ficha do MVMC de Bustelo, correspondente á súa clasificación en 1974, describe correctamente os límite do monte.</p>
    <p>– Solicitan a revogación do acordo do 20.12.2021 por afectar a propiedade privada do monte de Negueira. </p>
    <p>O 1.6.2022, o distrito forestal VII emite un informe en que recolle a descrición do perímetro que figura na carpeta ficha e achega un plano en que se localizan os puntos da dita descrición. Conclúe que hai evidencia de que a modificación do esbozo pretendida pola comunidade de Bustelo non é clara.</p>
    <p>O 2.6.2022 déuselle traslado do recurso á comunidade de Bustelo, pero non manifestou nada ao respecto.</p>
    <p>Examinado o recurso de reposición, o xurado, por unanimidade, acorda estimalo, de conformidade cos fundamentos que se recollen na correspondente resolución. A superficie resultante do MVMC de Bustelo é de 229,08 ha.</p>
    <p>O esbozo resultante está dispoñible no anexo I, ao final deste anuncio.</p>
    <p>Contra esta resolución, no prazo de dous meses contados desde o día seguinte ao da súa notificación ou publicación no Diario Oficial de Galicia, poderá interpoñerse recurso contencioso-administrativo perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa. </p>
    <p>Lugo, 2 de novembro de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de<br>Montes Veciñais en Man Común de Lugo</p></footer>

