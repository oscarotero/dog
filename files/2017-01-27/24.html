---
date: '2017-01-27'
id: G0007-100117-0001
page: 4182
number: 19
agency: Xulgado do Social número 3 de Santiago de Compostela
section: V. Administración de xustiza.
title: EDICTO (6/2015).
range: Edicto
url: >-
  https://www.xunta.gal/dog/Publicados/2017/20170127/AnuncioG0007-100117-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 6/2015 deste xulgado do social, seguido por instancia de Abel César Chacón Blanco contra Proxectos Ensino, S.L., sobre ordinario, ditouse sentenza cuxo encabezamento e fallo son do teor literal seguinte:</p>
    <p>«Sentenza</p>
    <p>Santiago de Compostela, 30 de decembro de 2016</p>
    <p>Sandra María Iglesias Barral, maxistrada do Xulgado do Social número 3 de Santiago de Compostela, despois de ver os presentes autos de procedemento ordinario seguidos neste xulgado co número 6/2015, en que son parte, como demandante, Abel César Chacón Blanco, asistido pola letrada Sra. Romero Salgado, e como demandados o Fogasa (Fondo de Garantía Salarial), asistido polo letrado Sr. Crespi Rodríguez, e Proxectos Ensino, S.L., que non comparece, malia a súa citación en debida forma, pronunciou esta sentenza, en nome da súa maxestade o rei.</p>
    <p>E cuxa resolución, di:</p>
    <p>Resolución</p>
    <p>Estímase parcialmente a demanda interposta por Abel César Chacón Blanco fronte ao Fogasa e Proxectos Ensino, S.L., declárase o dereito do demandante a percibir a cantidade de 314,35 euros da que debe responder o organismo demandado Fogasa, e condénanse as demandadas a estar e pasar por esta declaración.</p>
    <p>Notifíquese a presente resolución ás partes.</p>
    <p>Contra esta resolución non cabe recurso de suplicación ante o Tribunal Superior de Xustiza de Galicia.</p>
    <p>Así o acorda, manda e asina Sandra María Iglesias Barral, maxistrada do Xulgado do Social número 3 de Santiago de Compostela».</p>
    <p>E para que sirva de notificación en legal forma a Proxectos Ensino, S.L., en ignorado paradoiro, expido o presente para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 10 de xaneiro de 2017</p>
    <footer><p>A letrada da Administración de xustiza</p></footer>

