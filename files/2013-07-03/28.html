---
date: '2013-07-03'
id: G0244-200613-0003
page: 26485
number: 125
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  CÉDULA do 10 de xuño de 2013, da Secretaría Xeral para o Deporte, de
  notificación de apertura de expediente administrativo para a modificación no
  Rexistro de Entidades Deportivas do Club Cidade de Vigo Basquet (expediente
  PR946B-2013/0000108-0).
range: Cédula
url: >-
  https://www.xunta.gal/dog/Publicados/2013/20130703/AnuncioG0244-200613-0003_gl.html
---
<p>Por resultaren infrutuosas as xestións realizadas para a notificación no domicilio do Club Cidade de Vigo Basquet, co fin de que presentase a documentación requirida polo Rexistro de Entidades Deportivas en cumprimento do disposto polo artigo 8 da Orde do 17 de maio de 1983 pola que se regula o funcionamento do Rexistro de Clubs, Federacións e Entidades Deportivas de Galicia, e de conformidade co establecido nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE nº 12, do 14 de xaneiro), procédese a facer pública a apertura do expediente de modificación no Rexistro de Entidades Deportivas co número  PR946B-2013/0000108-0, para que no prazo de 10 días hábiles a partir do día seguinte aoda publicación no <em>Diario Oficial de Galicia</em> e no taboleiro de anuncios do Concello de Vigo se achegue a seguinte documentación exixible en virtude do disposto polo Decreto 216/1997, do 30 de xullo, polo que se crea o servizo de resposta inmediata da Xunta de Galicia e se regula o seu funcionamento:</p>
    <p>A solicitude normalizada de modificación no Rexistro de Entidades Deportivas.</p>
    <p>A fotocopia da acta da asamblea xeral, debidamente compulsada, na cal se reflictan os acordos de modificación da xunta directiva do club tras a dimisión do seu presidente.</p>
    <p>O incumprimento deste requirimento determinará, segundo o regulado polo artigo 11 da Orde do 17 de maio de 1983, a cancelación da inscrición do Club Deportivo Cidade de Vigo Basquet no Rexistro de Entidades Deportivas.</p>
    <p>Santiago de Compostela, 10 de xuño de 2013</p>
    <footer><p>José Ramón Lete Lasa<br>Secretario xeral para o Deporte</p></footer>

