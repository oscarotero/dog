---
date: '2013-07-03'
id: G2215-110613-0005
page: 26475
number: 125
agency: Xulgado de Primeira Instancia e Instrución número 2 de Cambados
section: V. Administración de xustiza.
title: EDICTO (MMC 469/2011).
range: Edicto
url: >-
  https://www.xunta.gal/dog/Publicados/2013/20130703/AnuncioG2215-110613-0005_gl.html
---
<p>Procedemento: modificación de medidas supuesto contencioso 469/2011.</p>
    <p>Sobre: modificación de medidas.</p>
    <p>De: María del Pilar Pérez Collarte.</p>
    <p>Procuradora: Ana María Fernández Chamorro.</p>
    <p>Avogada: Mercedes Chaves Casal.</p>
    <p>Contra: Fermín Revuelta Morras.</p>
    <p>María del Carmen Santos Caballero, secretaria xudicial do Xulgado de Primeira Instancia e Instrución número 2 de Cambados, polo presente anuncio neste procedemento de modificación de medidas 469/2011, seguido por instancia de María del Pilar Pérez Collarte fronte a Fermín Revuelta Morras, ditouse sentenza cuxa parte dispositiva literal é a seguinte:</p>
    <p>Ditame.</p>
    <p>Que estimando a demanda en solicitude de modificación de medidas definitivas presentada pola procuradora Sra. Fernández Chamorro, en nome e representación de María del Pilar Pérez Collarte, fronte a Fermín Revuelta Morras, procede modificar as medidas adoptadas na sentenza número 17/2011, de data 16 de febreiro de 2011 no seguinte sentido:</p>
    <p>Suprímese o parágrafo co seguinte contido: «O pai poderá visitar e ver a súa filla cantas veces queira, sempre que as ditas visitas non perturben as actividades e horarios escolares, extraescolares e de descanso da menor, con aviso previo á nai custodia». Parágrafo quinto do punto 2) do ditame.</p>
    <p>Configúrase como réxime de visitas ordinario o descrito na sentenza do 16 de febreiro de 2011, no punto 2) do ditame, coa supresión do parágrafo sinalado.</p>
    <p>Engádese un novo parágrafo ao punto 2) do ditame da sentenza, do 16 de febreiro de 2011, do seguinte teor literal: «Se o pai non reside na localidade en que veña residindo a filla menor, nin nunha localidade a menos de cincuenta quilómetros de onde viva a menor, cando quixese ter contacto coa menor e exercer o seu dereito de visitas deberá avisar previamente a nai coa antelación mínima de quince días, a través de mensaxe de texto, chamada telefónica ou calquera outro medio que permita deixar constancia da comunicación, a fin de semana que desexe exercer tal dereito. O réxime de visitas levarase a cabo entre as 18.00 horas do venres e as 20.00 horas do domingo.</p>
    <p>Se o dereito de visitas quixese exercerse un día entre semana, neste suposto, co mesmo prazo de aviso previo, o demandado sinalará o día en que o quere exercer e sempre que non cause grave prexuízo á menor poderá levalo a cabo de 17.00 a 20.00 horas.</p>
    <p>Para o caso de que o pai queira exercer o seu dereito de visitas nun réxime máis amplo que o previsto como ordinario, observaranse en todo caso os límites previstos naquel».</p>
    <p>Non procede facer expresa imposición de custas.</p>
    <p>Modo de impugnación: mediante recurso de apelación ante a Audiencia Provincial de Pontevedra.</p>
    <p>O recurso de apelación interporase ante o tribunal que ditase a resolución que se impugne dentro do prazo de vinte días contados desde o día seguinte á notificación daquela. Na interposición do recurso o apelante deberá expor as alegacións en que se basee a impugnación, ademais de citar a resolución apelada e os pronunciamentos que impugna.</p>
    <p>Así, por esta a miña sentenza, xulgando nesta instancia, o pronuncio, mando e asino. Dou fe.</p>
    <p>E encontrándose o dito demandado, Fermín Revuelta Morras, en paradoiro descoñecido, expídese o presente co fin de que lle sirva de notificación en forma.</p>
    <p>Cambados, 5 de febreiro de 2013</p>
    <footer><p>A secretaria xudicial</p></footer>

