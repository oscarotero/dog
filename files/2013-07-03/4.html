---
date: '2013-07-03'
id: O143-260613-0001
page: 26305
number: 125
agency: Augas de Galicia
section: II. Autoridades e persoal. b) Nomeamentos.
title: >-
  RESOLUCIÓN do 21 de marzo de 2013 pola que se nomean os membros do Comité de
  Autoridades Competentes da Demarcación Hidrográfica de Galicia-Costa.
range: Resolución
url: >-
  https://www.xunta.gal/dog/Publicados/2013/20130703/AnuncioO143-260613-0001_gl.html
---
<p>O artigo 36 bis do texto refundido da Lei de augas, aprobado polo Real decreto lexislativo 1/2001, do 20 de xullo prevé, para garantir a adecuada cooperación na aplicación das normas de protección das augas, a creación dos comités de autoridades competentes.</p>
    <p>Consonte esta previsión legal, a disposición adicional sexta do Decreto 32/2012, do 12 de xaneiro, polo que se aproba o Estatuto da entidade pública empresarial crea o Comité de Autoridades Competentes da Demarcación Hidrográfica de Galicia-Costa, que se adscribe á consellería da Administración xeral da Comunidade Autónoma de Galicia competente en materia de augas.</p>
    <p>Segundo o previsto no número 4 da disposición adicional sexta do Decreto 32/2012, xa citado, o Comité de Autoridades Competentes da Demarcación Hidrográfica de Galicia-Costa estará integrado pola presidencia de Augas de Galicia e polos representantes que se indican no mesmo precepto. Unha vez recibidas as propostas de membros representantes realizadas polas distintas administracións afectadas, procede o nomeamento dos membros do dito comité.</p>
    <p>Por todo isto, en virtude do establecido no número 6 da disposición adicional sexta do Decreto 32/2012, xa citado,</p>
    <h2>DISPOÑO:</h2>
    <p>Nomear como membros do Comité de Autoridades Competentes da Demarcación Hidrográfica de Galicia-Costa as persoas titulares dos postos que se indican:</p>
    <p>1. Suplencia da presidencia: a persoa titular da dirección de Augas de Galicia.</p>
    <p>2. Tres representantes da Administración xeral da Comunidade Autónoma de Galicia, por proposta de cada unha das consellerías competentes nas seguintes materias:</p>
    <p>2.1. Un ou unha por proposta da consellería con competencias en materia de augas:</p>
    <p>– Titular: a persoa titular da Secretaría Xeral Técnica da Consellería de Medio Ambiente, Territorio e Infraestruturas.</p>
    <p>– Suplente: a persoa titular da Vicesecretaría Xeral Técnica da Consellería de Medio Ambiente, Territorio e Infraestruturas.</p>
    <p>2.2. Un ou unha por proposta da consellería competente en materia de pesca:</p>
    <p>– Titular: a persoa titular da Subdirección Xeral de Investigación e Apoio Científico-Técnico da Dirección Xeral de Desenvolvemento Pesqueiro.</p>
    <p>– Suplente: a persoa titular da xefatura do Servizo de Planificación da Subdirección Xeral de Investigación e Apoio Científico-Técnico da Dirección Xeral de Desenvolvemento Pesqueiro.</p>
    <p>2.3. Un ou unha en representación de todas as consellerías da Administración xeral da Comunidade Autónoma de Galicia, por proposta da consellería con competencias en materia de administracións públicas.</p>
    <p>– Titular: a persoa titular da Secretaría Xeral Técnica da Consellería de Presidencia, Administracións Públicas e Xustiza.</p>
    <p>– Suplente: a persoa titular da Dirección Xeral de Emerxencias e Interior.</p>
    <p>3. Dous ou dúas representantes das entidades locais do ámbito territorial da Demarcación Hidrográfica de Galicia-Costa, por proposta da Federación Galega de Municipios e Provincias.</p>
    <p>– Titular: a persoa titular da alcaldía de Ponte Caldelas.</p>
    <p>– Suplente: a persoa titular da alcaldía de Touro.</p>
    <p>– Titular: a persoa titular da alcaldía de Caldas de Reis.</p>
    <p>– Suplente: a persoa titular da concellaría do Medio Rural, Cultura e parroquia de San Clemente de Cesar.</p>
    <p>4. Un ou unha representante por proposta da Administración xeral do Estado.</p>
    <p>– Titular: a persoa titular da presidencia da Confederación Hidrográfica do Miño-Sil.</p>
    <p>– Suplente: a persoa titular da xefatura da Oficina de Planificación Hidrolóxica.</p>
    <p>Santiago de Compostela, 21 de marzo de 2013</p>
    <footer><p>Agustín Hernández Fernández de Rojas<br>Presidente de Augas de Galicia</p></footer>

