---
date: '2002-09-06'
id: 10F62
page: 13
number: 172
agency: CONCELLO DE SALVATERRA DE MIÑO
section: VI. ANUNCIOS
title: >-
  Anuncio de aprobación definitiva da modificación puntual das normas
  subsidiarias de planeamento de Salvaterra de Miño, relativa á reclasificación
  de solo como urbano industrial en Chan da Ponte.
range: Anuncio
url: 'https://www.xunta.gal/dog/Publicados/2002/20020906/Anuncio10F62_gl.html'
---
<p>O Pleno do Concello de Salvaterra de Miño, en sesión que tivo lugar o día 29 de agosto de 2002, adoptou o seguinte acordo:</p>
<p>1. Desestima-las alegacións formuladas.</p>
<p>2. Aprobar definitivamente a modificación puntual nas normas subsidiarias de planeamento do Concello de Salvaterra de Miño, relativa á reclasificación de solo como urbano industrial en Chan da Ponte, de acordo co informe favorable emitido para o efecto pola Consellería de Política Territorial, Obras Públicas e Vivenda.</p>
<p>3. Publica-lo acordo de aprobación definitiva no Diario Oficial de Galicia e no BOP de Pontevedra.</p>
<p>4. Publica-las normas e ordenanzas recollidas na citada modificación no BOP de Pontevedra.</p>
<p>5. Comunica-lo presente acordo á Consellería de Política Territorial, Obras Públicas e Vivenda, dando traslado a esta de copia autenticada do expediente administrativo completo e dous exemplares, tamén completos, do instrumento urbanístico aprobado definitivamente, debidamente dilixenciados polo secretario do concello.</p>
<p>O presente anuncio servirá de notificación nos termos previstos no artigo 59 da Lei de réxime xurídico das administracións públicas e do procedemento administrativo común.</p>
<p>Contra o devandito acordo, que pon fin á vía administrativa, poderán interpoñerse os seguintes recursos:</p>
<p>a) Potestativo de reposición, diante do Pleno da Corporación, no prazo dun mes a partir do día seguinte ó da publicación deste anuncio, que se computará de acordo co disposto no artigo 48 da Lei 30/1992, do 26 de novembro, modificada pola Lei 4/1999, do 13 de xaneiro.</p>
<p>b) Contencioso-administrativo, no prazo de dous meses, contados desde o día seguinte ó da presente publicación, diante do Tribunal Superior de Xustiza de Galicia.</p>
<p>Ámbolos dous recursos non poderán simultanearse.</p>
<p>c) Calquera outro recurso que se estime oportuno.</p>
<p>Salvaterra de Miño, 30 de agosto de 2002.</p>
<p>Arturo Grandal Vaqueiro</p>
<p>Alcalde</p>

