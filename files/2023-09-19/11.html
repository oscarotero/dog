---
date: '2023-09-19'
id: G0482-080923-0002
page: 53479
number: 178
agency: Instituto Galego do Consumo e da Competencia
section: III. Outras disposicións.
title: >-
  EXTRACTO da Resolución do 7 de setembro de 2023 pola que se establecen as
  bases reguladoras para a concesión dunha bolsa de formación en materia de
  promoción e defensa da competencia e se procede á súa convocatoria para o ano
  2023 (código de procedemento CO400F).
range: Resolución
url: >-
  https://www.xunta.gal/dog/Publicados/2023/20230919/AnuncioG0482-080923-0002_gl.html
---
<p>BDNS (Identif.): 716809.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderán ser beneficiarias desta bolsa de formación as persoas que estean en posesión dalgún título universitario de licenciado/a ou de grao en dereito, en económicas ou en administración e dirección de empresas, sempre que cumpran os demais requisitos e condicións establecidos nas bases reguladoras.</p>
    <p>Segundo. Obxecto</p>
    <p>Bolsa de formación, en réxime de concorrencia competitiva, que ten por obxecto contribuír á formación práctica de titulados superiores en materia de defensa da competencia. Esta bolsa desenvolveranse dentro do programa de traballo da Comisión Galega da Competencia, con suxeición ao programa de formación e coas indicacións que transmita o/a titor/a asignado/a.</p>
    <p>Terceiro. Bases reguladoras</p>
    <p>Resolución do 7 de setembro de 2023 pola que se establecen as bases reguladoras para a concesión dunha bolsa de formación en materia de promoción e defensa da competencia e se procede á súa convocatoria para o ano 2023 (código de procedemento CO400F).</p>
    <p>Cuarto. Importe e duración</p>
    <p>Unha bolsa cunha duración máxima de 4 meses, contados desde a data da incorporación da persoa bolseira e ata o 31 de decembro de 2023. </p>
    <p>A bolsa estará dotada cun importe máximo de 4.400 euros brutos, distribuídos en pagamentos mensuais, a razón de 1.100 euros por mes.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 7 de setembro de 2023</p>
    <footer><p>Manuel Heredia Pérez<br>Director do Instituto Galego do Consumo e da Competencia</p></footer>

