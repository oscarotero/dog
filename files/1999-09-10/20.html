---
date: '1999-09-10'
id: F1FE
page: 11
number: 176
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 21 de xullo de 1999, da Delegación Provincial de Lugo, de
  notificación de incoación do expediente sancionador en materia de pesca
  fluvial que se cita, devolto polo servicio de correos. (Expediente P-34/99).
range: Resolución
url: 'https://www.xunta.gal/dog/Publicados/1999/19990910/AnuncioF1FE_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27), de réxime xurídico das administracións públicas e do procedemento administrativo común e no Decreto 482/1997, do 30 de decembro (DOG do 8-1-1998), polo que se establece a estructura orgánica da Consellería de Medio Ambiente, notifícaselles ás persoas que no anexo se mencionan, que con esta data resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Noméase instructora deste procedemento a Paloma Quiroga López, e secretario a José Antonio García Blanco, funcionarios desta delegación provincial que poderán ser recusados en calquera momento da tramitación do expediente de concorre-los supostos legais.</p>
<p>Os interesados disporán dun prazo de quince días (15), contados a partir do seguinte ó da publicación desta notificación, para presentar, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993; de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta Delegación Provincial de Lugo, sita na Ronda da Muralla, nº 70-1ª planta.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobada polo Real decreto 1398/1993, do 4 de agosto (BOE nº 189, do 9).</p>
<p>Lugo, 21 de xullo de 1999.</p>
<p>Luis González Vázquez</p>
<p>Delegado provincial de Lugo</p>
<p>ANEXO</p>
<p>-Expediente: P-34/99.</p>
<p>Denunciado: Pedro Núñez Villar.</p>
<p>DNI: 10.028.458.</p>
<p>Último enderezo coñecido: Los Almendros nº 4, Ponferrada-León.</p>
<p>Feitos imputados: practica-lo deporte da pesca con cana en época de veda, infrinxindo o disposto no anexo V da orde de vedas do 22 de febreiro de 1999 (DOG do 5 de marzo) polo que se establece que no río Neira se apraza o inicio da tempada da pesca ata o 1 de maio no lugar onde se encontraba o denunciado. Feitos constatados o día 26-3-1999 no río Neira. Penarrubia. Baralla.</p>
<p>Precepto sancionador: 34.8º da Lei de pesca 7/1992.</p>
<p>Cualificación infracción: menos grave.</p>
<p>Sanción: 61.001 pesetas de multa.</p>
<p>Retirada da licencia de pesca e inhabilitación para obte-la dun ano.</p>

