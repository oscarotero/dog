---
date: '2022-05-18'
id: G0598-090522-0004
page: 29028
number: 95
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 2 de maio de 2022 pola que se autoriza a inclusión da Escola de Música
  de Goián, do concello de Tomiño, no Rexistro de Escolas de Música e Danza da
  Comunidade Autónoma de Galicia.
range: Orde
url: >-
  https://www.xunta.gal/dog/Publicados/2022/20220518/AnuncioG0598-090522-0004_gl.html
---
<p>A representación da Asociación Sociocultural de Goián solicita a inscrición da Escola de Música de Goián no Rexistro de Escolas de Música e Danza da Comunidade Autónoma de Galicia, de conformidade coa Orde do 11 de marzo de 1993, que regula as condicións de creación e funcionamento destas escolas.</p>
    <p>Logo de realizar os trámites que establece a normativa vixente, a Xefatura Territorial de Pontevedra achega o expediente cos correspondentes informes. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Inscrición no Rexistro de Escolas de Música</p>
    <p>Autorizar a inclusión no Rexistro de Escolas de Música e Danza da Comunidade Autónoma de Galicia da escola de música que se sinala:</p>
    <p>Denominación: Escola de Música de Goián.</p>
    <p>Provincia: Pontevedra.</p>
    <p>Concello: Tomiño.</p>
    <p>Enderezo: avenida Pío Troncoso, s/n.</p>
    <p>Código postal: 36750.</p>
    <p>Localidade: Tomiño.</p>
    <p>Código do centro: 36025141.</p>
    <p>Titular: Asociación Sociocultural de Goián.</p>
    <p>Artigo 2. Réxime xurídico</p>
    <p>Esta escola queda sometida ao réxime de escolas de música e danza, segundo o establecido na Orde do 11 de marzo de 1993 e aos servizos de inspección correspondentes.</p>
    <p>Artigo 3. Modificación da autorización</p>
    <p>O centro deberá solicitar a oportuna revisión da inscrición cando teña que modificarse calquera dos datos sinalados nesta orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 2 de maio de 2022</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

