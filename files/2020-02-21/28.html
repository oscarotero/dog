---
date: '2020-02-21'
id: G1994-030220-0001
page: 12835
number: 36
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (DCO 41/2019-S).
range: Edicto
url: >-
  https://www.xunta.gal/dog/Publicados/2020/20200221/AnuncioG1994-030220-0001_gl.html
---
<p>Eu, M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de despedimento colectivo 41/2019 deste Tribunal, seguido por instancia de Miguel Ángel Rodríguez, UXT Galicia contra Elena Barrio López, Juan Carlos Calvo Alejandre e Cufica Los Campos, S.L. sobre outros dereitos laborais, se ditou resolución cuxa parte dispositiva é a seguinte:</p>
    <p>«Acordo:</p>
    <p>– A suspensión dos actos sinalados para o día 6 de febreiro de 2020 e fixar nova sinalización para os actos de conciliación e xuízo para o próximo día 26 de marzo ás 10.15 horas coas mesmas advertencias legais do Decreto do 19 de decembro de 2019. </p>
    <p>Notifíqueselles ás partes, citando aos demandados a través do <em>Diario Oficial de Galicia</em>, tentando, ademais, a notificación aos administradores mancomunados Francisco Javier Fidalgo Fidalgo e Raúl Real Ante.</p>
    <p>Conforme ao artigo 53.2 da LJS no primeiro escrito ou comparecencia ante o órgano xudicial, as partes ou interesados e, se é caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin fornecerán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que deberá expresar a infracción que a xuízo do recorrente se cometeu na resolución impugnada debendo interpoñer o recurso no prazo de cinco días seguintes ao da súa notificación, sen que a mera interposición suspenda a executividade da resolución recorrida».</p>
    <p>E para que sirva de notificación en legal forma a Elena Barrio López, Juan Carlos Calvo Alejandre, Cufica Los Campos, S.L. en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicación se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de febreiro de 2020</p>
    <footer><p>A letrada da Administración de xustiza</p></footer>

