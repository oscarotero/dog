---
date: '2020-03-30'
id: G0424-030320-0003
page: 17544
number: 62
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de marzo de 2020, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello da Laracha (expediente-e
  IN407A 2019/220-1).
range: Resolución
url: >-
  https://www.xunta.gal/dog/Publicados/2020/20200330/AnuncioG0424-030320-0003_gl.html
---
<p>Expediente-e: IN407A 2019/220-1.</p>
    <p>Promotora: Hidroeléctrica de Laracha, S.L.</p>
    <p>Denominación da instalación: reforma da LMT, CT e RBT Xesteira-Lendo, no lugar de Xesteira-parroquia de San Xián de Lendo.</p>
    <p>Concello: A Laracha.</p>
    <p>Feitos.</p>
    <p>1. O 12 de novembro de 2019, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica.</p>
    <p>2. O proxecto non se someteu ao trámite de información pública, segundo o artigo 38 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas. A empresa promotora manifestou a súa conformidade co condicionado establecido por Augas de Galicia-Zona Hidrográfica Galicia Norte. En data de hoxe non consta no expediente resposta do organismo afectado, isto é, o Concello da Laracha, á solicitude nin á reiteración do condicionado solicitado.</p>
    <p>4. Os servizos técnicos da xefatura territorial emitiron informe favorable sobre a dita solicitude. </p>
    <p>Consideracións legais e técnicas.</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro de 2017).</p>
    <p>7. As características técnicas da instalación son as seguintes:</p>
    <p>• LMTS a 20 kV (15 kV servizo) de 844 m, condutor tipo RHZ1-12/20 kV 3 (1x150 Al) coa orixe no PA/S proxectado no apoio número 54 proxectado de tipo C-14/2000, en substitución do existente na LMT Xesteira-Lendo (expediente 51.448) e remate no apoio número 57 proxectado de tipo C-14/2000 que substitúe o existente da mesma liña logo de facer entrada e saída no centro de transformación proxectado. Desmontaxe dun treito da LMTA Xesteira-Lendo (expediente 51.448) en condutor LA-30, cunha lonxitude de 376 m, así como de dous apoios de formigón sobre os cales está tendido o treito de liña que se vai desmontar. Os condutores existentes nus de tipo LA-30 da LMT Xesteira-Lendo (expediente 51.448) retensaranse sobre os apoios con números 54 e 57 proxectados, ambos os dous de tipo C-14/2000, que substituirán os existentes de formigón e que farán as funcións de remate de liña. Nestes apoios instalaranse PA/S e seccionadores SXS.</p>
    <p>• Novo CT Xesteira compacto prefabricado cunha potencia de 50 kVA, unha relación de transformación de 20.000/400-230 V e configuración 2L+1P. Desmontaxe do CT existente Xesteira (expediente 51.448) de tipo intemperie sobre apoio de formigón, con transformador de 50 kVA, así como da LMTA que o alimenta en condutor un de tipo LA-30; a lonxitude da liña que se vai retirar é de 17 metros.</p>
    <p>O orzamento da instalación, segundo o proxecto, é de 138.199,55 €.</p>
    <p>8. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción da dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e o ambiente.</p>
    <p>Contra esta resolución, que non é definitiva na vía administrativa, poderase interpor recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 3 de marzo do 2020</p>
    <footer><p>Isidoro Martínez Arca<br>Xefe territorial da Coruña</p></footer>

