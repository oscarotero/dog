---
date: '2016-11-10'
id: L415-201016-0004
page: 50013
number: 214
agency: Concello de Cospeito
section: VI. Anuncios. b) Administración local.
title: >-
  ANUNCIO do 12 de setembro de 2016 da aprobación definitiva da modificación
  puntual do Plan de sectorización do parque empresarial de Muimenta.
range: Anuncio
url: >-
  https://www.xunta.gal/dog/Publicados/2016/20161110/AnuncioL415-201016-0004_gl.html
---
<p>Por acordo do Pleno do 30 de agosto de 2016 foi aprobado definitivamente o Plan de sectorización do parque empresarial de Muimenta, o que se publica para os efectos do artigo 92.2 da Lei 9/2002, do 30 de decembro, de ordenación urbanística e protección do medio rural de Galicia:</p>
    <p>«Primeiro. Aprobar definitivamente a modificación puntual do Plan de sectorización do parque empresarial de Muimenta.</p>
    <p>Segundo. Publicar a aprobación definitiva no Diario Oficial de Galicia, para os efectos do establecido no artigo 92.1 da Lei 9/2002, do 30 de decembro, de ordenación urbanística e protección do medio rural de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Igualmente, publicarase a aprobación definitiva xunto coa normativa e as ordenanzas do plan de sectorización no Boletín Oficial da provincia de Lugo, todo isto en virtude do establecido no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Terceiro. Comunicar o acordo de aprobación definitiva, en virtude do artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, para os efectos oportunos, á consellería competente en materia de urbanismo e ordenación do territorio, achegando unha copia autenticada de dous exemplares do plan aprobado definitivamente con todos os planos e documentos que integran o plan sobre os cales recaese acordo de aprobación definitiva, debidamente dilixenciados polo secretario do Concello».</p>
    <p>Contra o anterior acordo, que pon fin á vía administrativa, pódese interpor, alternativamente, ben recurso de reposición potestativo, no prazo dun mes contado desde o día seguinte á publicación do presente anuncio, ante o Pleno deste Concello de conformidade cos artigos 116 e 117 de Lei 30/1992, do 26 de novembro, de réxime xurídico das administracións públicas e do procedemento administrativo común, ben recurso contencioso-administrativo, ante a Sala do Contencioso-Administrativo do Tribunal Superior de Xustiza, no prazo de dous meses contados desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se optar por interpor o recurso de reposición potestativo, non se poderá interpor recurso contencioso-administrativo ata que aquel sexa resolto expresamente ou se producise a súa desestimación por silencio. Todo iso sen prexuízo de que se poida exercer calquera outro recurso que se considere pertinente.</p>
    <p>Cospeito, 12 de setembro de 2016</p>
    <footer><p>Armando Castosa Alvariño<br>Alcalde</p></footer>

