---
date: '2001-02-13'
id: 2D6A
page: 1947
number: 31
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 25 de xaneiro de 2001, da Delegación Provincial de Ourense, polo que
  se notifica a proposta de resolución do expediente sancionador 498/00-I,
  relacionado no anexo e devolto polo servicio de correos.
range: Edicto
url: 'https://www.xunta.gal/dog/Publicados/2001/20010213/Anuncio2D6A_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, notifícase ós denunciados cos datos persoais e último enderezo coñecido que se sinalará de seguido, a proposta de resolución do correspondente expediente sancionador por presunta infracción á Lei sobre incendios forestais 81/1968, do 5 de decembro, e de seu regulamento, aprobado polo Decreto 3769/1972, do 23 de decembro, en relación coa Resolución do 14 de xaneiro de 2000, da Dirección Xeral de Montes e Medio Ambiente Natural sobre medidas para a prevención de incendios forestais</p>
<p>durante o ano 2000 ó non ser posible a súa notificación a través do servicio de correos.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-lo expediente nesta delegación provincial, sita na rúa do Paseo nº 18-5º andar e achegar por escrito as alegacións, e os documentos, informacións ou proposta de probas que consideren convenientes na defensa dos seus dereitos segundo establecido no Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>Para resolve-lo expediente é competente por razón da contía da multa o delegado de Medio Ambiente de acordo co artigo 141 do regulamento da Lei de incendios forestais.</p>
<p>O pagamento voluntario porá fin ó expediente. O importe da sanción que en cada caso corresponda farase efectivo na conta número 2091-0388-90-3110001181 de Caixa Galicia, empregando o impreso oficial que se facilitará na Delegación Provincial de Ourense ou en calquera unidade administrativa pertencente á Xunta de Galicia, presentándoos en calquera entidade bancaria.</p>
<p>Ourense, 25 de xaneiro de 2001.</p>
<p>Visto e prace</p>
<p>Agustín Prado Verdeal</p>
<p>Delegado provincial de Ourense</p>
<p>Miriam Areal López</p>
<p>Instructora</p>
<p>ANEXO I</p>
<p>Expediente: 498/00/I.</p>
<p>Denunciado: Jaime Pérez De Hita Gómez, DNI 34.925.577.</p>
<p>Último enderezo coñecido : Crer Coral nº 13-17257 Torroella de Montgrí-Girona.</p>
<p>Feito denunciado: abandono vehículo B-860336.</p>
<p>Precepto infrinxido e sancionador: artigo 137 e) do Regulamento do 23 de decembro de 1972 da Lei sobre incendios forestais do 5-12-1968, en relación coa Resolución do 14-1-2000.</p>
<p>Sanción: 50.000 pesetas.</p>

