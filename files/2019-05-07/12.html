---
date: '2019-05-07'
id: G2455-060519-1
page: 21903
number: 86
agency: Xunta Electoral Provincial da Coruña
section: III. Outras disposicións.
title: >-
  ACORDO do 3 de maio de 2019 para dar cumprimento ao previsto no ordinal quinto
  da Instrución 4/2011, do 24 de marzo, da Xunta Electoral Central (Boletín
  Oficial del Estado número 74, do 28 de marzo), de interpretación do artigo 66
  da LOREG no relativo a recursos contra os plans de cobertura informativa da
  compaña electoral (Corporación de Radio e Televisión Española en Galicia).
range: Acordo
url: >-
  https://www.xunta.gal/dog/Publicados/2019/20190507/AnuncioG2455-060519-1_gl.html
---
<p>En cumprimento do previsto no ordinal quinto da Instrución 4/2011, do 24 de marzo, da Xunta Electoral Central, de interpretación do artigo 66 da LOREG no relativo a recursos contra os plans de cobertura informativa da campaña electoral, disponse a publicación no <em>Diario Oficial de Galicia</em> da comunicación do director do Centro Territorial da Corporación de Radio e Televisión Española en Galicia, do 3 de maio de 2019, dos plans de cobertura informativa da Corporación de RTVE, TVE-RNE para as eleccións convocadas para o próximo día 26 de maio de 2019 (eleccións ao Parlamento Europeo e eleccións locais), que inclúen a previsión de informativos territoriais e entrevistas que se realizarán coas forzas políticas e que emitirán ambos os medios, con indicación da data e hora de emisión, entidades políticas ás cales se convida e a súa duración.</p>
    <p>De conformidade co establecido na mencionada instrución, as entidades políticas afectadas poderán examinar a dita programación nas dependencias desta xunta electoral provincial, no prazo preclusivo dun día desde a publicación do acordo, e formular as reclamacións ou os recursos que consideren pertinentes.</p>
    <p>Así mesmo, independentemente do anterior, acórdase notificar os representantes das candidaturas proclamadas con dereito a emisión, vía correo electrónico e con remisión do plan, co fin de que poidan ter coñecemento del e, de ser o caso, formular as reclamacións ou recursos que consideren oportunos no indicado prazo dun día, contado desde a publicación do acordo no DOG.</p>
    <p>O presente acordo publicarase no <em>Diario Oficial de Galicia</em> en virtude do disposto no artigo 18.6 da LOREG e no ordinal quinto da referida Instrución 4/2011.</p>
    <p>A Coruña, 3 de maio de 2019</p>
    <footer><p>Lorenzo Villalpando Lucas<br>Secretario da Xunta Electoral Provincial da Coruña</p></footer>

