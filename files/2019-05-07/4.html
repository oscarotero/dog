---
date: '2019-05-07'
id: G0424-230419-0003
page: 21861
number: 86
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 17 de abril de 2019 pola que se procede á primeira
  convocatoria do procedemento TR301K pola que se subvencionan as accións
  formativas do Plan formativo para o emprego (persoas traballadoras
  desempregadas) da Comunidade Autónoma de Galicia para os exercicios 2019 e
  2020.
range: Orde
url: >-
  https://www.xunta.gal/dog/Publicados/2019/20190507/AnuncioG0424-230419-0003_gl.html
---
<p>BDNS (Identif.): 452536.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Poderán obter a condición de beneficiarias das subvencións a que se refire a presente convocatoria as entidades que, na data de entrada en vigor desta orde, sexan titulares de centros ou entidades de formación acreditados no correspondente certificado de profesionalidade ou tivesen solicitado a inscrición mediante declaración responsable nesa data na correspondente especialidade formativa, na Administración pública competente para impartir formación profesional para o emprego no ámbito laboral, na Comunidade Autónoma de Galicia.</p>
    <p>Segundo. Obxecto e ámbito de aplicación</p>
    <p>Con esta orde procédese á primeira convocatoria de subvencións, en réxime de concorrencia competitiva no ámbito da Comunidade Autónoma de Galicia, para o financiamento das accións formativas dirixidas ás persoas traballadoras desempregadas, xestionadas pola Consellería de Economía, Emprego e Industria a través das súas xefaturas territoriais, para os exercicios 2019 e 2020 (procedemento TR301K).</p>
    <p>Terceiro. Bases reguladoras</p>
    <p>As bases reguladoras establécense na Orde do 17 de abril de 2019 pola que se procede á primeira convocatoria do procedemento TR301K pola que se subvencionan as accións formativas do Plan formativo para o emprego (persoas traballadoras desempregadas) da Comunidade Autónoma de Galicia para os exercicios 2019 e 2020.</p>
    <p>Cuarto. Importe</p>
    <p>A esta convocatoria destínase un crédito por importe total de 36.000.000 €, distribuído en dúas anualidades, que se imputarán ás aplicacións orzamentarias seguintes, co código de proxecto 2013 00545.</p>
    <table>
     <tbody>
      <tr>
       <td>Aplicación orzamentaria</td>
       <td>Código de proxecto</td>
       <td>Anualidade 2019</td>
       <td>Anualidade 2020</td>
       <td>Importe total</td>
      </tr>
      <tr>
       <td>09.41.323A.460.1</td>
       <td>2013 00545</td>
       <td>600.000 €</td>
       <td>2.130.000 €</td>
       <td>2.730.000 €</td>
      </tr>
      <tr>
       <td>09.41.323A.471.0</td>
       <td>2013 00545</td>
       <td>3.600.000 €</td>
       <td>21.870.000 €</td>
       <td>25.470.000 €</td>
      </tr>
      <tr>
       <td>09.41.323A.481.0</td>
       <td>2013 00545</td>
       <td>1.800.000 €</td>
       <td>6.000.000 €</td>
       <td>7.800.000 €</td>
      </tr>
      <tr>
       <td colspan="2">Total</td>
       <td>6.000.000 €</td>
       <td>30.000.000 €</td>
       <td>36.000.000 €</td>
      </tr>
     </tbody>
    </table>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes, que se contará desde o día da súa entrada en vigor. Entenderase como último día do prazo o correspondente ao mesmo ordinal do día da súa entrada en vigor. Se o último día do prazo for inhábil, entenderase prorrogado ao primeiro día hábil seguinte e, se no mes de vencemento non houber día equivalente ao inicial do cómputo, entenderase que o prazo remata o último día do mes.</p>
    <p>Santiago de Compostela, 17 de abril de 2019</p>
    <footer><p>Francisco José Conde López<br>Conselleiro de Economía, Emprego e Industria</p></footer>

