---
date: '2023-09-22'
id: G0692-120923-0005
page: 54062
number: 181
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 11 de setembro de 2023, da Xefatura Territorial de Ourense, polo
  que se lles notifican ás persoas interesadas as afeccións do proxecto da LAT
  132 kV colectora da SE Serra do Faro-SE Valdepereira, situada no concello de
  Dozón, na provincia de Pontevedra, e O Irixo, Piñor e San Cristovo de Cea, na
  provincia de Ourense (expediente IN408A 2021/15).
range: Anuncio
url: >-
  https://www.xunta.gal/dog/Publicados/2023/20230922/AnuncioG0692-120923-0005_gl.html
---
<p>Mediante o Acordo do 5 de abril de 2023, da Xefatura Territorial de Ourense, foi sometida a información pública a solicitude de declaración de utilidade pública, en concreto, coa necesidade de urxente ocupación, do proxecto da LAT 132 kV colectora da SE Serra do Faro-SE Valdepereira, situada nos concellos de Dozón, na provincia de Pontevedra, e O Irixo, Piñor e San Cristovo de Cea, na provincia de Ourense (expediente IN408A 2021/15), o cal foi publicado no DOG núm. 73, do 17 de abril de 2023, e realizouse, ao mesmo tempo, a notificación aos particulares afectados.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse os titulares dos predios que no anexo se relacionan para seren notificados por comparecencia, por non ser posible efectuar a notificación prevista na citada norma.</p>
    <p>As persoas interesadas, ou as súas representantes, deberán comparecer no prazo de dez días, contados a partir do día seguinte ao da publicación deste anuncio no taboleiro de edictos único (TEU) do <em>Boletín Oficial del Estado</em>, nas dependencias da Xefatura Territorial da Consellería de Economía, Industria e Innovación en Ourense, na rúa Curros Enríquez nº 1, 3º (Servizo de Enerxía e Minas), das 9.00 ás 14.00 horas, de luns a venres. A eficacia deste anuncio queda supeditada á súa publicación no TEU.</p>
    <p>Transcorrido o dito prazo sen efectuar a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Ourense, 11 de setembro de 2023</p>
    <footer><p>Alicia María López Míguez<br>Xefa territorial de Ourense</p></footer>

