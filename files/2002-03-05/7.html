---
date: '2002-03-05'
id: 3CAE
page: 2
number: 46
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 58/2002, do 14 de febreiro, polo que se declara a urxente ocupación,
  para efectos de expropiación forzosa, polo Concello de Santiago de Compostela,
  dos bens e dereitos necesarios para a realización das obras do proxecto de
  expropiación complementario do polígono público das Fontiñas.
range: Decreto
url: 'https://www.xunta.gal/dog/Publicados/2002/20020305/Anuncio3CAE_gl.html'
---
<p>O Concello de Santiago de Compostela, en sesión do día cinco de outubro de dous mil un, aprobou o proxecto de expropiación do polígono público das Fontiñas, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa.</p>
<p>Por parte do concello foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día un de febreiro de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día quince de febreiro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, son necesarias cas actuacións en tres puntos do polígono das Fontiñas:</p>
<p>1º Conexión con San Lázaro pola avenida de Roma, para desconxestión do cruzamento entre San Lázaro e esta avenida, incrementado a seguridade vial neste punto; 2º Culminación das zonas verdes no parque Carlomagno e alargamento e mellora da rúa Vieiro, que dá acceso ó estadio de fútbol, que é utilizada como vía de emerxencia nas grandes concentracións deportivas; 3º Creación de servicios para o correcto funcionamento dos accesos ó aparcadoiro subterráneo, situado nas proximidades do centro de saúde, Cruz Vermella e xulgados, obra que foi adxudicada e próxima a executar, para resolve-los graves problemas de aparcamento nesta zona.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día catorce de febreiro de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Santiago de Compostela, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de expropiación complementaria do polígono público público das Fontiñas.</p>
<p>Santiago de Compostela, catorce de febreiro de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

