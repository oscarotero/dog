---
date: '2002-03-05'
id: 3CAA
page: 2
number: 46
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 57/2002, do 14 de febreiro, polo que se declara a urxente ocupación,
  para efectos de expropiación forzosa, polo Concello do Vicedo (Lugo), dos bens
  e dereitos necesarios para a realización das obras do proxecto de terminación
  do acceso á praia de Xilloi.
range: Decreto
url: 'https://www.xunta.gal/dog/Publicados/2002/20020305/Anuncio3CAA_gl.html'
---
<p>O Concello do Vicedo, en sesión do día vinteseis de xullo de dous mil un, aprobou o proxecto de terminación de acceso á praia de Xilloi e na sesión do catro de setembro de dous mil un acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa, ó abeiro do disposto no artigo 52 da Lei de expropiación forzosa.</p>
<p>Por parte do concello foi remitida a documentación complementaria, para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día seis de febreiro de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día once de xaneiro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, as obras teñen como finalidade dotar dos servicios básicos de abastecemento de auga potable, saneamento e iluminación pública a tódalas vivendas da zona, xa que estes servicios están ó descuberto e incluso algunhas das vivendas carecen deles. Tamén se pretende actuar sobre o firme da vía pública dado que existen zonas sen asfaltar e proceder ó rectificado dunha curva sen ningunha visibilidade xa que estas circunstancias fan que sexa unha zona de alto risco para os viandantes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día catorce de febreiro de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello do Vicedo, para efectos de expropiación forzosa, dos bens e dereitos concretados no expediente administrativo instruído</p>
<p>para o efecto e necesarios para a execución das obras do proxecto de terminación do acceso á praia de Xilloi.</p>
<p>Santiago de Compostela, catorce de febreiro de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

