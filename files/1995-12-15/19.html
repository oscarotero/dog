---
date: '1995-12-15'
id: 697E
page: 9
number: 239
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 28 de novembro de 1995 pola que se convocan dous cursos
  prácticos de emerxencia no transporte de mercadorías perigosas, dirixidos ós
  bombeiros e bombeiros-conductores dos parques de bombeiros de Galicia.
range: Resolución
url: 'https://www.xunta.gal/dog/Publicados/1995/19951215/Anuncio697E_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 e conforme as funcións atribuídas pola Lei 4/1992, do 9 de abril, de creación da Academia Galega de Seguridade, a formación dos bombeiros é unha das tarefas encomendadas á devantida academia.</p>
<p>Con base no anterior anúnciase a celebración de dous cursos prácticos de emerxencia no transporte de mercadorías perigosas, que deberán desenvolverse conforme as seguintes bases:</p>
<p>Obxectivos.</p>
<p>Dota-los participantes dunha formación en técnicas de intervención de bombeiros en situación de emerxencia no transporte de mercadorías perigosas.</p>
<p>Destinatarios.</p>
<p>Os cursos van dirixidos ós bombeiros e bombeiros-conductores dos parques de bombeiros de Galicia.</p>
<p>Prazas.</p>
<p>O número de prazas ofertadas para cada curso é de 30.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. O persoal que desexe participar nestes cursos deberán presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI.</p>
<p>2. O prazo para a presentación de instancias rematará o día 4 de xaneiro de 1996 ás 14 horas.</p>
<p>3. As instancias deberán enviarse á sede da Academia Galega de Seguridade: rúa de Madrid, 2-4, Polígono das Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos serán eminentemente prácticos e celebraranse en sesións de mañá e tarde, tendo unha duración de 20 horas lectivas, e neles trataranse, entre outros, os seguintes temas:</p>
<p>a) Normativa vixente no transporte de mercadorías perigosas (TMP). Documentos no transporte. Responsabilidades xurídicas.</p>
<p>b) Definicións e clasificacións de materias perigosas. Estados da materia e reaccións químicas.</p>
<p>c) Fichas de seguridade de productos químicos no transporte de mercadorías perigosas.</p>
<p>d) Transporte das distintas mercadorías perigosas por estrada e ferrocarril. Características e principais riscos. Medidas de seguridade. Etiquetado e sinalización.</p>
<p>e) GLP. Envasado. Transvase e transporte. Caso práctico nunha empresa instalada en Galicia.</p>
<p>f) Envases e embalaxes de mercadorías perigosas. Tipos e homologación.</p>
<p>g) Accidentes maiores no sector químico. Medidas para adoptar. Plan de emerxencia.</p>
<p>Profesorado.</p>
<p>Os cursos serán impartidos por profesores especialistas da materia que se vai impartir.</p>
<p>Datas.</p>
<p>Os cursos celebraranse nas seguintes datas:</p>
<p>-Primeiro curso: dirixido a bombeiros dos parques da Coruña, Ferrol, Santiago de Compostela e Lugo, na semana do 15 ó 19 de xaneiro de 1996.</p>
<p>-Segundo curso: dirixido a bombeiros dos parques de Pontevedra, Vigo, Ourense e Monforte de Lemos, na semana do 22 ó 26 de xaneiro de 1996.</p>
<p>O horario será o seguinte:</p>
<p>* Primeiro día: de 15.30 a 20.30 horas, en Santiago de Compostela.</p>
<p>* Segundo día: de 9.30 a 19.30 horas, en Monforte de Lemos.</p>
<p>* Terceiro día: de 9 a 12 horas, en Santiago e de 15.30 a 19.30 horas na Coruña.</p>
<p>Relación de admitidos.</p>
<p>A relación de admitidos publicarase o día 9 de xaneiro de 1996 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Na sede da Academia Galega de Seguridade, sita na rúa de Madrid 2-4, Polígono das Fontiñas, Santiago de Compostela.</p>
<p>Certificado de participación e aproveitamento.</p>
<p>Ó remate de cada curso entregarase un certificado de asistencia e aproveitamento a aquelas persoas que acrediten a súa participación continuada a el, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, impedirá a expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 28 de novembro de 1995.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>8086</p>

