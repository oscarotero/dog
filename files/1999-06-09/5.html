---
date: '1999-06-09'
id: A08A
page: 7
number: 109
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de maio de 1999 pola que se autoriza a implantación do novo
  bacharelato nas súas distintas modalidades en determinados institutos de
  educación secundaria da Comunidade Autónoma de Galicia.
range: Orde
url: 'https://www.xunta.gal/dog/Publicados/1999/19990609/AnuncioA08A_gl.html'
---
<p>A Consellería de Educación e Ordenación Universitaria, por Orde do 27 de xaneiro de 1994, autorizou a implantación do novo bacharelato en distintos centros da Comunidade Autónoma.</p>
<p>De acordo coa liña iniciada e co fin de lles dar continuidade nos estudios ós alumnos que, tendo superadas as ensinanzas de educación secundaria obrigatoria, demanden o acceso ó novo bacharelato establecido na Lei orgánica 1/1990, do 3 de outubro, de ordenación xeral do sistema educativo, procede a autorización da implantación en determinados centros das modalidades de bacharelato previstas no Decreto 275/1994, do 29 de xullo, polo que se establece o currículo do bacharelato na Comunidade Autónoma de Galicia.</p>
<p>Na súa virtude e de conformidade coa proposta formulada pola Dirección Xeral de Centros e Inspección Educativa,</p>
<p>DISPOÑO:</p>
<p>Primeiro.-Autoriza-los centros que se relacionan no anexo da presente orde para implantaren de xeito progresivo o bacharelato segundo o currículo aprobado polo Decreto 275/1994, do 29 de xullo.</p>
<p>Segundo.-A implantación das ensinanzas do novo sistema educativo suporá a extinción progresiva dos grupos correspondentes a plans de estudios derivados da Lei 14/1970, do 4 de agosto, agás as excepcións que, debidamente xustificadas, sexan autorizadas por esta consellería.</p>
<p>Terceiro.-Autorízase a Dirección Xeral de Centros e Inspección Educativa para adopta-las medidas precisas para a execución da presente orde.</p>
<p>Santiago de Compostela, 10 de maio de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Autorizacións de novos bacharelatos: curso 1999/2000.</p>
<p>Provincia: A Coruña.</p>
<p>Concello: Carballo.</p>
<p>IES Monte Neme (código 15002591).</p>
<p>a) Bacharelato de tecnoloxía.</p>
<p>b) Bacharelato de humanidades e ciencias sociais.</p>
<p>Provincia: Lugo.</p>
<p>Concello: Viveiro.</p>
<p>IES María Sarmiento (código 27013636).</p>
<p>Autorízase a implantación do novo bacharelato da modalidade de humanidades e ciencias sociais, en substitución do bacharelato de ciencias da natureza e da saúde.</p>
<p>Provincia: Ourense.</p>
<p>Concello: Bande.</p>
<p>IES de Bande (código 32016340).</p>
<p>a) Bacharelato de ciencias da natureza e da saúde.</p>
<p>b) Bacharelato de humanidades e ciencias sociais.</p>
<p>Concello: O Carballiño.</p>
<p>IES Manuel Chamoso Lamas (código 32015037).</p>
<p>a) Bacharelato de tecnoloxía.</p>
<p>b) Bacharelato de humanidades e ciencias sociais.</p>
<p>Provincia: Pontevedra.</p>
<p>Concello: Moaña.</p>
<p>IES As Barxas (código 36018999).</p>
<p>a) Bacharelato de ciencias da natureza e da saúde.</p>
<p>b) Bacharelato de humanidades e ciencias sociais.</p>
<p>IES A Paralaia (código 36004745).</p>
<p>a) Bacharelato de humanidades e ciencias sociais.</p>
<p>b) Bacharelato de tecnoloxía.</p>
<p>Concello: Pontevedra.</p>
<p>IES A Xunqueira (código 36014489).</p>
<p>a) Bacharelato de ciencias da natureza e da saúde.</p>
<p>b) Bacharelato de tecnoloxía.</p>
<p>Concello: Tui.</p>
<p>IES Francisco Sánchez (código 36014544).</p>
<p>a) Bacharelato de humanidades e ciencias sociais.</p>
<p>b) Bacharelato de tecnoloxía.</p>

