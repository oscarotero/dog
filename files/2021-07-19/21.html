---
date: '2021-07-19'
id: G2018-090721-0001
page: 36934
number: 136
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 9 de xullo de 2021 pola que se modifica a Resolución do 16 de
  marzo de 2021, pola que se convocan a concurso de acceso prazas vinculadas de
  corpos docentes universitarios, e se abre un novo prazo de presentación de
  solicitudes para o concurso 2526-V/20.
range: Resolución
url: >-
  https://www.xunta.gal/dog/Publicados/2021/20210719/AnuncioG2018-090721-0001_gl.html
---
<p>Segundo o disposto na Resolución desta reitoría, do 16 de xuño de 2021, pola que se resolve a impugnación presentada contra o requisito de titulación (especialidade) para optar á praza 2526-V/20 de entre as recollidas no anexo I da convocatoria publicada pola Resolución do 16 de marzo de 2021, conxunta da Universidade de Santiago de Compostela e o Servizo Galego de Saúde, pola que se convoca concurso de acceso a prazas vinculadas de corpos docentes universitarios, procede retrotraer o procedemento ao momento oportuno co fin de que a dita convocatoria recolla a posibilidade de que accedan ao concurso da dita praza vinculada tanto os titulados en Odontoloxía como os médicos especialistas en Estomatoloxía, en aplicación do disposto no artigo 6 da Lei 44/2003, do 21 de novembro, pola que se regulan as profesións sanitarias, no cal se determina que a profesión de dentista poderá ser exercida tanto por titulados en Odontoloxía como por titulados en Medicina coa especialidade de Estomatoloxía.</p>
    <p>Por isto, esta reitoría</p>
    <h2>resolve:</h2>
    <p>Primeiro. Modificar os requisitos de especialidade para optar á praza 2526-V/20, establecidos no anexo I da convocatoria publicada pola Resolución do 16 de marzo de 2021 (BOE do 29 de marzo), conxunta da Universidade de Santiago de Compostela e o Servizo Galego de Saúde, pola que se convoca concurso de acceso a prazas vinculadas de corpos docentes universitarios, que queda redactado:</p>
    <p>Titulación específica: graduado/a ou licenciado/ en Odontoloxía ou ben especialista en Estomatoloxía.</p>
    <p>Segundo. As persoas interesadas en optar á praza vinculada 2526-V/20, do anexo I da convocatoria publicada pola Resolución do 16 de marzo de 2021, conxunta da Universidade de Santiago de Compostela e o Servizo Galego de Saúde, pola que se convoca concurso de acceso a prazas vinculadas de corpos docentes universitarios, deberán presentar a súa solicitude segundo o regulado na dita convocatoria no prazo de dez días hábiles contados a partir do seguinte ao da publicación desta resolución no Boletín Oficial del Estado.</p>
    <p>Santiago de Compostela, 9 de xullo de 2021</p>
    <footer><p>Antonio López Díaz<br>Reitor da Universidade de Santiago de Compostela</p></footer>

