---
date: '2017-06-23'
id: G0171-020617-0005
page: 31140
number: 119
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (836/2016).
range: Edicto
url: >-
  https://www.xunta.gal/dog/Publicados/2017/20170623/AnuncioG0171-020617-0005_gl.html
---
<p>Marta Yanguas del Valle, letrada da Administración de xustiza do Xulgado do Social número 1 (Reforzo) da Coruña, fai saber que no procedemento despedimento/cesamentos en xeral 836/2016 deste xulgado do social, seguido por instancia de Rubén Correa Astray contra Inversiones e Importaciones Atlánticas, S.L., Fogasa sobre despedimento, se ditou a seguinte resolución:</p>
    <p>Sentenza.</p>
    <p>Na Coruña o 7 de abril de 2017.</p>
    <p>Vistos por min, Patricia López Arranz, maxistrada xuíza do Xulgado Social de Reforzo da Coruña, os presentes autos de procedemento de despedimento nº 836/2016 seguidos perante este xulgado por instancia de Rubén Correa Astray, representado polo letrado Laureano Costoya Meijide, contra Inversiones e Importaciones Atlánticas, S.L., e Fogasa que non comparecen, dito sentenza de conformidade cos seguintes, </p>
    <p>Decido que debo estimar e estimo a demanda presentada por Rubén Correa Astray contra Inversiones e Importaciones Atlánticas, S.L., e declaro improcedente o despedimento do traballador e ante a imposibilidade de readmisión declaro extinguida a súa relación laboral coa empresa demandada, con efectos na data da presente resolución, e condeno a empresa a estar e pasar por esta declaración e a aboarlle ao demandante unha indemnización de 1.196,39 euros. </p>
    <p>Así mesmo, condénase a empresa a aboarlle ao traballador a cantidade de 1.730,72 euros.</p>
    <p>Con intervención procesual do Fogasa.</p>
    <p>Notifíqueselles a presente resolución ás partes e fágaselles saber o seu dereito a interpoñer contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito perante este xulgado no prazo de cinco días a partir da súa notificación. </p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así o pronuncio, mando e asino por esta miña sentenza.</p>
    <p>Para que sirva de notificación en legal forma a Inversiones e Importaciones Atlánticas, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 7 de abril de 2017</p>
    <footer><p>A letrada da Administración de xustiza</p></footer>

