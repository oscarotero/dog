---
date: '2017-06-23'
id: G0164-150617-0002
page: 30986
number: 119
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 9 de xuño de 2017 pola que autoriza o cambio de titularidade do centro
  autorizado de ensinanzas deportivas Constantino Castro Ruso, de Vigo
  (Pontevedra).
range: Orde
url: >-
  https://www.xunta.gal/dog/Publicados/2017/20170623/AnuncioG0164-150617-0002_gl.html
---
<p>O representante da Federación Galega de Fútbol Sala, titular do centro de ensinanzas deportivas de fútbol-sala Constantino Castro Ruso, de Vigo, solicita o cambio de titularidade do centro docente. </p>
    <p>A Federación Galega de Fútbol cede a titularidade do mencionado centro a favor da Fundación Fútbol Sala Gallego, dilixenciada ante a notaria María Mercedes Bermejo Pumar.</p>
    <p>De conformidade coa solicitude de cambio de titularidade formulada e logo da tramitación do expediente de acordo co establecido no Decreto 410/2003, do 6 de novembro, que regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida pola Orde do 12 de abril de 2004, por proposta da Dirección Xeral de Centros e Recursos Humanos,</p>
    <p>DISPOÑO:</p>
    <p>Primeiro. Autorizar o cambio de titularidade do centro autorizado de ensinanzas deportivas Constantino Castro Ruso, código 36024631, a favor da Fundación Fútbol Sala Gallego.</p>
    <p>O cambio de titularidade non afectará ao réxime de funcionamento do centro.</p>
    <p>Segundo. Esta orde dará lugar á correspondente inscrición no Rexistro de Centros da Consellería de Cultura, Educación e Ordenación Universitaria.</p>
    <p>Terceiro. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de xuño de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

