---
date: '2015-10-13'
id: CA01-071015-0005
page: 39742
number: 195
agency: Consellería de Facenda
section: VI. Anuncios. a) Administración autonómica.
title: >-
  ORDE do 30 de setembro de 2015 pola que se procede ao nomeamento como
  funcionario do corpo facultativo superior da Xunta de Galicia, subgrupo A1,
  escala de enxeñeiros/as industriais, do aspirante que superou o proceso
  selectivo extraordinario de consolidación convocado pola Orde do 20 de xuño de
  2013.
range: Orde
url: >-
  https://www.xunta.gal/dog/Publicados/2015/20151013/AnuncioCA01-071015-0005_gl.html
---
<p>Unha vez rematado o proceso selectivo extraordinario de consolidación para o ingreso no corpo facultativo superior da Xunta de Galicia, subgrupo A1, escala de enxeñeiros/as industriais, convocado pola Orde da Consellería de Facenda do 20 de xuño de 2013 (DOG núm. 122, do 28 de xuño), e realizado o acto de elección de destino definitivo previsto na Orde do 17 de setembro de 2015 (DOG núm. 183, do 24 de setembro), esta consellería, de conformidade co disposto na Lei 2/2015, do 29 de abril, do emprego público de Galicia, e demais normas concordantes, </p>
    <h2>DISPÓN:</h2>
    <p>Primeiro. Nomear funcionario do corpo facultativo superior da Xunta de Galicia, subgrupo A1, escala de enxeñeiros/as industriais, o aspirante aprobado que se relaciona no anexo desta orde e adxudicarlle como destino definitivo o que figura no mesmo anexo, de acordo co acto de elección de destino que tivo lugar o día 30 de setembro de 2015.</p>
    <p>Para adquirir a condición de funcionario, a persoa a que se refire o anexo desta orde deberá cumprir os requisitos exixidos no artigo 60 da Lei 2/2015, do 29 de abril, e tomar posesión do correspondente posto de traballo no prazo dun mes, que comezará a computarse a partir do día seguinte ao da publicación desta orde no Diario Oficial de Galicia.</p>
    <p>Segundo. Contra esta orde, que pon fin á vía administrativa, poderase interpoñer, con carácter potestativo, recurso de reposición ante o conselleiro de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 30 de setembro de 2015</p>
    <footer><p>Valeriano Martínez García<br>Conselleiro de Facenda</p></footer>

