---
date: '2015-10-13'
id: G0181-051015-0004
page: 39788
number: 195
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 28 de setembro de 2015 polo que se comunica a revisión e emenda de
  erros gráficos detectados na modificación do Plan sectorial da rede viaria de
  Ferrol, Fene, Neda, Narón, Ares, Mugardos e Cabanas, de clave AC/12/116.00,
  que só afectan o concello de Narón.
range: Anuncio
url: >-
  https://www.xunta.gal/dog/Publicados/2015/20151013/AnuncioG0181-051015-0004_gl.html
---
<p>Antecedentes:</p>
    <p>Con data do 21 de febreiro de 2014 publícase no <em>Diario Oficial de Galicia</em> o anuncio polo que se somete a información pública, por un prazo de dous meses, a modificación do Plan sectorial.</p>
    <p>O 16 de xuño de 2015 publícase no <em>Diario Oficial de Galicia</em> o anuncio para publicar o Acordo do Consello da Xunta de Galicia do 21 de maio de 2015 que aproba o expediente de información pública e, definitivamente, a modificación do Plan sectorial.</p>
    <p>O 18 de setembro de 2015 el Concello de Narón solicita a corrección dunha serie de erros gráficos detectados nalgúns planos do documento aprobado, en distintas actuacións que afectan unicamente o concello de Narón.</p>
    <p>Por todo o exposto, efectuada a revisión e emenda dos erros gráficos atopados, procédese a realizar os seguintes cambios:</p>
    <p>– Remodelación do enlace AG-64 coa AC-566.</p>
    <p>O trazado detallado nos planos non se axusta na súa totalidade ao aprobado definitivamente por resolución da Dirección Xeral de Infraestruturas o 27 de xullo de 2011 do expediente de información pública do proxecto de trazado da obra de acondicionamento e mellora da estrada AC-566, treito Narón-Valdoviño, clave AC/08/131.01.</p>
    <p>Actualizase o trazado en planta nos planos 6.4.7.1 e 7.7.</p>
    <p>– Conexión AC-113 coa C-642 nas Lagoas-O Ponto.</p>
    <p>Esta actuación xa se atopa executada parcialmente cun largo viario de 12,00 metros, e dispón de calzada e beirarrúas.</p>
    <p>No documento aprobado definitivamente reflectiuse nos planos tal consideración, suprimindo a reserva viaria correspondente ao treito executado, pero detectouse unha incoherencia no documento, e incorpórase na súa totalidade nalgúns planos (6.1, 6.2 e 6.3) e só parcialmente noutros (6.4.4.1; 6.4.4.2; 7.4; 8.4). É por isto polo se que corrixe o gráfico e se unifica en todos os planos o treito realmente executado 6.4.4.1; 6.4.4.2; 7.4; 8.4).</p>
    <p>– Conexión FE-13 - AC-566.</p>
    <p>Esta actuación prevé a conexión da FE-13 coa AC-566 por medio dunha estrada convencional que conecta a vía xa executada mediante o desenvolvemento do plan parcial do Boial e o plan de sectorización do Vinculeiro no Concello de Ferrol, e prolongase a través da rúa Bimbieiro, no concello de Narón.</p>
    <p>Nos planos do documento aprobado inclúese o treito que afecta unicamente o concello de Ferrol, e obviouse o treito que discorre polo concello de Narón, polo que se corrixe a información gráfica correspondente e complétase o itinerario ata a conexión coa estrada AC-566, obxecto da actuación (6.4.9; 7.9; 8.7).</p>
    <p>Na páxina web da Consellería de Medio Ambiente, Territorio e Infraestruturas:</p>
    <p>(http://www.cmati.xunta.es/tema/c/Infraestruturas_Estradas) atópanse á disposición dos interesados os planos coas correccións realizadas.</p>
    <p>Santiago de Compostela, 28 de setembro de 2015</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

