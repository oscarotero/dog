---
date: '2020-07-08'
id: G0427-170620-0004
page: 27243
number: 135
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 15 de xuño de 2020 pola que se autoriza a transmisión inter
  vivos das concesións administrativas e das bateas Davila VII e Granja X.
range: Resolución
url: >-
  https://www.xunta.gal/dog/Publicados/2020/20200708/AnuncioG0427-170620-0004_gl.html
---
<p>Vistos os expedientes instruídos para os efectos de transmisión das bateas <em>Davila VII</em> e <em>Granja X</em>, e das concesións administrativas que as amparan, resulta:</p>
    <p>a) Antecedentes:</p>
    <p>Primeiro. Mediante escritos do 26 de maio de 2020, Gaspar Cerviño Pastoriza (***7219**) e Julia Santos Pereira (***7696**) solicitaron autorización para a transmisión <em>inter vivos</em> das concesións administrativas e das bateas <em>Davila VII</em> e <em>Granja X</em>.</p>
    <p>Segundo. Os interesados achegaron a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG número 180, do 21 de setembro).</p>
    <p>Segunda. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Julio Díaz Herbello (***3389**) e Ana Miranda Pastoriza (***9705**), das concesións administrativas e das bateas que se indican a continuación:</p>
    <p>Identificación:</p>
    <p>Tipo: batea.</p>
    <p>Nome: <em>Davila VII</em>.</p>
    <p>Situación: </p>
    <p>Cuadrícula número: 70.</p>
    <p>Polígono: A.</p>
    <p>Distrito: Bueu (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 26.5.1972.</p>
    <p>Remate da vixencia: 15.12.2029.</p>
    <p>Actuais titulares: Gaspar Cerviño Pastoriza (***7219**) e Julia Santos Pereira (***7696**).</p>
    <p>Novos titulares: Julio Díaz Herbello (***3389**) e Ana Miranda Pastoriza (***9705**).</p>
    <p>Identificación:</p>
    <p>Tipo: batea.</p>
    <p>Nome: <em>Granja X</em>.</p>
    <p>Situación: </p>
    <p>Cuadrícula número: 25.</p>
    <p>Polígono: B.</p>
    <p>Distrito: Bueu (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 26.5.1965.</p>
    <p>Remate da vixencia: 15.12.2029.</p>
    <p>Actuais titulares: Gaspar Cerviño Pastoriza (***7219**) e Julia Santos Pereira (***7696**).</p>
    <p>Novos titulares: Julio Díaz Herbello (***3389**) e Ana Miranda Pastoriza (***9705**).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación desta resolución no <em>Diario Oficial de Galicia</em>, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. Os novos titulares das concesións quedan subrogados nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 15 de xuño de 2020</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

