---
date: '2001-10-02'
id: F97A
page: 13
number: 191
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 30 de agosto de 2001, da Dirección Xeral de Montes e Medio
  Ambiente Natural, pola que se somete a información pública e audiencia ós
  interesados o Plan de Ordenación dos Recursos Naturais da Illa de Cortegada
  (Pontevedra).
range: Resolución
url: 'https://www.xunta.gal/dog/Publicados/2001/20011002/AnuncioF97A_gl.html'
---
<p>A conservación e defensa da natureza debe compatibilizarse co necesario desenvolvemento socioeconómico das poboacións que habitan no contorno dos espacios protexidos. Para conseguir harmoniza-los valores de conservación co desenvolvemento sustentable, a Lei 4/1989, do 27 de marzo, de conservación dos espacios naturais, da flora e fauna silvestres regula, no seu título II, os plans de ordenación dos recursos naturais.</p>
<p>O artigo 6 da devandita lei establece que estes plans deben necesariamente ser sometidos a información pública e audiencia ós interesados.</p>
<p>Por todo o exposto,</p>
<p>RESOLVO:</p>
<p>Primeiro.-Someter a información pública e audiencia ós interesados o Plan de Ordenación dos Recursos Naturais da Illa de Cortegada.</p>
<p>Segundo.-Para os devanditos efectos informativos, poranse á disposición dos administrados exemplares nas seguintes dependencias:</p>
<p>-Subdirección Xeral de Medio Ambiente Natural, Caza e Pesca Fluvial da Consellería de Medio Ambiente (San Lázaro, 83, Santiago de Compostela).</p>
<p>-Delegación Provincial da Consellería de Medio Ambiente de Pontevedra (rúa Benito Corbal, 47).</p>
<p>Terceiro.-As alegacións formularanse durante o prazo de trinta (30) días, que comezarán a contar a partir do seguinte día ó da publicación desta resolución no Diario Oficial de Galicia.</p>
<p>Santiago de Compostela, 30 de agosto de 2001.</p>
<p>Tomás Fernández-Couto Juanas</p>
<p>Director xeral de Montes</p>
<p>e Medio Ambiente Natural</p>

