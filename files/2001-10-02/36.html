---
date: '2001-10-02'
id: F98E
page: 13
number: 191
agency: AUGAS DE GALICIA
section: VI. ANUNCIOS
title: >-
  Resolución do 25 de setembro de 2001 pola que se anuncia a licitación, polo
  sistema de poxa con procedemento aberto e trámite de urxencia, da obra que se
  cita. (Clave OH.336.476).
range: Resolución
url: 'https://www.xunta.gal/dog/Publicados/2001/20011002/AnuncioF98E_gl.html'
---
<p>a) Obra.</p>
<p>Mellora da depuradora e colector xeral de evacuación de augas residuais no polígono industrial do Salnés-Cabanelas (Ribadumia-Pontevedra).</p>
<p>Clave: OH.336.476.</p>
<p>Orzamento: doce millóns trescentas mil pesetas (12.300.000 pesetas, equivalente a 73.924,489 euros).</p>
<p>Prazo de execución: 6 meses.</p>
<p>Clasificación: non se esixe.</p>
<p>Requisitos específicos do contratista: os licitadores deberán presentar, para os efectos de acredita-la súa solvencia económica e financeira, os documentos citados no artigo 16, letra a), do texto refundido da Lei de contratos das administracións públicas, e a súa solvencia técnica mediante os documentos citados no artigo 17, letras a) e b), da mesma lei.</p>
<p>De posuí-lo licitador clasificación do grupo E, subgrupo 1, categoría c, será eximido da presentación da solvencia económica e financeira e da solvencia técnica.</p>
<p>Fianza provisional: duascentas corenta e seis mil pesetas (246.000 pesetas, equivalente a 1.478,490 euros).</p>
<p>(Declarada urxente conforme o establecido no artigo 71 do texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>O prego de cláusulas administrativas particulares, así como os proxectos, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, no organismo autónomo Augas de Galicia -Consellería de Política Territorial, Obras Públicas e Vivenda-, praza Camilo Díaz Valiño, s/n, Santiago de Compostela.</p>
<p>Así mesmo, tamén se poderá obte-lo prego de cláusulas administrativas particulares relativo a esta contratación no seguinte enderezo da Internet:</p>
<p><a href="http://www.xunta.es/contratacion">http://www.xunta.es/contratacion</a></p>
<p>c) Garantías que se lles esixen ós licitadores.</p>
<p>Esixirase a fianza provisional indicada no punto a) anterior e unha fianza definitiva equivalente ó 4% do orzamento de licitación, para cada unha das obras indicadas no dito punto.</p>
<p>As devanditas fianzas poderán ser presentadas na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro de Augas de Galicia ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do día vintedous (22) de outubro de 2001.</p>
<p>f) Apertura das proposicións.</p>
<p>A apertura das proposicións será realizada pola mesa de contratación, na sala de xuntas de Augas de Galicia, ás dez horas do día seis (6) de novembro de 2001.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 1.2.6. Constitución e funcionamento da mesa, do prego de cláusulas administrativas particulares.</p>
<p>g) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta dos adxudicatarios.</p>
<p>Santiago de Compostela, 25 de setembro de 2001.</p>
<p>Agustín Hernández Fernández de Rojas</p>
<p>Presidente de Augas de Galicia</p>

