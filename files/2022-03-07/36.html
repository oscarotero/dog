---
date: '2022-03-07'
id: G1342-020322-0001
page: 16344
number: 45
agency: Consorcio Galego de Servizos de Igualdade e Benestar
section: VI. Anuncios. c) Outros anuncios.
title: >-
  RESOLUCIÓN do 2 de marzo de 2022 pola que se dá publicidade do acordo marco
  coa Federación Galega de Municipios e Provincias para o desenvolvemento do
  Plan de investimentos para a construción, reforma ou ampliación de
  equipamentos sociais públicos municipais.
range: Resolución
url: >-
  https://www.xunta.gal/dog/Publicados/2022/20220307/AnuncioG1342-020322-0001_gl.html
---
<p>Con data do 1 de marzo de 2022, o Consorcio Galego de Servizos de Igualdade e Benestar e a Federación Galega de Municipios e Provincias (Fegamp) asinaron un acordo marco para o desenvolvemento do Plan de investimentos para a construción, reforma ou ampliación de equipamentos sociais públicos municipais, con cargo a fondos europeos procedentes do Mecanismo de recuperación e resiliencia ao abeiro do convenio do 27.8.2021, entre o Ministerio de Dereitos Sociais e Axenda 2030 e a Comunidade Autónoma de Galicia.</p>
    <p>O texto íntegro do devandito acordo e o modelo de solicitude para participar no Plan de investimentos para o financiamento da construción, reforma ou ampliación de equipamentos sociais públicos municipais están publicados na páxina web do Consorcio Galego de Servizos de Igualdade e Benestar na ligazón:</p>
    <p>https://www.igualdadebenestar.org/anuncios/anuncio.php?id=966&amp;lg=gal</p>
    <p>As solicitudes para participar neste plan de investimentos deberán dirixirse ao Consorcio Galego de Servizos de Igualdade e Benestar e presentarse electronicamente ata o día 22 de abril de 2022.</p>
    <p>Santiago de Compostela, 2 de marzo de 2022</p>
    <footer><p>Perfecto Rodríguez Muíños<br>Xerente do Consorcio Galego de Servizos de Igualdade e Benestar</p></footer>

