---
date: '2022-03-07'
id: C3K1-280222-0001
page: 16160
number: 45
agency: Consellería de Sanidade
section: IV. Oposicións e concursos.
title: >-
  ORDE do 23 de febreiro de 2022 pola que se resolve a convocatoria pública para
  a provisión dun posto de persoal directivo na Área Sanitaria de Vigo.
range: Orde
url: >-
  https://www.xunta.gal/dog/Publicados/2022/20220307/AnuncioC3K1-280222-0001_gl.html
---
<p>Mediante a Orde desta consellería do 18 de xaneiro de 2022 (DOG núm. 23, do 3 de febreiro) convocouse a provisión, polo sistema de libre designación, dun posto de persoal directivo na Área Sanitaria de Vigo.</p>
    <p>De conformidade co establecido no artigo 59 do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e en exercicio das competencias que ten atribuídas esta consellería,</p>
    <h2>DISPOÑO:</h2>
    <p>Primeiro. Resolver a convocatoria pública efectuada mediante a Orde desta Consellería do 18 de xaneiro de 2022 (DOG núm. 23, do 3 de febreiro) para os efectos previstos no punto 2 do artigo 59 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde.</p>
    <p>Segundo. Seleccionar e nomear, para o desempeño do posto que se indica, a persoa que figura no anexo desta orde.</p>
    <p>Terceiro. Contra a presente orde, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso administrativo de reposición ante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Esta orde entrará en vigor o mesmo día da súa publicación no Diario Oficial de Galicia. </p>
    <p>Santiago de Compostela, 23 de febreiro de 2022</p>
    <footer><p>Julio García Comesaña<br>Conselleiro de Sanidade</p></footer>
    <h2>ANEXO</h2>
    <p>Posto: subdirector/a de Humanización e Atención á Cidadanía.</p>
    <p>Nome e apelidos: María del Mar de la Peña Cristiá.</p>
    <p>DNI (*): ***5759**.</p>
    <p>* O DNI amósase cifrado co fin de protexer os datos de carácter persoal.</p>

