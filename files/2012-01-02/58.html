---
date: '2012-01-02'
id: L350-271211-10419
page: 221
number: 1
agency: Concello de Monterrei
section: VI. Anuncios. b) Administración local.
title: >-
  ANUNCIO de información pública do Plan Xeral de Ordenación Municipal de
  Monterrei.
range: Edicto
url: >-
  https://www.xunta.gal/dog/Publicados/2012/20120102/AnuncioL350-271211-10419_gl.html
---
<p>O Pleno da Corporación aprobou inicialmente, na sesión que tivo lugar o día 21 de decembro de 2011, o Plan Xeral de Ordenación Municipal de Monterrrei.</p>
    <p>De conformidade co disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, modificada pola Lei 15/2004, do 29 de decembro, e pola Lei 2/2010, do 25 de marzo, sométese a información pública o expediente polo prazo de dous meses, contado a partir da inserción deste anuncio no DOG; edicto que, ademais, se publicará no BOP de Ourense e nos xornais <em>La Región</em> e <em>La Voz de Galicia</em>.</p>
    <p>Durante o devandito prazo, os interesados poderán consultar o expediente nas oficinas do concello, das 9.00 ás 13.00 horas, e formular por escrito as alegacións e observacións que consideren pertinentes.</p>
    <p>En aplicación do disposto no artigo 77, puntos 2 e 3 da mencionada Lei 9/2002, queda suspendido o outorgamento de licenzas en todo o concello de Monterrei. O prazo de suspensión é dun ano.</p>
    <p>Monterrei, 21 de decembro de 2011.</p>
    <footer><p>José Luis Suárez Conde<br>Alcalde</p></footer>

