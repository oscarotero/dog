---
date: '2012-01-02'
id: CA05-191211-10014
page: 192
number: 1
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 13 de decembro de 2011, da Dirección Xeral de Relacións
  Laborais, pola que se emprazan as persoas interesadas no recurso
  contencioso-administrativo, procedemento ordinario número 665/2011, interposto
  contra a Resolución administrativa do 18 de maio de 2011, que desestima o
  recurso de alzada contra a Resolución do 19 de xaneiro de 2011 pola que se
  aproba o expediente de regulación de emprego número 10/2010 da empresa pública
  de Servizos Agrarios Galegos, S.A. (Seaga).
range: Resolución
url: >-
  https://www.xunta.gal/dog/Publicados/2012/20120102/AnuncioCA05-191211-10014_gl.html
---
<p>A Consellería de Traballo e Benestar recibiu da Sala do Contencioso-Administrativo, Sección Primeira do Tribunal Superior de Xustiza de Galicia providencia pola que se admite a trámite o recurso contencioso-administrativo, procedemento ordinario número 665/2011, interposto por María Asunción Martín Puga e outros, contra a Resolución administrativa do 18 de maio de 2011, que desestima o recurso de alzada contra a Resolución do 19 de xaneiro de 2011 pola que se aproba o expediente de regulación de emprego número 10/2010 da empresa pública de Servizos Agrarios Galegos, S.A. (Seaga).</p>
    <p>En consecuencia, esta Dirección Xeral de Relacións Laborais acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido tribunal, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo, Sección Primeira do Tribunal Superior de Xustiza de Galicia no prazo de 9 (nove) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 13 de decembro de 2011.</p>
    <footer><p>Odilo Martiñá Rodríguez<br>Director xeral de Relacións Laborais</p></footer>

