---
date: '2012-01-02'
id: CA02-191211-10017
page: 168
number: 1
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 15 de decembro de 2011, da Secretaría Xeral Técnica da Consellería
  de Medio Ambiente, Territorio e Infraestruturas, pola que se notifica a
  solicitude de acreditación da representación do recurso de alzada número
  RA/O/2011/00045, devolta polo servizo de Correos.
range: Cédula
url: >-
  https://www.xunta.gal/dog/Publicados/2012/20120102/AnuncioCA02-191211-10017_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle a Emilio Portela Rosales, en representación de Milucho Maderas y Canteras, S.L., co último domicilio coñecido no lugar de Sabarigo, 10, en Cela-Bueu (Pontevedra), a solicitude de acreditación da representación no recurso de alzada número RA/O/2011/00045, formulado contra a resolución da Dirección Xeral de Infraestruturas dos expedientes sancionadores sanc/14/11 e sanc/13/11, pola retirar a barreira bionda e cortar árbores sen autorización.</p>
    <p>Como queira que no escrito de interposición de recurso non queda suficientemente acreditada a representación da dita empresa, é polo que se require, a teor do disposto nos artigos 71 e 76 da Lei 30/1992, do 26 de novembro, de réxime xurídico das administracións públicas e do procedemento administrativo común, para que acredite a persoa que represente a dita entidade por calquera medio válido en dereito que deixe constancia fidedigna, de conformidade co artigo 32 do mesmo corpo legal.</p>
    <p>De acordo co exposto, poderá acreditar a representación mediante documento público, documento privado con sinatura notarial lexitimada, ou mediante declaración en comparecencia persoal do interesado.</p>
    <p>Polo que se require para que, a teor do disposto nos artigos 70, 76 e 110 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de dez días hábiles, contados desde o seguinte ao da publicación desta cédula, nos acredite a representación que di posuír, con expreso apercibimento de que, de non facelo así, se procederá ao arquivo do dito escrito sen máis trámite.</p>
    <p>Santiago de Compostela, 15 de decembro de 2011.</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente, Territorio e Infraestruturas</p></footer>

