---
date: '2001-07-13'
id: B762
page: 9544
number: 136
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de xullo de 2001, da Delegación Provincial de Ourense, pola
  que se anuncia o levantamento de actas previas á ocupación dos bens e dereitos
  afectados pola instalación eléctrica que se cita. (Expediente IN661A 98/1-3
  A.T.).
range: Resolución
url: 'https://www.xunta.gal/dog/Publicados/2001/20010713/AnuncioB762_gl.html'
---
<p>Instalación: parque eólico de Sil; concellos de Nogueira de Ramuín; Xunqueira de Espadanedo; Parada de Sil e Esgos.</p>
<p>Entidade beneficiaria: Iberdrola Diversificación, S.A.; r/ Circunvalación, nº 17, A Rúa (Ourense).</p>
<p>Data, lugar e hora de actas: 1 de agosto de 2001 ás 10.30 horas na Casa do Concello de Nogueira de Ramuín.</p>
<p>Por resolución da Dirección Xeral de Industria do 13-6-2000 autorizouse a instalación de producción de enerxía eléctrica indicada, a cal foi modificada, en canto á situación de certos aeroxeradores, por outra do 3-7-2001. A declaración, en concreto, da utilidade pública das instalacións do parque eólico, que foi outorgada por resolución da Consellería de Industria e Comercio do 5-10-2000 (DOG do 20</p>
<p>de outubro), ten as consecuencias establecidas no artigo 54 da Lei 54/1997, do 27 de novembro, do sector eléctrico, de necesidade de ocupación dos bens ou de adquisición dos dereitos afectados e a urxente ocupación para os efectos do artigo 52 da Lei de expropiación forzosa (en diante LEF), do 16 de decembro de 1954.</p>
<p>Polo que respecta á prevalencia da utilidade pública do proxecto da instalación eólica sobre a do monte comunal Carballos da Portela, único predio que permanece no expediente expropiatorio, foi declarada polo Consello da Xunta de Galicia con data do 22 de febreiro de 2001.</p>
<p>Na súa virtude, en aplicación do citado artigo 52 da LEF,</p>
<p>RESOLVO:</p>
<p>Convoca-los titulares dos bens e dereitos afectados, como punto de encontro, na casa do concello onde están os predios afectados, no día e hora indicados no encabezamento, para, de conformidade co procedemento establecido, levar a cabo a redacción das actas previas á ocupación nas que se describirán os bens obxecto da expropiación e se fará consta-las manifestacións e datos que sexan útiles para determina-los dereitos afectados. A orde de redacción das actas comunicaráselle a cada interesado mediante a oportuna cédula de citación.</p>
<p>Os titulares dos predios afectados, que se indican no anexo, deberán acudir persoalmente ou representados por persoa debidamente autorizada, achegando os documentos acreditativos de titularidade e, de se-lo caso, o último recibo da contribución. Se o estiman oportuno pódense facer acompañar dos seus peritos e un notario, pola súa conta.</p>
<p>Segundo establece o artigo 56 do regulamento da LEF, aprobado polo Decreto do 26 de abril de 1957, ata o mesmo momento do levantamento de actas previas os interesados poderán formular alegacións perante este organismo expropiante para os efectos de corrixir posibles erros que se padeceran ó relaciona-los bens afectados pola urxente ocupación.</p>
<p>Ourense, 4 de xullo de 2001.</p>
<p>Alfredo Cacharro Pardo</p>
<p>Delegado provincial de Ourense</p>
<p>ANEXO</p>
<p>Expediente número: IN661A-98/1-3 A.T.</p>
<p>Instalación: parque eólico de Sil.</p>
<p>Entidade beneficiaria: Iberdrola Diversificación, S.A.</p>
<p>Trámite: convocatoria de actas previas.</p>
<p>Concello de Nogueira de Ramuín (Ourense).</p>
<table><tbody><tr><td></td></tr>
<tr><td></td></tr>
<tr><td>PARCELAS PROXECTO</td><td>SUPERFICIE (ha)</td><td>LINDEIROS</td><td>PROPIETARIOS</td></tr>
<tr><td></td></tr>
<tr><td>Nº</td><td>Lugar</td><td>Cultivo</td><td>Total</td><td>Afectada</td></tr>
<tr><td></td></tr>
</tbody></table>
<table><tbody><tr><td>4</td><td>Carballos da Portela</td><td>Monte baixo</td><td>533</td><td>2,36</td><td>-Norte, leste e oeste, máis do monte comunal-Sur, termo municipal de Esgos</td><td>Comunidade de Montes en Man Común de Loña do Monte
32160 Nogueira de Ramuín</td></tr>
<tr><td></td></tr></tbody></table>

