---
date: '1999-09-09'
id: F0CA
page: 11
number: 175
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 29 de xullo de 1999 pola que se autoriza definitivamente a
  implantación dos ciclos formativos de grao superior Desenvolvemento de
  Productos Electrónicos e Desenvolvemento de Aplicacións Informáticas, ó centro
  privado Montecastelo de Vigo.
range: Orde
url: 'https://www.xunta.gal/dog/Publicados/1999/19990909/AnuncioF0CA_gl.html'
---
<p>Examinado o expediente instruído por instancia do titular do centro privado Montecastelo de Vigo, polo que se solicita autorización para poder imparti-los ciclos formativos de grao superior de Desenvolvemento de Productos Electrónicos e Desenvolvemento de Aplicacións Informáticas.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de Ordenación Xeral do Sistema Educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo, Real decreto 620/1995 (BOE do 9 de agosto ), polo que se establece o título de técnico superior en Desenvolvemento de</p>
<p>Productos Electrónicos, Real decreto 1661/1994 (BOE do 30 de setembro), polo que se establece o título de técnico superior en Desenvolvemento de Aplicacións Informáticas, Decreto 223/1997 (DOG do 21 de agosto), polo que se establece o currículo do ciclo formativo de grao superior en Desenvolvemento de Aplicacións Informáticas, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que o mencionado centro ten autorización definitiva para impartir 12 unidades de educación primaria, 8 unidades de educación secundaria obrigatoria e 6 unidades de bacharelato coas modalidades de ciencias da natureza e da saúde, humanidades e ciencias sociais e tecnoloxía.</p>
<p>Considerando que concorren no expediente os requisitos esixidos nas disposicións vixentes.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autorizar-lo centro privado Montecastelo de Vigo para poder imparti-los ciclos formativos que se relacionan no anexo. As ensinanzas, que pola presente orde se autorizan, deberanse desenvolver en sesións de tarde-noite, tendo en conta que as instalacións do dito centro, non reúnen os requisitos para a presencia simultánea da totalidade do alumnado das ensinanzas que se imparten xunto coas que por esta orde se autorizan.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que pola presente orde se autoriza, deberá cumpri-la Norma Básica da Edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo esto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 29 de xullo de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: rúa Doutor Paz Pardo, 84, A Gandariña.</p>
<p>Código do centro: 36011191.</p>
<p>Denominación específica: Montecastelo.</p>
<p>Titular: Fomento de Centros de Enseñanza Sociedad Anónima.</p>
<p>Ensinanzas que se autorizan, en quenda de tarde-noite:</p>
<p>1 ciclo formativo de grao superior de desenvovemento de productos electrónicos da familia profesional de electricidade e electrónica. 2 unidades para 30 alumnos/unidade.</p>
<p>1 ciclo formativo de grao superior de Desenvolvemento de Aplicacións Informáticas da familia profesional de informática. 2 unidades para 30 alumnos/unidade.</p>
<p>Composición resultante:</p>
<p>Quenda: diurno.</p>
<p>a) Centro de educación primaria: 12 unidades.</p>
<p>b) Centro de educación secundaria: 8 unidades de educación secundaria obrigatoria.</p>
<p>c) Centro de bacharelato: 6 unidades coas modalidades de ciencias da natureza e da saúde; humanidades e ciencias sociais e tecnoloxía.</p>
<p>Queda: tarde-noite.</p>
<p>1 ciclo formativo de grao superior de Desenvolvemento de Productos Electrónicos. 2 unidades para 30 alumnos/unidade.</p>
<p>1 ciclo formativo de grao superior de Desenvolvemento de Aplicacións Informáticas. 2 unidades para 30 alumnos/unidade.</p>

