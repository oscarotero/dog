---
date: '1999-09-09'
id: F0C2
page: 11
number: 175
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de setembro de 1999 pola que se convoca un curso de Internet
  para secretarios de Administración local.
range: Resolución
url: 'https://www.xunta.gal/dog/Publicados/1999/19990909/AnuncioF0C2_gl.html'
---
<p>No uso das atribucións conferidas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso de Internet para secretarios de Administración local, que se desenvolverá conforme as seguintes bases:</p>
<p>Primeira.-Obxectivos.</p>
<p>Facilita-lo acceso deste persoal ó mundo da rede internacional de ordenadores.</p>
<p>Segunda.-Destinatarios.</p>
<p>Secretarios de Administración local con destino na Comunidade Autónoma de Galicia que posúan coñecementos a nivel básico en materia de informática, circunstancia que deberá ser acreditada.</p>
<p>Terceira.-Desenvolvemento.</p>
<p>Duración: 20 h.</p>
<p>Lugar: Escola Galega de Administración Pública.</p>
<p>Datas: 15, 19 e 22 de outubro de 1999.</p>
<p>Horario: martes, de 10 a 14 horas e de 15 a 17 horas, e venres, de 10 a 14 horas e de 15 a 19 horas.</p>
<p>Prazas: máximo de 20.</p>
<p>Cuarta.-Solicitudes.</p>
<p>O persoal que desexe participar no curso programado deberá solicitalo coa presentación da instancia que segundo o modelo oficial figura como anexo desta resolución, e cubrila en tódolos epígrafes.</p>
<p>As solicitudes irán dirixidas ó director da EGAP, e presentaranse no Rexistro da Escola Galega de Administración Pública, r/Madrid 2-4, 15707 Santiago de Compostela, ou tramitaranse por calquera das outras formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de solicitudes rematará o 27 de setembro de 1999.</p>
<p>Quinta.-Selección.</p>
<p>Os criterios de selección suxeitaranse ás directrices sinaladas na Resolución do 27 de xuño de</p>
<p>1994, pola que se fan públicos os criterios de participación nas actividades da EGAP (DOG nº 149, do 3 de agosto).</p>
<p>Sexta.-Modificacións.</p>
<p>A EGAP reserva para si a facultade de interpretar e de resolve-las inicidencias que puidesen xurdir no desenvolvemento do curso, así como a de anulalo se o escaso número de solicitudes non xustificase a súa realización.</p>
<p>Sétima.-Certificado de asistencia.</p>
<p>Outorgaráselles certificado de asistencia ós alumnos que participen con reguralidade no curso. Calquera inasistencia deberá ser xustificada. A falta de asistencia inxustificada do 15% das horas lectivas programadas imposibilitará a expedición do certificado.</p>
<p>A falta de asistencia, aínda que sexa xustificada, que supere o 15% das horas lectivas programadas, imposibilitará igualmente a expedición do certificado, e dará lugar á baixa do curso con perda de tódolos dereitos.</p>
<p>Oitava.-Valoración.</p>
<p>Para os efectos do establecido na Resolución do INAP do 26 de outubro de 1994, BOE nº 267, do 8 de abril e corrección de erros, BOE nº 311, do 29 de decembro, pola que se establecen os criterios de recoñecemento e valoración dos cursos de Administración local en cumprimento do establecido na orde do Ministerio para as Administracións Públicas do 10 de agosto de 1994, ó presente curso outorgoráselle unha puntuación de 0,20 puntos.</p>
<p>Novena.-Contido.</p>
<p>Historia. Conceptos básicos iniciais. Word Wide Web. Accesos directos ós lugares máis visitados. Buscas. O correo electrónico. Configuración dos programas necesarios. Comprobación de coñecementos adquiridos.</p>
<p>Santiago de Compostela, 1 de setembro de 1999.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

