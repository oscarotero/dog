---
date: '1999-09-09'
id: F0D6
page: 11
number: 175
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de agosto de 1999 pola que se autoriza o centro privado López
  Vicuña da Coruña, para imparti-lo ciclo formativo de grao superior de
  educación infantil.
range: Orde
url: 'https://www.xunta.gal/dog/Publicados/1999/19990909/AnuncioF0D6_gl.html'
---
<p>Examinado o expediente instruído por instancia do titular do centro privado López y Vicuña da Coruña, no que se solicita autorización definitiva para imparti-lo ciclo formativo de grao superior de educación infantil.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo, Real decreto 2059/1995 (BOE do 22-2-1996) polo que se establece o título de técnico superior en educación infantil, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado López y Vicuña para poder imparti-lo ciclo formativo de grao</p>
<p>superior de educación infantil, segundo se especifica no anexo da presente orde.</p>
<p>Segundo.-Mentres non se extinguen as ensinanzas de FP2, segundo o calendario de aplicación da Lei 1/1990, do 3 de outubro, de ordenación xeral do sistema educativo, poderán seguir impartindo as ensinanzas da rama de servicios á comunidade; especialidade: xardíns de infancia.</p>
<p>Terceiro.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Cuarto.-O centro que pola presente orde se autoriza deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo esto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 10 de agosto de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincial: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: r/ Santiago 1 bis.</p>
<p>Código do centro: 15005488.</p>
<p>Denominación: López y Vicuña.</p>
<p>Titular: Ángeles Jimeno Pérez.</p>
<p>Ensinanzas que se autorizan:</p>
<p>Familia profesional: servicios socioculturais e á comunidade:</p>
<p>1 ciclo formativo de grao superior de educación infantil (2 unidades para 30 alumnos/unidade).</p>
<p>Composición resultante:</p>
<p>1 ciclo formativo de grao medio de xestión administrativa (1 unidade para 30 alumnos).</p>
<p>1 ciclo formativo de grao medio de comercio (1 unidade para 30 alumnos).</p>
<p>1 ciclo formativo de grao superior de educación infantil (2 unidades para 30 alumnos/unidade).</p>

