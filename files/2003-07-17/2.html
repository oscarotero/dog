---
date: '2003-07-17'
id: 16CC2
page: 9
number: 138
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 20 de xuño de 2003 pola que se lle autoriza o cambio de domicilio por
  traslado de instalacións ó centro privado de educación especial San Francisco
  de Vigo (Pontevedra).
range: Orde
url: 'https://www.xunta.gal/dog/Publicados/2003/20030717/Anuncio16CC2_gl.html'
---
<p>Examinado o expediente presentado polo centro privado de educación especial San Francisco de Vigo (Pontevedra), no que se solicita autorización para o cambio de domicilio por traslado de instalacións.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que o remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias; o Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG 15 de decembro) que desenvolve o devandito decreto.</p>
<p>Considerando que se cumpriron neste expediente os requisitos esixidos pola normativa vixente nesta materia.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Primeiro.-Autorizarlle ó centro privado de educación especial San Francisco de Vigo (Pontevedra), o cambio de domicilio por traslado de instalacións á avda. de Europa nº 94, Samil (Vigo).</p>
<p>Segundo.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 20 de xuño de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Datos do centro:</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: avda. de Europa nº 94, Samil.</p>
<p>Código do centro: 36015275.</p>
<p>Denominación: centro privado de educación especial San Francisco.</p>
<p>Titular: Asociación Provincial de Educación y Trabajo Especial San Francisco.</p>
<p>Ensinanzas autorizadas: 3 unidades de educación especial (Psíquicos).</p>

