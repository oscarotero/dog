---
date: '2003-07-17'
id: 16DCA
page: 9
number: 138
agency: CONCELLO DE MEIS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030717/Anuncio16DCA_gl.html'
---
<p>O Concello Pleno, en sesión celebrada o día 23 de maio de 2003 adoptou o seguinte acordo:</p>
<p>Primeiro.-Resolve-las alegacións formuladas por particulares e entidades no período de información pública da aprobación inicial do PXOM, no senso recollido nos tomos dos textos refundidos, unha vez adaptados os informes das alegacións 1 e 2 ás observacións contidas no informe da Consellería de Política Territorial, Obras Públicas e Vivenda de data 21 de maio de 2003.</p>
<p>Segundo.-Prestar aprobación ós convenios urbanísticos subscritos entre a Administración municipal e persoas xurídicas e particulares que se relacionan:</p>
<p>Nº 1: Manuel Carballo Quintá.</p>
<p>Nº 2: Hermosinda Martínez Abal.</p>
<p>Nº 3: Pibalar S.L.</p>
<p>Nº 4: Juan Sousa Antón</p>
<p>Terceiro.-Conseguintemente, aprobar definitivamente o Plan Xeral de Ordenación Municipal, redactado por ADIU, S.L., e recollido na documentación seguinte:</p>
<p>Tomo I. Información urbanística.</p>
<p>Tomo II. Estudio do medio rural.</p>
<p>Tomo III. Planos de información.</p>
<p>Tomo IV. Normativa.</p>
<p>Tomo V. Planos de ordenación.</p>
<p>Tomo VI. Patrimonio arquitectónico. Fichas de elementos catalogados.</p>
<p>Cuarto.-Dar cumprimento ó disposto no artigo 48 da Lei 1/1997, do 24 de marzo, do solo de Galicia, isto é:</p>
<p>a) O acto de aprobación definitiva publicarase no Diario Oficial de Galicia e no BOP. Así mesmo haberá que publicarse no BOP o documento que conteña o texto íntegro da súa normativa e ordenanzas.</p>
<p>b) Darase traslado á Consellería de Política Territorial, Obras Públicas e Vivenda, dunha copia adverada do expediente administrativo completo e de dous exemplares do instrumento aprobado, con tódolos planos e documentos que integran o plan xeral, debidamente dilixenciado polo secretario do concello.</p>
<p>A eficacia do acto de aprobación definitiva, e a entrada en vigor do plan aprobado, quedan condicionadas ó cumprimento do disposto neste artigo e ó que dispoña o efecto a lexislación reguladora da Administración actuante.</p>
<p>O presente acordo esgota a vía administrativa e contra este quen se considere lexitimado poderá interpoñer directamente pór o recurso contencioso-administrativo no prazo de dous meses ante o Tribunal Superior de Xustiza de Galicia.</p>
<p>Nembargantes, tamén poderá interpoñerse calquera outro recurso que o interesado considere procedente consonte a dereito, significándose que o artigo 107.3º da Lei 30/1992, de réxime xurídico das administracións públicas e do procedemento administrativo común, non admite interposición de recursos en vía administrativa contra as disposicións administrativas de carácter xeral.</p>
<p>Segundo o disposto no artigo 70.2º da Lei 7/1985, do 2 de abril, reguladora das bases de réxime local e no artigo 48.2º da Lei 1/1997, do 24 de marzo, do solo de Galicia, a normativa e as ordenanzas do presente PXOM publicaranse no BOP, e non entrará en vigor ata que transcorra o prazo de 15 días.</p>
<p>A documentación correspondente á aprobación definitiva remitiuselle á Consellería de Política Territorial, Obras Públicas e Vivenda o día 20 de xuño de 2003, rexistro de saída do concello, número 1245.</p>
<p>Meis, 24 de xuño de 2003.</p>
<p>José Luis Pérez Estévez</p>
<p>Alcalde</p>

