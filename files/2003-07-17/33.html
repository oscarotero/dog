---
date: '2003-07-17'
id: 16D4A
page: 9
number: 138
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Anuncio do 8 de abril de 2003, da Dirección Xeral de Política Financeira e
  Tesouro, sobre notificación da apertura do expediente de revogación da
  autorización administrativa para o exercicio da actividade de corredor de
  seguros a Enrique Vilela García.
range: Anuncio
url: 'https://www.xunta.gal/dog/Publicados/2003/20030717/Anuncio16D4A_gl.html'
---
<p>Este centro directivo, no exercicio das súas competencias de control administrativo e inspección do exercicio da actividade de corredoría de seguros, conforme o artigo 10 do Decreto 118/2001, do 10 de maio, polo que se regulan as competencias da Comunidade Autónoma en materia de mediación en seguros privados, intentou infructuosamente que o corredor de seguros Enrique Vilela García remitise copia dos recibos aboados pola póliza do seguro de responsabilidade civil obrigatorio correspondentes ós anos 2000, 2001, 2002 e 2003 e a relación das compañías aseguradoras coas que traballa.</p>
<p>Intentadas dúas notificacións no domicilio indicado para estes efectos polo interesado, con datas de rexistro de saída do 7-2-2003 e 31-3-2003, non se puido verificar se Enrique Vilela García cumpre os requisitos necesarios para conserva-la autorización administrativa, de conformidade co artigo 6 do Decreto 118/2001.</p>
<p>De acordo co establecido no artigo 9 do citado decreto, a revogación da autorización administrativa para exerce-la actividade de corredoría de seguros poderá ser acordada pola Dirección Xeral de Política Financeira e Tesouro, unha vez instruído o expediente con audiencia do interesado, por deixar de cumprir algún dos requisitos esixidos para a concesión e conservación da autorización.</p>
<p>De acordo con todo o anterior este centro directivo incoou o expediente de revogación da autorización administrativa para o exercicio da actividade de corredor de seguros, concédeselle ó interesado trámite de audiencia e pónselle de manifesto o expediente, para que no prazo de quince días, de acordo co artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, presente nesta dirección xeral a documentación antes citada así como as alegacións ou xustificacións que estime pertinentes.</p>
<p>Santiago de Compostela, 8 de abril de 2003.</p>
<p>José Álvarez Cobelas</p>
<p>Director xeral de Política Financeira e Tesouro</p>

