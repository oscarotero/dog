---
date: '2013-07-10'
id: C141-260613-0001
page: 27573
number: 130
agency: Portos de Galicia
section: VI. Anuncios. a) Administración autonómica.
title: >-
  CÉDULA do 26 de xuño de 2013 pola que se notifica o acordo de incoación de
  expediente de caducidade da concesión administrativa outorgada por Resolución
  do 7 de outubro de 2011 a Racionalizacion de Servicios Navales, S.L. con
  destino á ocupación e explotación das instalacións e dos terreos para a
  varada, reparación e mantemento de embarcacións no porto de Tragove
  (Cambados).
range: Cédula
url: >-
  https://www.xunta.gal/dog/Publicados/2013/20130710/AnuncioC141-260613-0001_gl.html
---
<p>Con data do 22 de maio do 2013, o presidente de Portos de Galicia resolve autorizar a incoación do expediente de caducidade da concesión administrativa de referencia, e acorda designar como instrutor do expediente a Jesús Javier Fernández Barro, xefe da División Xurídica de Portos de Galicia, con domicilio para os efectos do presente expediente en Área Central, praza de Europa, 5-A, 6º, 15707 Santiago de Compostela. O seu réxime de abstención e recusación é o consignado nos artigos 28 e 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Intentada a notificación do acordo de incoación do expediente de caducidade no enderezo que consta no expediente sito na travesía da Coruña, número 4, oficina 8, de Vigo, provincia de Pontevedra, a través do servizo de Correos, e non sendo posible a súa práctica, de conformidade co disposto no artigo 59.4º da citada Lei 30/1992, notifícase mediante a publicación no Diario Oficial de Galicia e exposición no taboleiro de edictos do Concello de Vigo á mercantil Racionalización de Servicios Navales, S.L. (Rasernaval), o presente acordo de incoación de expediente de caducidade da concesión administrativa de referencia.</p>
    <p>O expediente incóase por falta de pagamento da totalidade das taxas relativas á concesión liquidadas desde o outorgamento no ano 2011, na actualidade 35.763,04 euros están na vía executiva, e polo incumprimento do prazo de iniciación e remate das obras de reforma, o que implica o incumprimento das condicións xerais oitava, novena e décimo sétima do título concesional, e da particular cuarta, e a concorrencia das causas de caducidade previstas na condición xeral cuadraséximo, letras a) e b).</p>
    <p>Contra o acordo de incoación poderanse formular alegacións, outorgándose a estos efectos un prazo máximo de 15 días contados desde o día seguinte ao da publicación do acordo no Diario Oficial de Galicia e exposición no taboleiro de edictos do Concello de Vigo. </p>
    <p>Ao marxe do que resulte da instrución do procedemento en canto a outros motivos de caducidade que puidesen concorrer, o aboamento das cantidades debidas antes de ditar resolución implicará o arquivo do expediente no que atinxe a este motivo concreto de caducidade.</p>
    <p>O órgano competente para a resolución do expediente é o presidente da entidade pública Portos de Galicia, en virtude das competencias conferidas polo artigo cuarto da Orde do 30 de marzo de 2012 da Consellería do Medio Rural e do Mar.</p>
    <p>Para o seu exame, o expediente completo está nas dependencias dos servizos centrais de Portos de Galicia en Área Central, praza de Europa, 5-A, 6º, 15707 Santiago de Compostela.</p>
    <p>E para que conste e sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 26 de xuño de 2013</p>
    <footer><p>Jesús Javier Fernández Barro<br>Instrutor</p></footer>

