---
date: '1995-06-22'
id: EFFA
page: 4
number: 119
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1995/19950622/AnuncioEFFA_gl.html'
---
<p>Obxecto do contrato: constitúe o obxecto do contrato a concesión administrativa da explotación dun ambigú propiedade municipal sito no pavillón municipal da Malata.</p>
<p>O ambigú dedicarase a bar, coas limitacións que para este tipo de locais establece a normativa vixente, especialmente no que respecta á venda de bebidas alcohólicas.</p>
<p>Tipo de licitación: non se establece un canon anual mínimo, quedando este á determinación dos licitantes nas súas ofertas.</p>
<p>A partir do segundo ano o canon sufrirá cada ano as variacións en máis ou en menos que marque no sucesivo o índice de prezos ó consumo publicado polo Instituto Nacional de Estatística, ata a consumación do contrato.</p>
<p>Duración do contrato: a duración do contrato de concesión administrativa fíxase en cinco anos.</p>
<p>Procedemento de selección: a selección de contratista efectuarase mediante concurso.</p>
<p>Proposicións e documentación: a proposición para tomar parte no concurso presentarase no rexistro xeral deste concello das 9 ás 13 horas, dentro dos vinte días hábiles seguintes ó da publicación do derradeiro anuncio de convocatoria regulamentario, en sobre ou carpeta pechada; no seu anverso deberá figura-la correspondente inscrición: «Proposición para tomar parte no concurso para a concesión da explotación dun ambigú sito no pavillón da Malata».</p>
<p>O prazo de presentación previsto no parágrafo anterior poderá ser ampliado no caso de que se presenten reclamacións ó presente prego.</p>
<p>A convocatoria publicarase no BOP, Boletín Oficial del Estado, Diario Oficial de Galicia dúas insercións discontinuas nun diario de maior circulación da Comunidade Autónoma e taboleiro de anuncios do Concello de Ferrol. Anunciarase simultaneamente no BOP a exposición pública do presente prego (artigo 122 do texto refundido de réxime local).</p>
<p>O sobre, ademais da proposición debidamente cuberta de acordo co modelo inserido ó final deste prego, conterá a seguinte documentación:</p>
<p>a) Declaración xurada de non encontrarse o oferente incurso en ningunha causa de incompatibilidade ou incapacidade.</p>
<p>b) Poder notarial acreditativo da representación do oferente que non actuase no nome propio, debidamente verificado polo secretario da corporación.</p>
<p>c) Resgardo acreditativo de constituí-la fianza provisional.</p>
<p>d) Lista de prezos dos artigos que se van despachar, que terá que ser visada pola alcaldía, e igualmente cando se produza unha alza ou variación deles terá que sometela a aprobación da alcaldía antes da súa aplicación.</p>
<p>Garantía provisional: os licitadores, para tomaren parte no concurso, constituirán unha fianza provisional de importe de dez mil pesetas (10.000 ptas.).</p>
<p>Garantía definitiva: o adxudicatario, no prazo de quince días seguintes ó da notificación da adxudicación da concesión deberá constituí-la garantía ou fianza definitiva, que se fixa no 3% do canon anual. Poderá facerse tanto esta como a provisional ben en metálico ou mediante aval que se outorgará por banco oficial ou privado inscrito no Rexistro Oficial de Bancos.</p>
<p>Apertura de plicas: a apertura de plicas realizarase na Casa do Concello de Ferrol, ás 11 horas do día seguinte hábil a aquel en que finalice o prazo de presentación de proposicións. Se este día coincidise en sábado, posporase ó primeiro día hábil seguinte.</p>
<p>A celebración do acto licitatorio axustarase ó establecido no artigo 40 do Regulamento de contratación das corporacións locais.</p>
<p>O acto darase por rematado unha vez abertas as plicas, sen adxudicación provisional, e pasarase o expediente a informe dos servicios competentes da corporación ou, no seu defecto, ós que designe ela para que emitan informe acerca da maior ou menor vantaxe das proposicións presentadas e admitidas;</p>
<p>Gastos: corren por conta do concesionario os gastos a que se refiren as normas de contratación local (importe dos anuncios, etc.) necesarios para o outorgamento da presente concesión.</p>
<p>Modelo de proposición:</p>
<p>Don/Dona..., con domicilio en..., de ... anos de idade, con CIF nº..., en nome propio (ou en representación de...), fai constar:</p>
<p>1. Que solicita a súa admisión ó concurso convocado polo Concello de Ferrol segundo anuncio inserido no boletín oficial de..., de data..., para a concesión da explotación do ambigú propiedade municipal sito no pavillón municipal da Malata e dedicado á actividade de bar.</p>
<p>2. Que non se atopa incurso en ningunha das causas de incapacidade ou incompatibilidade que establecen os artigos 23 do Regulamento de contratos do Estado e normas concordantes.</p>
<p>3. Xunta documento acreditativo de ter prestada garantía provisional de...pesetas.</p>
<p>4. Acompaña a isto os demais documentos esixidos no prego de condicións.</p>
<p>5. Acepta plenamente os pregos de condicións deste concurso e cantas obrigas desta se deriven como concursante e como adxudicatario, se o fose.</p>
<p>6. Ofrece un canon de... pesetas.</p>
<p>... o... de... de...</p>
<p>O/A concursante.</p>
<p>Exposición do expediente.</p>
<p>Para calquera consulta relativa á presente licitación queda exposto ó público o expediente administrativo na Sección de Facenda e Patrimonio.</p>
<p>Ferrol, 7 de febreiro de 1995.</p>
<p>O alcalde</p>
<p>Rubricado</p>

