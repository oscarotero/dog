---
date: '1996-06-05'
id: '7162'
page: 5
number: 110
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Anuncio do 7 de maio de 1996, da Delegación Provincial da Coruña, polo que se
  somete a información pública a solicitude de declaración de urxente ocupación
  dos bens e dereitos afectados polas instalación eléctrica que se cita.
  (Expediente número 52722).
range: Anuncio
url: 'https://www.xunta.gal/dog/Publicados/1996/19960605/Anuncio7162_gl.html'
---
<p>De conformidade co disposto no artigo 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, sométese a información pública a solicitude de Electra del Jallas, S.A., co enderezo na praza da Constitución nº 17,</p>
<p>15270-Cee (A Coruña), de declaración de urxente ocupación para imposición de servidumes de paso, sobre os bens e dereitos que se afectan pola instalación da liña eléctrica a 20 kV e centro de transformación no Viso, no municipio de Carnota.</p>
<p>A declaración de utilidade pública, da referida instalación, que foi outorgada con data do 21-6-1994, leva implícita en todo caso, a necesidade de ocupación dos bens ou adquisición dos dereitos afectados, así como a imposición da servidume de paso de enerxía eléctrica, segundo o artigo 14.1º do Decreto 2619/1966.</p>
<p>En consecuencia, calquera persoa dentro dos quince días seguintes ós da publicación deste anuncio que se inserirá no Diario Oficial de Galicia, no BOP e no xornal El Correo Gallego, e os interesados propostos como titulares dos predios afectados contidos na relación anexa, cos que non foi posible o mutuo acordo, ós que se lles practicará notificación individual, conforme o artigo 16 do Decreto 2619/1966, poderán aportar por escrito os datos oportunos para rectificar posibles erros na relación indicada, así como formula-las alegacións en razón do disposto nos artigos 25 e 26 do decreto; para tal efecto estará exposto nesta delegación, sita no edificio administrativo Monelos, s/n, 15071 A Coruña, en horas de oficina, o expediente cos planos de situación e perfil das instalacións.</p>
<p>Infórmase os propietarios que a entidade beneficiaria facilitará por xestión directa na mesma ou por escrito que se reciba nesta delegación os datos para identificación dos bens que se afectan; e que, de outorgarse a declaración de urxente ocupación solicitada, seguirá o proceso nas súas fases de expropiación, determinación do prezo xusto, e pagamento da indemnización que acorde o Xurado Provincial de Expropiación.</p>
<p>A Coruña, 7 de maio de 1996.</p>
<p>Juan Ignacio Lizaur Otero</p>
<p>Delegado provincial da Coruña</p>
<p>Relación de propietarios, bens e dereitos afectados.</p>
<p>Expte: 52722.</p>
<p>Liña a: 15/20 kV. e C.T. no Viso.</p>
<p>Provincia: A Coruña.</p>
<p>Concello: Carnota.</p>
<p>Fincas:</p>
<p>nº: 34</p>
<p>Cultivo: lagos.</p>
<p>Lugar: prado.</p>
<p>Propietarios:</p>
<p>Nome e apelidos: Ramono Malbárez Cambeiro</p>
<p>Domicilio: Berrroxe-Brens. 15270-Cee.</p>
<p>Afección:</p>
<p>Voo: ml: 9</p>
<p>m: 90</p>
<p>3862</p>

