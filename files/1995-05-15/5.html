---
date: '1995-05-15'
id: E0D6
page: 3
number: 92
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 130/1995, do 20 de abril, polo que se modifica parcialmente o Decreto
  108/1987, do 7 de maio, polo que se determinan os nomes oficiais das
  parroquias que se relacionan.
range: Decreto
url: 'https://www.xunta.gal/dog/Publicados/1995/19950515/AnuncioE0D6_gl.html'
---
<p>O Decreto 108/1987, do 7 de maio, determinou os nomes oficiais das parroquias pertencentes ós concellos: A Arnoia, A Bola, Castrelo de Miño, Cortegada, Pontedeva, Punxín, San Amaro e Verea (Ourense).</p>
<p>O traballo de campo e a documentación utilizados pola Comisión de Toponimia ó longo destes anos aportaron datos que aconsellaron á comisión, na súa sesión plenaria do vintenove de marzo de mil novecentos noventa e cinco, revisa-lo dictame referido a unha parroquia do concello da Arnoia e outra do concello de San Amaro, publicada no Decreto 108/1987, do 7 de maio (DOG do 25 de maio).</p>
<p>Por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día vinte de abril de mil novecentos noventa e cinco,</p>
<p>DISPOÑO:</p>
<p>Artigo único.-Modifícase o Decreto 108/1987, do 7 de maio, polo que se determinan os nomes oficiais das parroquias que se relacionan, no sentido seguinte:</p>
<p>No concello da Arnoia, onde dicía: «Arnoia (San Salvador)», debe dicir: «Arnoia, A (San Salvador)».</p>
<p>No concello de San Amaro, onde dicía: «Varón, O (San Fiz)», debe dicir: «Barón, O (San Fiz)».</p>
<p>Disposición adicional</p>
<p>Do establecido no presente decreto e do seu anexo darase conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinte de abril de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

