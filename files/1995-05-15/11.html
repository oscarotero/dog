---
date: '1995-05-15'
id: E0F2
page: 3
number: 92
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 24 de abril de 1995, da Dirección Xeral de Formación Pesqueira e
  Investigación, pola que se fan públicas as listas de solicitantes admitidos e
  excluídos para a concesión de bolsas de especialización de técnicos
  especialistas en formación profesional de segundo grao.
range: Resolución
url: 'https://www.xunta.gal/dog/Publicados/1995/19950515/AnuncioE0F2_gl.html'
---
<p>Rematado o prazo para a presentación de solicitudes de bolsas de especialización de técnicos especialistas en formación profesional de 2º grao, convocadas por orde da Consellería de Pesca, Maris</p>
<p>queo e Acuicultura do 24 de xaneiro de 1995 (DOG do 20 de marzo), e revisadas tódalas solicitudes recibidas procede, de conformidade coa base quinta.4 da citada convocatoria, publica-las listas de solicitantes admitidos e excluídos.</p>
<p>En consecuencia, esta dirección resolve:</p>
<p>Primeiro. Facer pública a relación de solicitantes admitidos e excluídos para a concesión de bolsas de especialización de técnicos especialistas en formación profesional de 2º grao. As devanditas listas estarán expostas nos taboleiros da Consellería de Pesca, Marisqueo e Acuicultura e nas súas delegacións territoriais e delegacións comarcais.</p>
<p>Segundo. Contra esta resolución poderase formular reclamación, para emendar erros e faltas de documentación, no prazo de dez días contados desde o seguinte ó da publicación desta resolución no Diario Oficial de Galicia de acordo co establecido no artigo 71 da Lei 30/1992, de réxime xurídico das administracións públicas e do procedemento administrativo común. A reclamación presentarase no rexistro xeral da Consellería de Pesca, Marisqueo e Acuicultura ou por calquera das formas previstas no artigo 38.4º da devandita lei.</p>
<p>Santiago de Compostela, 24 de abril de 1995.</p>
<p>Ana Mª Gallego Castro</p>
<p>Directora xeral de Formación Pesqueira</p>
<p>e Investigación</p>

