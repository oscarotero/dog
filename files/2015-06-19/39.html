---
date: '2015-06-19'
id: L431-010615-0004
page: 24788
number: 115
agency: Concello de Monforte de Lemos
section: VI. Anuncios. b) Administración local.
title: >-
  ANUNCIO de información pública sobre o informe de idoneidade para uso público
  da illa de Vilanova.
range: Anuncio
url: >-
  https://www.xunta.gal/dog/Publicados/2015/20150619/AnuncioL431-010615-0004_gl.html
---
<p>O Pleno da Corporación, en sesión que tivo lugar o 5 de maio de 2015, acordou darlle conformidade ao informe de idoneidade para uso público da illa de Vilanova, subscrito polo arquitecto Xosé Lois López Otero. A decisión municipal de adquirir a dita propiedade inclúe o acordo de expropiar a súa metade indivisa.</p>
    <p>Para os efectos de cumprir co previsto na Lei de expropiación forzosa, do 16 de decembro de 1954, e co seu regulamento, aprobado polo Decreto do 26 de abril de 1957, sométese a información pública a relación de bens e dereitos que se consideran de necesaria ocupación.</p>
    <p>Destino: integración da Illa no proxecto global de paseo fluvial entre Ribas Altas e Piñeira, dando continuidade ás actuacións que neste sentido se realizaron e se están levando a cabo na actualidade.</p>
    <p>Relación de bens e dereitos:</p>
    <p>– Titular: Dolores Sierra Mosquera.</p>
    <p>– Superficie que se vai expropiar: o 50 % indiviso dos 9.500 metros cadrados de superficie da illa.</p>
    <p>– Valor: 3.648,00 €.</p>
    <p>Durante o prazo de vinte días, contados desde a última inserción cronolóxica deste anuncio nas publicacións que logo se dirán, poderán formularse as alegacións que se consideren oportunas sobre a procedencia da ocupación ou disposición dos bens e o seu estado material ou legal. Publicación no Diario Oficial de Galicia, no Boletín Oficial da provincia, en La Voz de Galicia e El Progreso.</p>
    <p>Monforte de Lemos, 20 de maio de 2015</p>
    <footer><p>Severino Rodríguez Díaz<br>Alcalde</p></footer>

