---
date: '2001-06-14'
id: 9B4A
page: 8
number: 115
agency: CONCELLO DE VILALBA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010614/Anuncio9B4A_gl.html'
---
<p>Resolución do Concello de Vilalba, do 29 de maio de 2001, pola que se aprobou o prego de cláusulas administrativas particulares que rexerá o concurso aberto para a explotación das instalacións munici</p>
<p>pais da Praza de Abastos de Vilalba, en réxime de concesión administrativa.</p>
<p>a) Forma de adxudicación: levarase a cabo polo procedemento aberto e sistema de concurso mediante tramitación ordinaria.</p>
<p>b) Tipo de licitación: establécese como canon fixo anual que serve de base á licitación a cantidade de 696.000 pesetas (4.183,04 euros), máis o IVE, que poderá ser aumentado polos licitadores.</p>
<p>c) Prazo de contrato: o prazo de contrato será de catro anos contados desde a formalización do contrato, prorrogables anualmente se non existe denuncia por ningunha das partes, cun aviso previo de tres meses cun tope de dez anos.</p>
<p>d) Proposicións: lugar e prazo de proposicións: os licitadores poderán presentar proposicións dentro do prazo de 15 días naturais seguintes ó da última publicación do anuncio no DOG ou no BOP.</p>
<p>Cada licitador só poderá presentar unha proposición.</p>
<p>e) Garantía provisional: 75.000 pesetas (450,76 euros).</p>
<p>f) Garantía definitiva: a cantidade equivalente a tres mensualidades do prezo de adxudicación do contrato.</p>
<p>f) Criterios de adxudicación: os sinalados no prego.</p>
<p>h) Documentación: a información e documentación estarán á disposición dos interesados na Secretaría do Concello de Vilalba.</p>
<p>Teléfono: 982 51 03 05. Fax: 982 51 18 15.</p>
<p>i) Apertura de proposicións: terá lugar ás 13 horas do terceiro día hábil, non coincidente en sábado, seguinte a aquel en que remate o prazo de presentación de proposicións.</p>
<p>j) Modelo de proposición: o que figura no prego de cláusulas.</p>
<p>k) Reclamacións: poderán presentarse reclamacións contra o prego de condicións no rexistro xeral do concello, durante o prazo de 8 días hábiles, contados a partir da última publicación deste anuncio no DOG ou no BOP da provincia de Lugo. Ó mesmo tempo, e de conformidade co disposto no artigo 122.2º do R.D. 781/1986, anúnciase simultaneamente o concurso, aínda que no suposto de que se presentasen reclamacións contra o prego de condicións, o concurso poderá quedar aprazado ata que estas se resolvan.</p>
<p>O custo deste anuncio é por conta do adxudicatario.</p>
<p>Vilalba, 5 de xuño de 2001.</p>
<p>O alcalde</p>
<p>Rubricado</p>

