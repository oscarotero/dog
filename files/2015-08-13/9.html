---
date: '2015-08-13'
id: G2188-240715-0001
page: 33266
number: 153
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (1129/2013).
range: Edicto
url: >-
  https://www.xunta.gal/dog/Publicados/2015/20150813/AnuncioG2188-240715-0001_gl.html
---
<p>Sarai Paniagua Acera, secretaria xudicial do Xulgado de Primeira Instancia número 5 de Vigo, certifico que neste xulgado se tramitan autos arriba referenciados en que se ditou a seguinte:</p>
    <p>«Sentenza número 157.</p>
    <p>Vigo, 10 de marzo de 2015.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia) viu os autos seguidos neste xulgado baixo o número 1129/2013 sobre garda e custodia e alimentos respecto dos fillos menores de idade, por instancia de María José Coello Novas, representada pola procuradora dos tribunais Marina Lagarón Gómez e con asistencia letrada de Lucía Gloria Fernández Manso, contra Ivan Izard Ballesteros, declarado en rebeldía procesual, e no cal interveu o Ministerio Fiscal, con base nos seguintes:</p>
    <p>(Seguen antecedentes de feito e fundamentos de dereito).</p>
    <p>Resolución.</p>
    <p>Na demanda interposta pola representación procesual de María José Coello Novas, representada pola procuradora dos tribunais Sra. Lagarón Gómez, contra Ivan Izard Ballesteros, declarado en situación de rebeldía procesual, e en que interveu o Ministerio Fiscal, estimo esta facendo os seguintes pronunciamentos:</p>
    <p>Primeiro. A garda e custodia dos fillos menores atribúese a Sra. Coello Novas, e a patria potestade será compartida por ambos os proxenitores.</p>
    <p>Segundo. O Sr. Izard Ballesteros poderá estar e desfrutar da compañía dos seus fillos nos termos establecidos no fundamento de dereito terceiro da presente resolución.</p>
    <p>Terceiro. En concepto de alimentos para os seus fillos o Sr. Izard Ballesteros aboará a cantidade de 400 euros ao mes que ingresará na conta corrente que designe a nai para o efecto dentro dos cinco primeiros días de cada mes e que se actualizará anualmente conforme a variación que experimente o índice de prezos de consumo que publique o Instituto Nacional de Estatística.</p>
    <p>Cuarto. Ambos os proxenitores satisfarán por metade os gastos extraordinarios que xeren os menores, entre os que se encontran os médicos non cubertos pola Seguridade Social; non terán esta consideración os libros de texto, material escolar, uniforme, transporte e comedor escolar e matrícula escolar nin actividades extraescolares.</p>
    <p>No se fai especial pronunciamento en canto ás custas.</p>
    <p>Esta sentenza é susceptible de recurso de apelación ante este xulgado para a Audiencia Provincial de Pontevedra, con sede en Vigo, que deberá interpoñerse no prazo de vinte días, contados a partir do seguinte ao da súa notificación.</p>
    <p>Así, por esta miña sentenza da cal se expedirá testemuño para a súa unión aos autos, pronúncioo, mándoo e asínoo».</p>
    <p>E encontrándose este demandado, Ivan Izard Ballesteros, en paradoiro descoñecido, expídese este edicto co fin de que sirva de notificación en forma a este.</p>
    <p>Vigo, 24 de xullo de 2015</p>
    <footer><p>A secretaria xudicial</p></footer>

