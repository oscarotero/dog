---
date: '2015-08-13'
id: CA04-050815-0006
page: 33262
number: 153
agency: Consellería de Economía e Industria
section: IV. Oposicións e concursos.
title: >-
  ORDE do 3 de agosto de 2015 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2015/20150813/AnuncioCA04-050815-0006_gl.html
---
<p>Convocada a provisión, polo sistema de libre designación, dun posto de traballo vacante na Consellería de Economía e Industria, mediante a Orde do 7 de maio de 2015 (DOG núm. 95, do 22 de maio), de conformidade co establecido nos puntos quinto e sexto da dita orde, esta consellería</p>
    <h2>RESOLVE:</h2>
    <p>Primeiro. Adxudicar destino, no posto de traballo que se indica, á funcionaria que se indica no anexo desta orde, seleccionada conforme o establecido na citada Orde do 7 de maio de 2015.</p>
    <p>Segundo. O cesamento no actual destino da funcionaria que obtivo a praza producirase, segundo o previsto no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres días hábiles, contados a partir do día seguinte ao da data de publicación desta orde no Diario Oficial de Galicia.</p>
    <p>O prazo para tomar posesión do novo destino é de tres días, se non implica cambio de residencia, ou de sete días se implica cambio de residencia.</p>
    <p>O cómputo do prazo de toma de posesión iniciarase cando finalicen os permisos ou licenzas que, de ser o caso, se lle concedesen á funcionaria e, no suposto de incapacidade temporal, a partir da data de alta.</p>
    <p>Terceiro. As xefaturas dos servizos con competencias en materia de persoal do centro en que cause baixa a funcionaria, así como a daquel en que obteña destino, efectuarán, dentro dos prazos sinalados no punto anterior, as dilixencias de cesamento e de toma de posesión, das cales se dará traslado á Dirección Xeral da Función Pública.</p>
    <p>Cuarto. Contra esta orde, que pon fin á vía administrativa, os/as interesados/as poderán interpor recurso potestativo de reposición ante esta consellería no prazo dun mes, contado a partir do día seguinte ao da súa publicación no DOG, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou poderán interpor recurso contencioso-administrativo ante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 3 de agosto de 2015</p>
    <footer><p>Francisco José Conde López<br>Conselleiro de Economía e Industria</p></footer>
    <h2>ANEXO</h2>
    <p>Apelidos e nome: Rodríguez Andrade, María del Carmen.</p>
    <p>NRP: 3498963635 A2060. </p>
    <p>Subgrupo: A1.</p>
    <p>Corpo/escala: corpo superior da Administración da Xunta de Galicia.</p>
    <p>Denominación do posto: xefatura do Servizo de Ordenación Enerxética.</p>
    <p>Código de posto: IN.C05.00.001.15770.013.</p>
    <p>Nivel: 28.</p>
    <p>Dependencia: Dirección Xeral de Enerxía e Minas.</p>
    <p>Localidade: Santiago de Compostela.</p>

