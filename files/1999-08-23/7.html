---
date: '1999-08-23'
id: DC5A
page: 10
number: 162
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 11 de agosto de 1999 pola que se fai pública a lista dos opositores
  que superaron os procedementos selectivos convocados por Orde do 15 de marzo
  de 1999 (DOG do 22), para ingreso e acceso ó corpo de profesores de ensino
  secundario, profesores técnicos de formación profesional, profesores de
  escolas oficiais de idiomas, profesores de música e artes escénicas e
  procedemento de adquisición de novas especialidades polos funcionarios de
  carreira dos anteditos corpos, na Comunidade Autónoma de Galicia.
range: Orde
url: 'https://www.xunta.gal/dog/Publicados/1999/19990823/AnuncioDC5A_gl.html'
---
<p>De conformidade co disposto na base común 9, punto 6 da orde desta consellería do 15 de marzo</p>
<p>de 1999 (DOG do 22) pola que se convocaban procedementos selectivos de ingreso e acceso ó corpo de profesores de ensino secundario, profesores técnicos de formación profesional, profesores de escolas oficiais de idiomas, profesores de música e artes escénicas e procedemento de adquisición de novas especialidades polos funcionarios de carreira dos anteditos corpos, esta consellería</p>
<p>DISPÓN:</p>
<p>Primeiro.-Facer pública por materias a lista dos funcionarios do mesmo corpo que superaron o procedemento de adquisición de novas especialidades no anexo I desta orde.</p>
<p>Segundo.-Facer pública, por corpos, materias e número de orde, a lista dos opositores que superaron os procedementos selectivos para acceso ós corpos de profesores de ensino secundario, profesores técnicos de formación profesional, profesores de escolas oficiais de idiomas e profesores de música e artes escénicas, nos anexos II, III, IV e V desta orde, respectivamente.</p>
<p>Terceiro.-Os relacionados nos anexos II, III, IV e V que estean cumprindo o servicio militar ou por outra causa que, a xuízo da Dirección Xeral de Persoal, necesiten adiamento da incorporación á fase de prácticas, deberano solicitar por escrito ante a Dirección Xeral de Persoal xuntando os documentos xustificativos.</p>
<p>Cuarto.-Os opositores aprobados relacionados nos anexos II, III, IV e V deberán presentar ante a Consellería de Educación e Ordenación Universitaria a documentación que se relaciona na base común 10 da Orde do 15 de marzo de 1999 (DOG do 22), no prazo de 20 días naturais contados desde o día seguinte ó da publicación desta orde.</p>
<p>Quinto.-Os participantes nestes procedementos selectivos poderán retira-la documentación presentada, eles mesmos ou por medio de persoa autorizada, no Servicio do Profesorado de Ensinanzas Secundaria, de Formación Profesional e de Réxime Especial desta consellería (San Caetano-Santiago de Compostela), no prazo dun mes contado a partir de trascorridos dous meses desde a publicación da presente orde.</p>
<p>Sexto.-A Dirección Xeral de Persoal adoptará tódalas medidas que sexan precisas para o desenvolvemento desta orde.</p>
<p>Santiago de Compostela, 11 de agosto de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

