---
date: '2012-10-10'
id: O92-041012-0001
page: 38845
number: 194
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 28 de setembro de 2012 pola que se fai público o acordo do
  Consello de Dirección do Igape polo que se modifican as bases reguladoras do
  programa do Igape de bolsas formativas para a realización de proxectos de
  mellora das pemes galegas, cofinanciadas polo Fondo Social Europeo, no marco
  do programa operativo FSE Galicia 2007-2013.
range: Resolución
url: >-
  https://www.xunta.gal/dog/Publicados/2012/20121010/AnuncioO92-041012-0001_gl.html
---
<p>O Consello de Dirección do Igape, na súa xuntanza do 13 de febreiro de 2012, aprobou o texto das bases reguladoras do programa do Igape de bolsas formativas para a realización de proxectos de mellora das pemes galegas, cofinanciadas polo Fondo Social Europeo, no marco do programa operativo FSE Galicia 2007-2013.</p>
    <p>As ditas bases fixéronse públicas mediante Resolución do 1 de xuño de 2012 (DOG nº 111, do 12 de xuño).</p>
    <p>O funcionamento dos grupos de traballo do Igape coas organizacións clúster galegas e o compromiso do Igape co apoio ao crecemento e consolidación temperá de empresas de nova creación motivan a formulación de axustes nos criterios de solvencia que as entidades colaboradoras do programa deben cumprir, co obxectivo de facilitar que estes dous colectivos poidan acceder á condición de entidade colaboradora.</p>
    <p>O Consello de Dirección do Igape, na súa xuntanza do 31 de xullo de 2012, acordou a modificación das bases reguladoras do programa do Igape de bolsas formativas para a realización de proxectos de mellora das pemes galegas, cofinanciadas polo Fondo Social Europeo, no marco do programa operativo FSE Galicia 2007-2013.</p>
    <p>Por todo o anterior e en virtude das facultades que teño conferidas</p>
    <footer><p>RESOLVO:</p></footer>
    <p>Primeiro. Publicar a modificación das bases reguladoras do programa do Igape de bolsas formativas para a realización de proxectos de mellora das pemes galegas, cofinanciadas polo Fondo Social Europeo, no marco do programa operativo FSE Galicia 2007-2013, no seguinte sentido:</p>
    <p>– Engádese o seguinte punto ao artigo 6. <em>Entidades colaboradoras</em>:</p>
    <p>«6.3. Os clústers galegos legalmente constituídos e as empresas cuxa data de constitución teña unha antigüidade inferior a dous anos na data de publicación da convocatoria de bolsas para a que van acoller bolseiros eximiranse do requisito de solvencia técnica relativa á experiencia de catro anos (deben cumprir o resto de requisitos de solvencia técnica), así como dos requisitos de solvencia económica».</p>
    <p>Segundo. Esta resolución entrará en vigor o día da súa publicación no <em>Diario Oficial de Galicia</em>.</p>
    <p>Santiago de Compostela, 28 de setembro de 2012</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

