---
date: '2012-10-10'
id: G1825-200912-0006
page: 38968
number: 194
agency: Real Academia Galega de Belas Artes de Nosa Señora do Rosario
section: VI. Anuncios. c) Outros anuncios.
title: >-
  ANUNCIO para a provisión de dúas vacantes de académico de número, unha na
  Sección de Arqueoloxía e Museoloxía e outra na Sección de Artes da Imaxe, e a
  provisión de tres vacantes de académico correspondente.
range: Anuncio
url: >-
  https://www.xunta.gal/dog/Publicados/2012/20121010/AnuncioG1825-200912-0006_gl.html
---
<p>A Real Academia Galega de Belas Artes de Nosa Señora do Rosario anuncia a provisión de dúas vacantes de académico de número, unha na Sección de Arqueoloxía e Museoloxía e outra na Sección de Artes da Imaxe. Para ocupar unha destas prazas será elixida unha persoa residente en Galicia que dese a coñecer o seu mérito con obras orixinais da arte que profese ou con estudos sobre a especialidade.</p>
    <p>Anúnciase tamén a provisión de tres vacantes de académico correspondente, ás cales se poden presentar persoas que, calquera que sexa a súa residencia, sexan acreedoras desta distinción, polo mérito dos seus traballos artísticos ou de investigación, ou sexan obxecto dun intercambio con outras academias, valorándose, en todo caso, a súa vinculación con Galicia.</p>
    <p>As persoas que polas súas actividades en prol das artes se consideren en posesión das condicións exixidas para aspirar a estas prazas, deberán acreditar os seus méritos mediante presentación do seu respectivo curriculum vitae, e terán que ser propostas, cada unha delas, por tres académicos de número, dentro do prazo dun mes a partir da publicación deste anuncio.</p>
    <p>Enderezo da Academia: praza do Pintor Sotomayor, s/n, 15001 A Coruña.</p>
    <p>A Coruña, 3 de febreiro de 2012</p>
    <footer><p>María de las Mercedes Goicoa Fernández<br>Presidenta</p></footer>

