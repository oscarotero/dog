---
date: '2012-10-10'
id: C141-041012-0001
page: 38940
number: 194
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 27 de setembro de 2012 pola que se anuncia a licitación,
  mediante procedemento aberto e sistema multicriterio, tramitación ordinaria,
  dos contratos non suxeitos a regulación harmonizada de execución das obras que
  se citan (expediente PO-13-04-12-01 e outro máis).
range: Resolución
url: >-
  https://www.xunta.gal/dog/Publicados/2012/20121010/AnuncioC141-041012-0001_gl.html
---
<p>1. Entidade adxudicadora:</p>
    <p>a) Organismo: entidade pública Portos de Galicia.</p>
    <p>b) Dependencia que impulsa os expedientes: Área de Infraestruturas.</p>
    <p>c) Dependencia que tramita os expedientes: División de Contratación.</p>
    <p>2. Obxecto dos contratos:</p>
    <p>A/ Descrición do obxecto: dique flotante para o abrigo do porto do Xufre (A Illa de Arousa-Pontevedra).</p>
    <p>– Clave do expediente: PO-13-04-12-01.</p>
    <p>– Lugar de execución: A Illa de Arousa (Pontevedra).</p>
    <p>– Valor estimado do contrato: 1.384.186,25 euros, IVE excluído.</p>
    <p>– Orzamento base de licitación: un millón cento cincuenta e tres mil catrocentos oitenta e oito euros con cincuenta e catro céntimos (1.153.488,54 €), IVE excluído.</p>
    <p>– Importe do IVE (21 %): 242.232,59 euros.</p>
    <p>– Prazo de execución: seis (6) meses.</p>
    <p>– Clasificación: F-7-f).</p>
    <p>– Solvencia económica e técnica: non se exixe a súa acreditación.</p>
    <p> – División por lotes: non hai. </p>
    <p>B/ Descrición do obxecto: acondicionamento de peirao no porto de Tragove (Cambados-Pontevedra).</p>
    <p>– Clave do expediente: PO-13-07-12-01.</p>
    <p>– Lugar de execución: Cambados (Pontevedra).</p>
    <p>– Valor estimado do contrato: 325.342,67 euros, IVE excluído.</p>
    <p>– Orzamento base de licitación: douscentos setenta e un mil cento dezaoito euros con oitenta e nove céntimos (271.118,89 €), IVE excluído.</p>
    <p>– Importe do IVE (21 %): 56.934,97 euros.</p>
    <p>– Prazo de execución: cinco (5) meses.</p>
    <p>– Clasificación: non se exixe.</p>
    <p>– Solvencia económica e técnica: acreditaranse ambas as dúas conforme o exixido na cláusula 3.3.2 do prego tipo de cláusulas administrativas particulares (PCAP).</p>
    <p>– División por lotes: non hai. </p>
    <p>3. Tramitación e procedemento de adxudicación:</p>
    <p>a) Tramitación: ordinaria. </p>
    <p>b) Procedemento: aberto con varios criterios de valoración (multicriterio).</p>
    <p>4. Garantías: </p>
    <p>a) Provisionais: non se exixen.</p>
    <p>b) Definitivas: 5 % do orzamento de adxudicación, IVE excluído.</p>
    <p>5. Obtención de documentación e información:</p>
    <p>a) Entidade: entidade pública Portos de Galicia.</p>
    <p>– Domicilio: praza de Europa, nº 5-A, 6º.</p>
    <p>– Localidade e código postal: Santiago de Compostela, 15707.</p>
    <p>– Teléfono: 881 88 16 45.</p>
    <p>b) Perfil do contratante na web: os pregos e os cadros de características de cada contrato (CCC) poderanse obter no perfil de contratante, nos seguintes enderezos da internet:</p>
    <p>– http://www.contratosdegalicia.es/resultado.jsp?N=18050</p>
    <p>– http://www.contratosdegalicia.es/resultado.jsp?N=18051</p>
    <p>c) A documentación técnica (proxectos), os PCAP e os CCC tamén se poderán obter en:</p>
    <p>– Copy Nino; Rúa dos Feáns, 19, Santiago de Compostela. Teléfono: 981 58 89 38.</p>
    <p>– Copy Estudio; Rúa Nova de Abaixo, 19-20 (galerías), Santiago de Compostela. Teléfono: 981 59 33 85.</p>
    <p>– http://www.portosdegalicia.es (epígrafe pregos e documentos).</p>
    <p>A data límite de obtención de documentación e información coincide coa data límite de presentación de ofertas, establecida no punto 7.a) do presente anuncio.</p>
    <p>6. Requisitos específicos do contratista:</p>
    <p> a) Clasificación, se é o caso: a exixida no punto 2 anterior.</p>
    <p>b) Solvencia económica e técnica, se é o caso: a exixida no punto 2 anterior.</p>
    <p>c) Outros requisitos: ademais da clasificación, e de acordo co exixido na cláusula 3.3.1 do PCAP, os licitadores, dentro do sobre A, deben comprometer na súa proposta un equipo mínimo de traballo coas características especificadas no punto 7 da cláusula 3.5.1-I.A) do PCAP.</p>
    <p>7. Presentación de ofertas:</p>
    <p>a) Data límite de presentación: o prazo de presentación de proposicións rematará ás catorce (14.00) horas do vixésimo sexto (26º) día natural seguinte ao da publicación deste anuncio no <em>Diario Oficial de Galicia</em>. No caso de que ese día coincida en sábado ou festivo, o prazo de admisión das proposicións rematará ás catorce (14.00) horas do primeiro día hábil seguinte.</p>
    <p>b) Documentación que hai que presentar: segundo o indicado na cláusula 3.5 do PCAP.</p>
    <p>c) Lugar da presentación: as proposicións presentaranse, en tres (3) sobres pechados, no Rexistro Xeral de Portos de Galicia, sito na praza de Europa, 5-A, 6º, de Santiago de Compostela, 15707 (teléfono: 902 40 08 70; fax: 981 54 53 24), segundo se especifica no punto 3.4 do PCAP, ou enviaranse por correo certificado dentro do prazo de admisión sinalado, conforme o disposto no artigo 80.4 do Real decreto 1098/2001, do 12 de outubro, polo que se aproba o Regulamento xeral da Lei de contratos das administracións públicas.</p>
    <p>d) Prazo durante o cal o licitador estará obrigado a manter a súa oferta: dous (2) meses desde a apertura das proposicións, en virtude do disposto nos puntos 2 e 4 do artigo 161 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>e) Criterios de adxudicación: a oferta economicamente máis vantaxosa determinarase en virtude da aplicación dos criterios establecidos na cláusula 3.6.2 do PCAP.</p>
    <p>f) Admisión de variantes: observarase o disposto no PCAP e no punto 7 dos correspondentes CCC, para cada un dos procedementos descritos no punto 2 anterior.</p>
    <p>8. Apertura de ofertas:</p>
    <p>a) Entidade: sala de xuntas de Portos de Galicia.</p>
    <p>b) Enderezo: praza de Europa, nº 5-A, 6º (Área Central).</p>
    <p>c) Localidade: 15707 Santiago de Compostela.</p>
    <p>d) Data de apertura: a apertura pública das ofertas técnicas (sobre B) levarase a cabo nun prazo non superior a sete días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte. </p>
    <p>No acto público de apertura do sobre B, a mesa fixará e dará publicidade á data, o lugar e a hora en que se procederá á apertura do sobre C.</p>
    <p>e) Hora: ás 12.00 horas.</p>
    <p>Se por algún motivo houbese que modificar a data de celebración do acto público de apertura das proposicións reflectirase a nova data no perfil do contratante.</p>
    <p>9. Outras informacións: a mesa de contratación, en cumprimento do disposto na cláusula 3.6.1.b).1 do PCAP, comprobará en acto previo a documentación do sobre A e publicará no perfil do contratante e no taboleiro de anuncios dos servizos centrais de Portos de Galicia o resultado da apertura, para que se emenden, se for o caso e dentro do prazo que se indique, os defectos materiais observados na dita documentación.</p>
    <p>10. Gastos dos anuncios: os gastos que deriven da publicación deste anuncio serán por conta do adxudicatario. </p>
    <p>Santiago de Compostela, 27 de setembro de 2012</p>
    <footer><p>José Juan Durán Hermida<br>Presidente de Portos de Galicia</p></footer>

