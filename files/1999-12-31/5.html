---
date: '1999-12-31'
id: 13F0E
page: 15
number: 252
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de novembro de 1999 pola que se extingue a autorización, por
  cesamento de actividades, do centro privado de formación profesional de
  segundo grao Azorín da Coruña.
range: Orde
url: 'https://www.xunta.gal/dog/Publicados/1999/19991231/Anuncio13F0E_gl.html'
---
<p>Visto o expediente sobre extinción de autorización, por cesamento de actividades, do centro privado de formación profesional de 2º grao Azorín, sito na Avenida de Fisterra, 280, da Coruña, iniciado ó abeiro do artigo 17.1º do Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e do punto oitavo.1º da Orde do 20 de setembro de 1995 (DOG do 15 de decembro) pola que se desenvolve o antedito decreto.</p>
<p>A consellería de Educación e Ordenación Universitaria, en virtude do establecido no artigo 16 do Decreto 133/1995 e por proposta da Dirección Xeral de Centros, e Inspección Educativa</p>
<p>DISPÓN:</p>
<p>Primeiro.-Extingui-la autorización, por cesamento de actividades, do centro privado de formación profesional de 2º grao Azorín da Coruña, do que os demais datos se relacionan no anexo desta orde.</p>
<p>Segundo.-Esta orde entrará en vigor o mesmo día da súa publicación no Diario Oficial de Galicia.</p>
<p>Terceiro.-Contra esta disposición, que esgota a vía administrativa, o interesado poderá interpoñer recurso potestativo de reposición perante o conselleiro de Educación e Ordenación Universitaria, no prazo dun mes a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de</p>
<p>xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 22 de novembro de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Código do centro: 15003972.</p>
<p>Enderezo: Avenida de Fisterra, 280.</p>
<p>Denominación: Azorín.</p>
<p>Titular: Raquel Pichel Guerrero.</p>
<p>Autorización do cesamento de actividades do centro.</p>

