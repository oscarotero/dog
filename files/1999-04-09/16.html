---
date: '1999-04-09'
id: 61AA
page: 4061
number: 67
agency: UNIVERSIDADE DE VIGO
section: III. OUTRAS DISPOSICIÓNS
title: Resolución do 3 de marzo de 1999 de delegación de competencias.
range: Resolución
url: 'https://www.xunta.gal/dog/Publicados/1999/19990409/Anuncio61AA_gl.html'
---
<p>A actividade administrativa da Universidade de Vigo leva consigo unha concentración de funcións na persoa do seu rector que aconsella, dado o seu volume, recorrer á delegación de competencias nos membros do equipo de goberno, sen esquece-lo debido respecto dos principios que informan a actividade administrativa e que a nosa constitución recolle no seu artigo 103.1ª.</p>
<p>A delegación de competencias permite a axilización administrativa necesaria que redunda en beneficio tanto da Administración coma dos administrados, dentro do máis rigoroso respecto das garantías xurídicas que a tutela dos intereses públicos esixe.</p>
<p>Na súa virtude, facendo uso das facultades que me confire o artigo 13 da Lei 30/1992 do 26 de novembro, de réxime xurídico das administracións públicas e do procedemento administrativo común e os estatutos desta universidade e demais disposicións de xeral aplicación, este rectorado decide dicta-la seguinte resolución:</p>
<p>I. Con independencia das competencias que lle recoñecen o artigo 19 da LRU e os artigos 102 e 103 dos estatutos desta universidade:</p>
<p>1. Deléganse na secretaría xeral as seguintes competencias:</p>
<p>a) Dependencia funcional da Asesoría Xurídica, sendo este o camiño a seguir para o pedimento de consultas e informes, que deba render aquela, ós órganos colexiados e unipersoais, así como ós restantes membros da comunidade universitaria.</p>
<p>b) A sinatura de certificacións supletorias dos títulos.</p>
<p>c) A expedición de certificados de actos presuntos.</p>
<p>d) A sinatura das resolucións que autoricen ou deneguen as rectificacións das actas académicas.</p>
<p>e) As materias de protocolo, medios de comunicación e coordinación do equipo rectoral.</p>
<p>f) As relacións exteriores da universidade e as relativas á ORI.</p>
<p>g) As relativas ós rexistros da universidade.</p>
<p>h) A coordinación de matrícula e proposta de calendario escolar.</p>
<p>i) As relativas á normalización lingüística.</p>
<p>2. Deléganse no vicerrector de profesorado as seguintes competencias:</p>
<p>a) Aprobación dos POD e cadro de persoal docente.</p>
<p>b) A convocatoria dos concursos de profesorado contratado.</p>
<p>c) A aprobación das listas provisionais e definitivas de admitidos nos concursos de persoal docente funcionario e contratado.</p>
<p>d) Tódolos actos relativos á situación administrativa do persoal docente, incluídos os procedementos de xubilación.</p>
<p>e) A presidencia da comisión de reclamacións.</p>
<p>3. Deléganse no vicerrector de organización académica as seguintes competencias:</p>
<p>a) As referentes á coordinación na aprobación e desenvolvemento das ensinanzas conducentes a titulacións propias da Universidade de Vigo e cursos de posgrao.</p>
<p>b) As correspondentes ó procedemento de elaboración, aprobación ou modificación de plans de estudios desta universidade.</p>
<p>c) As referentes a organización e desenvolvemento das áreas e departamentos.</p>
<p>d) As de coordinación e control dos centros adscritos.</p>
<p>e) Oferta de prazas (límite de prazas).</p>
<p>f) Oferta educativa anual.</p>
<p>g) Actualizar e/ou modifica-la normativa de xestión académica, de se-lo caso.</p>
<p>4. Delégase no vicerrector de docencia e alumnado as seguintes competencias:</p>
<p>a) As correspondentes ó acceso dos alumnos á universidade.</p>
<p>b) As referidas á organización, seguimento e avaliación da calidade docente.</p>
<p>c) As correspondentes ó rendemento escolar dos alumnos da Universidade de Vigo.</p>
<p>d) As da presidencia ou representación no xurado de bolsas do MEC, e nos procedementos das bolsas compensatorias da Xunta de Galicia, así como en calquera outra na que se convoquen bolsas para estudiantes.</p>
<p>e) Delegación da sinatura en RR.RR. polas que se resolvan pedimentos de alumnos en relación con súa actividade académica.</p>
<p>5. Deléganse no vicerrector de planificación as seguintes competencias:</p>
<p>a) A de avaliación das infraestructuras e servicios existentes, a súa mellora, modificación e programación das novas necesidades nos tres campus.</p>
<p>b) As correspondentes ás actuacións urbanísticas que afecten á Universidade de Vigo.</p>
<p>c) As de coordinación, en materias económicas, que esixan programas ou exposicións de recursos e previsións a longo e medio prazo.</p>
<p>d) A presidencia da mesa de contratación.</p>
<p>e) As relativas a tecnoloxía da información e os seus servicios.</p>
<p>6. Deléganse no vicerrector de extensión universitaria as seguintes competencias:</p>
<p>a) As de proxección da universidade na vida cultural e deportiva do territorio de influencia da Universidade de Vigo.</p>
<p>b) As correspondentes a servicios sociais, aloxamento e atención e información ó estudiante.</p>
<p>c) As de organización, celebración e seguimento dos cursos de verán.</p>
<p>d) As relativas a asociacións universitarias e voluntariado.</p>
<p>7. Deléganse no vicerrector de investigación as seguintes competencias:</p>
<p>a) A proposta, formalización e contratación de proxectos europeos.</p>
<p>b) O relacionado coas bolsas de estudios, tanto das propias coma as autonómicas, nacionais e internacionais, convocando e resolvendo as primeiras e solicitando e informando as restantes.</p>
<p>c) A promoción e avaliación da investigación.</p>
<p>d) As relativas ó servicio de bibliotecas e de publicacións.</p>
<p>e) As de equipamento de centros de investigación e as de xestión e coordinación dos recursos da investigación.</p>
<p>f) As do terceiro ciclo e doutoramento, con exclusión da sinatura dos títulos de doutor e doutora Honoris Causa.</p>
<p>g) As de política científica e difusión da actividade investigadora.</p>
<p>h) As correspondentes ós institutos universitarios.</p>
<p>i) A de formalización de pólizas de seguros de accidentes dos bolseiros.</p>
<p>8. Deléganse no vicerrector de desenvolvemento e transferencia de ciencia e tecnoloxía as seguintes competencias:</p>
<p>a) As de contratos, informes e cursos do artigo 11 da LRU.</p>
<p>b) As correspondentes á Oficina de I+D e relacións con outros centros de I+D.</p>
<p>c) A solicitude de proxectos de transferencia de resultados de investigación.</p>
<p>d) As de transferencias de tecnoloxía e patentes.</p>
<p>e) As de cursos de especialización.</p>
<p>f) As relacionadas con empresas en tódalas materias obxecto desta delegación, incluíndo a sinatura de convenios de colaboración e de cooperación educativa.</p>
<p>9. En canto ó xerente e con independencia das competencias que lle outorga o artigo 20 da LRU e o artigo 115 dos estatutos, deléganse nel as seguintes competencias:</p>
<p>a) As de xefatura de persoal funcionario e laboral de Administración e servicios.</p>
<p>b) A de ordenación dos pagamentos.</p>
<p>c) As de negociación colectiva e carreira administrativa.</p>
<p>d) As da contratación administrativa que a Lei 13/1995 e o regulamento de contratación desta universidade lle outorgan ó rector coas excepcións seguintes:</p>
<p>1º Resolución das adxudicacións e formalización dos contratos.</p>
<p>2º As resolucións de modificación, suspensión e revogación dos contratos administrativos.</p>
<p>3º As resolucións de execución forzosa.</p>
<p>II. 1) Os actos dictados como consecuencia desta delegación non poderán excede-los límites dela xa que, en caso contrario, serán nulos de pleno dereito e, en todo caso, faríase constar expresamente esta resolución rectoral e terían a consideración de actos dictados por esta autoridade.</p>
<p>2) En ningún caso poderán delegarse as competencias que se delegan nesta resolución. O rector, en todo momento, poderá avocar para si todas e cada unha das facultades que se atribúen a esta resolución.</p>
<p>3) Quedan derrogadas tódalas resolucións que se opoñan ou contradigan a esta resolución rectoral e de forma específica a R.r. do 24 de xuño de 1998.</p>
<p>4) Esta resolución terá vixencia a partir do día seguinte ó da súa publicación no DOG.</p>
<p>Vigo, 3 de marzo de 1999.</p>
<p>Domingo Docampo Amoedo</p>
<p>Rector da Universidade de Vigo</p>

