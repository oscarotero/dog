---
date: '1999-04-09'
id: '6196'
page: 4042
number: 67
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 84/1999, do 11 de marzo, polo que se aproba a bandeira do Concello de
  Dumbría (A Coruña).
range: Decreto
url: 'https://www.xunta.gal/dog/Publicados/1999/19990409/Anuncio6196_gl.html'
---
<p>O Concello de Dumbría (A Coruña) considerou conveniente adopta-la súa bandeira, na que, coa simboloxía adecuada e conforme as tradicionais pautas de presentación dos emblemas heráldicos, se represente e perpetúe a súa propia peculiaridade. Para iso, e de acordo coas facultades que lle confiren as disposicións legais vixentes, elevou o informe histórico heráldico, co seu correspondente brasón e representación gráfica, para a súa aprobación definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e outras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente tramitouse conforme as normas do procedemento establecidas na Lei 7/1985, do 2 de abril, reguladora das bases de réxime local, Lei 5/1997, do 22 de xullo, de Administración local de Galicia, no Regulamento de organización, funcionamento e réxime xurídico das corporacións locais, aprobado polo R.D. 2568/1986, do 28 de novembro, e mais no Decreto 258/92, do 10 de setembro, da Xunta de Galicia, polo que se regula o procedemento e normas heráldicas para adopción, modificación ou rehabilitación dos escudos e bandeiras das corporacións locais e outras entidades locais, e no Decreto 369/1998, do 10 de decembro, polo que se regula a composición e funcións da Comisión de Heráldica da Xunta de Galicia, que derroga o anterior.</p>
<p>Visto o informe favorable emitido pola Comisión de Heráldica da Xunta de Galicia, ó fundamento e representación gráfica da descrición proposta polo Concello de Dumbría sobre a base das figuras recollidas nas súas armerías municipais.</p>
<p>Na súa virtude por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día once de marzo de mil novecentos noventa e nove,</p>
<p>DISPOÑO:</p>
<p>Artigo único.-Aproba-la bandeira do Concello de Dumbría (A Coruña), que quedará organizada do seguinte xeito: sobre pano amarelo, tres franxas verticais e ondadas de azul, branco e azul.</p>
<p>Santiago de Compostela, once de marzo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

