---
date: '2003-07-21'
id: 1787A
page: 9
number: 140
agency: CONCELLO DA CORUÑA
section: VI. ANUNCIOS
title: Anuncio (PPA 1/2000).
range: Anuncio
url: 'https://www.xunta.gal/dog/Publicados/2003/20030721/Anuncio1787A_gl.html'
---
<p>O Pleno do Concello, en sesión realizada o día 10 de marzo de 2003, adoptou, entre outros, o seguinte acordo:</p>
<p>Primeiro.-Declarar emendado o erro detectado no documento definitivamente aprobado do plan parcial do sector de solo urbanizable S-10 Parque Ofimático, presentado polo Instituto Galego da Vivenda e Solo.</p>
<p>Segundo.-Valida-lo documento do plan parcial do sector de solo urbanizable S-10 Parque Ofimático, presentado polo Instituto Galego da Vivenda e Solo, en data 12 de novembro de 2002, a modo dun documento refundido de plan parcial.</p>
<p>Terceiro.-Levanta-la suspensión da eficacia do acordo de aprobación definitiva do plan parcial do sector de solo urbanizable S-10 Parque Ofimático, outorgando eficacia ó documento refundido de plan parcial presentado con data 12 de novembro de 2002.</p>
<p>Cuarto.-Comunica-lo presente acordo á Consellería de Política Territorial, Obras Públicas e Vivenda, de conformidade co establecido no artigo 92.5º da Lei 9/2002, do 30 de decembro, de ordenación urbanística e protección do medio rural de Galicia.</p>
<p>Quinto.-Publica-lo presente acordo no BOP e no Diario Oficial de Galicia.</p>
<p>Sexto.-Notifica-lo presente acordo ós interesados no procedemento administrativo.</p>
<p>Este acordo pon fin á vía administrativa, podendo interpor contra el, con carácter potestativo, recurso de reposición perante o órgano que o dictou, no prazo dun mes, ou directamente recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, ámbolos dous prazos contados a partir do día seguinte a aquel no que se practicou a notificación ou, se é o caso, a publicación; todo iso de conformidade cos artigos 116 e 117 da Lei 30/1992, do 26 de novembro, de réxime xurídico das administracións públicas</p>
<p>e do procedemento administrativo común, en relación co artigo 46 da Lei da xurisdicción contencioso-administrativa, do 13 de xullo de 1998, sen prexuízo de calquera outro que estime pertinente.</p>
<p>O que se publica para xeral coñecemento e para produci-los efectos previstos no presente acordo.</p>
<p>A Coruña, 19 de marzo de 2003.</p>
<p>Salvador Fernández Moreda</p>
<p>Concelleiro delegado de Urbanismo</p>

