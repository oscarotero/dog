---
date: '2003-07-21'
id: 177C2
page: 9
number: 140
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: II. AUTORIDADES E PERSOAL
title: >-
  Decreto 307/2003, do 11 de xullo, polo que se designan os vocais
  representantes da Xunta de Galicia no Consello Rector da Escola Galega de
  Administración Pública.
range: Decreto
url: 'https://www.xunta.gal/dog/Publicados/2003/20030721/Anuncio177C2_gl.html'
---
<p>O artigo 7 da Lei 4/1987, do 27 de maio, de creación da Escola Galega de Administración Pública, modificado pola Lei 10/1989, do 10 de xullo, establece no punto 3 b) que formarán parte como vocais do Consello Rector, cinco representantes da Xunta de Galicia designados polo Consello da Xunta de Galicia.</p>
<p>De conformidade con iso, mediante o Decreto 289/1994, do 30 de setembro, designáronse os vocais representantes da Xunta de Galicia no Consello Rector da EGAP.</p>
<p>Con posterioridade ás modificacións introducidas nas estructuras orgánicas dos departamentos da Xunta de Galicia, fixadas definitivamente polo Decreto 23/2003, do 20 de xaneiro, outorgando unha nova denominación a algúns dos cargos ós que se facía mención no antedito Decreto 289/1994, aconsellan adapta-la composición do Consello Rector da EGAP ás novas circunstancias.</p>
<p>Na súa virtude, por proposta do conselleiro da Presidencia, Relacións Institucionais e Administración Pública, logo de deliberación do Consello da Xunta de Galicia na súa reunión do once de xullo de dous mil tres,</p>
<p>DISPOÑO:</p>
<p>Artigo único.-Designar como vocais representantes da Xunta de Galicia no Consello Rector da Escola Galega de Administración Pública os titulares dos seguintes órganos:</p>
<p>a) O secretario xeral da Consellería da Presidencia, Relacións Institucionais e Administración Pública.</p>
<p>b) O director xeral-xefe da Asesoría Xurídica da Xunta de Galicia.</p>
<p>c) O inspector xeral de Servicios.</p>
<p>d) O director xeral de Orzamentos.</p>
<p>e) O director xeral de Administración local.</p>
<p>Disposición derrogatoria</p>
<p>Queda derrogado o Decreto 289/1994, do 30 de setembro, polo que se designan os vocais representantes da Xunta de Galicia no Consello Rector da EGAP.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, once de xullo de dous mil tres.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Coselleiro da Presidencia, Relacións Institucionais e Administración Pública</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

