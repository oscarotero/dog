---
date: '2002-08-05'
id: F346
page: 11
number: 149
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 17 de xullo de 2002, da Secretaría Xeral do Servicio Galego de
  Saúde, pola que se constitúe a área de coidados cardiolóxicos cirúrxicos do
  Hospital do Meixoeiro.
range: Resolución
url: 'https://www.xunta.gal/dog/Publicados/2002/20020805/AnuncioF346_gl.html'
---
<p>O Decreto 37/2001, do 1 de febreiro, de configuración de áreas de servicio compartido en estructuras hospitalarias do Servicio Galego de Saúde, formula, entre outros fins, procura-lo aproveitamento do potencial dos recursos asistenciais presentes nos hospitais públicos, co obxecto de optimiza-la calidade da asistencia sanitaria prestada.</p>
<p>A publicación do devandito decreto crea un novo marco de actuación que permite a aplicación de técnicas que optimizan a asignación de recursos, axi</p>
<p>lizan o acceso ós servicios e melloran a satisfacción dos cidadáns, intregrando funcionalmente, neste caso, as unidades de alta especialización e complexidade do Instituto de Medicina Técnica no Hospital do Meixoeiro, centro hospitalario público dependente do Servicio Galego de Saúde.</p>
<p>Levarase a cabo paulatinamente o cambio da cola de programación desde Povisa ó Hospital do Meixoeiro, mediante o traslado das historias clínicas dos pacientes desde o devandito instituto. O Servicio de Admisión do Hospital do Meixoeiro abrirá a historia ou introducirá na historia preexistente, segundo proceda, toda a documentación achegada, incluíndo na súa lista de espera ós pacientes coa data que figure no anexo de inclusión de Povisa.</p>
<p>A integración dos recursos asistenciais existentes co fin de lograr unha atención integral, eficiente e continuada, é un criterio básico de xestión no eido da sanidade pública. Por isto cómpre que o Sergas se beneficie do traballo simultáneo e coordinado de ámbalas dúas institucións mediante a constitución dunha área de servicio compartido para as prestacións propias dos coidados cardilóxicos cirúrxicos.</p>
<p>Por todo isto, ó abeiro do disposto no artigo 4 do Decreto 37/2001, do 1 de febreiro, de configuración de áreas de servicio compartido en estructuras hospitalarias do Servicio Galego de Saúde, elaborado o plan asistencial desta área de servicio compartido polo xerente do Hospital do Meixoeiro, e unha vez emitido informe favorable da División de Asistencia Sanitaria do 12 de xullo de 2002,</p>
<p>RESOLVO:</p>
<p>Artigo único.-Constitúese a Área do Servicio Compartido de Coidados Cardiolóxicos Cirúrxicos do Hospital do Meixoeiro, nomeando a directora operativa do devandito hospital como coordinadora asistencial da devandita área.</p>
<p>Santiago de Compostela, 17 de xullo de 2002.</p>
<p>Manuel A. Silva Romero</p>
<p>Secretario xeral do Servicio Galego de Saúde</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

