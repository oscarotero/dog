---
date: '2015-12-29'
id: G0424-161215-0003
page: 49675
number: 247
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 15 de decembro de 2015, da Xefatura Territorial de Lugo, pola que se
  lle notifica ao titular dun predio afectado a resolución pola que se someteu a
  información pública a solicitude de autorización administrativa previa, de
  construción e a declaración de utilidade pública, en concreto, do proxecto da
  instalación eléctrica liña de media tensión derivada Macedo, no concello de
  Palas de Rei (expediente IN334 A-2014/4-2).
range: Cédula
url: >-
  https://www.xunta.gal/dog/Publicados/2015/20151229/AnuncioG0424-161215-0003_gl.html
---
<p>Ante a imposibilidade de notificación ao titular do predio número 30 (polígono 65-parcela 632) por resultar descoñecido, mediante esta cédula practícaselle a preceptiva notificación da Resolución do 10 de novembro de 2015, desta xefatura territorial, pola que se someteu a información pública a solicitude de autorización administrativa previa e de construción e a declaración de utilidade pública, en concreto, da instalación eléctrica liña de media tensión derivada Macedo, promovida pola empresa Unión Fenosa Distribución, S.A. (expediente IN334 A-2014/4-2).</p>
    <p>Comunícaselle que a dita resolución se publicou no Diario Oficial de Galicia do 1 de decembro de 2015, que no seu anexo se insire a relación de predios afectados, entre os cales figura o predio número 30 coas súas afeccións, que o proxecto da instalación eléctrica se poderá examinar nesta xefatura territorial da Consellería de Economía, Emprego e Industria (Edificio Administrativo da Xunta de Galicia en Lugo, rolda da Muralla, nº 70, andar baixo 2, Lugo) e que poderá presentar as alegacións que considere oportunas no prazo de vinte (20) días a partir do seguinte ao da publicación desta cédula no Boletín Oficial del Estado.</p>
    <p>Esta cédula expídese para que conste e lle sirva de notificación ao titular descoñecido do citado predio, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Lugo, 15 de decembro de 2015</p>
    <footer><p>Pilar Fernández López<br>Xefa territorial de Lugo</p></footer>

