---
date: '2015-12-29'
id: G0181-211215-0003
page: 49715
number: 247
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 18 de decembro de 2015 polo que se somete ao trámite de información
  pública o proxecto de construción de mellora do trazado na AC-133, treito p.q.
  9+600 ao 10+000, de clave AC/12/095.06, así como a relación individual de
  bens, dereitos e propietarios afectados polo proxecto referenciado.
range: Anuncio
url: >-
  https://www.xunta.gal/dog/Publicados/2015/20151229/AnuncioG0181-211215-0003_gl.html
---
<p>Por Resolución da Axencia Galega de Infraestruturas do 16 de outubro de 2012 aprobouse o proxecto de construción da mellora do trazado na AC-133, treito: p.q. 9+600 ao 10+000, de clave: AC/12/095.06.</p>
    <p>Este proxecto de construción ten por obxecto a mellora do trazado da estrada AC-133, entre o p.q. 9+600 e o 10+000, no termo municipal de Mugardos, coa finalidade de aumentar a seguridade, eficacia e comodidade da circulación na vía proxectada, así como ordenar e regular o tráfico rodado.</p>
    <p>As actuacións incluídas no presente proxecto consisten na ampliación dos raios de dúas curvas sucesivas situadas no p.q. 9+820 e no p.q. 9+870, modificando o trazado actual da estrada AC-133 nunha lonxitude de 177 metros.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o mencionado proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado da estrada.</p>
    <p>Segundo. Que, simultaneamente ao trámite sinalado no parágrafo anterior para os efectos previstos no artigo 56.1 do Regulamento de expropiación forzosa, se someta a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas da Coruña (r/ Vicente Ferrer, 2, 15008 A Coruña) e na Casa do Concello de Mugardos (avenida de Galicia, 45, 15620 Mugardos), así mesmo, na páxina web da Consellería de Infraestruturas e Vivenda (http://www.cmati.xunta.es/tema/c/Infraestruturas_Estradas) atópase á disposición dos interesados o documento completo do proxecto de construción.</p>
    <p>Santiago de Compostela, 18 de decembro de 2015</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Relacion de bens, dereitos e propietarios afectados</h2>
    <p>Proxecto de construción de mellora do trazado na estrada AC-133, p.q. 9+600 ao 10+000</p>
    <p>Clave: AC/12/095.06</p>
    <p>Concello de Mugardos</p>
    <table>
     <tbody>
      <tr>
       <td>Nº predio</td>
       <td>Referencia catastral</td>
       <td>Apelidos e nome</td>
       <td>Tipo de terreo</td>
       <td>Tipo de solo</td>
       <td>Área afectada (m2)</td>
      </tr>
      <tr>
       <td>1</td>
       <td>1222701NJ6112S0001MU</td>
       <td>Arcebispado de Santiago de Compostela</td>
       <td>Urbano</td>
       <td>Solo sen clasificar, obras de urbanización e xardinaría</td>
       <td>173,49</td>
      </tr>
      <tr>
       <td>2</td>
       <td>1222702NJ6112S0001OU</td>
       <td>Saavedra Vilar, Juan</td>
       <td>Urbano</td>
       <td>Solo sen clasificar, obras de urbanización e xardinaría</td>
       <td>474,66</td>
      </tr>
      <tr>
       <td>3</td>
       <td>1222703NJ6112S0001KU</td>
       <td>Cortizas S/S, Aurora</td>
       <td>Urbano</td>
       <td>Solo sen clasificar, obras de urbanización e xardinaría</td>
       <td>849,79</td>
      </tr>
      <tr>
       <td>4</td>
       <td>1222704NJ6112S0001RU</td>
       <td>García Fernández, Carmen</td>
       <td>Urbano</td>
       <td>Solo sen clasificar, obras de urbanización e xardinaría</td>
       <td>372,63</td>
      </tr>
      <tr>
       <td>5</td>
       <td>1222705NJ6112S0001DU</td>
       <td>García Sardina, Josefa</td>
       <td>Urbano</td>
       <td>Solo sen clasificar, obras de urbanización e xardinaría</td>
       <td>95,34</td>
      </tr>
     </tbody>
    </table>

