---
date: '2015-12-29'
id: L390-221215-0016
page: 49733
number: 247
agency: Concello de Vilar de Santos
section: VI. Anuncios. b) Administración local.
title: >-
  ANUNCIO de información pública da aprobación inicial do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2015/20151229/AnuncioL390-221215-0016_gl.html
---
<p>Faise público que o Pleno da Corporación, en sesión que tivo lugar o 22 de decembro de 2015, aprobou inicialmente o Plan xeral de ordenación municipal do Concello de Vilar de Santos.</p>
    <p>De conformidade co previsto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, o plan aprobado inicialmente con todos os documentos integrantes do expediente tramitado, incluído o informe de sustentabilidade ambiental, sométese ao trámite de información pública, durante un prazo de dous meses, mediante anuncio que se publicará no <em>Diario Oficial de Galicia</em> e en dous dos xornais de maior difusión na provincia de Ourense, o cal se computará a partir da publicación deste anuncio no <em>Diario Oficial de Galicia</em>.</p>
    <p>Este acordo implica a suspensión do outorgamento de licenzas nos termos recollidos no dito acordo de aprobación inicial.</p>
    <p>O expediente completo poderá ser examinado nas oficinas municipais, e o acordo de aprobación inicial e o documento aprobado, ademais, na páxina web do concello www.vilardesantos.com.</p>
    <p>Vilar de Santos, 22 de decembro de 2015</p>
    <footer><p>Xoán Xosé Jardón Pedras<br>Alcalde</p></footer>

