---
date: '2015-12-29'
id: G0426-141215-0010
page: 49696
number: 247
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 9 de decembro de 2015, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do 9
  de decembro de 2015, do Xurado Provincial de Montes de Ourense, relativa ao
  deslindamento entre as comunidades de montes veciñais en man común do Pereiro
  e da Mezquita, no concello da Mezquita.
range: Anuncio
url: >-
  https://www.xunta.gal/dog/Publicados/2015/20151229/AnuncioG0426-141215-0010_gl.html
---
<p>Examinada a solicitude de conciliación formulada pola CMVMC do Pereiro, resultan os seguintes</p>
    <p>Feitos.</p>
    <p>Primeiro. Con data do 16 de marzo de 2015 (número de entrada 40363/rx 509444) presentouse unha solicitude co obxecto de que o Xurado Provincial de Montes Veciñais en Man Común ditase resolución aprobatoria sobre o deslindamento parcial levado a cabo entre a CMVMC do Pereiro e a CMVMC da Mezquita. O día 17 de agosto de 2015 achegouse a seguinte documentación: acta de deslindamento parcial; acta de conciliación redactada no Xulgado de Paz da Mezquita e o certificado de aprobación en asemblea da acta de deslindamento.</p>
    <p>Segundo. Con data do 25 de setembro de 2015, o Servizo de Montes informou sobre que a documentación achegada cumpría as exixencias previstas no artigo 53 da Lei 7/2012, do 28 de xuño, de montes de Galicia, e que o deslindamento realizado establece o límite entre ambos os dous montes dun xeito claro e inequívoco.</p>
    <p>Terceiro. Na documentación presentada achégase plano no cal queda definida a superficie obxecto de deslindamento.</p>
    <p>Consideracións legais e técnicas.</p>
    <p>Primeiro. Esta resolución dítase o abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento que cómpre seguir no deslindamento entre montes veciñais en man común e establece que o Xurado Provincial de Clasificación de Montes Veciñais en Man Común, logo do exame da documentación presentada, ditará resolución que será publicada no Diario Oficial de Galicia e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común, de acordo co informe favorable do Servizo de Montes, do 25 de setembro de 2015, acordou por unanimidade o día 4 de novembro de 2015:</p>
    <p>Aprobar o acto de conciliación acadado entre a CMVMC do Pereiro e a CMVMC da Mezquita, ambas no concello da Mezquita, de acordo co exposto no feito terceiro.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición, perante o Xurado Provincial de Clasificación de Montes Veciñais en Man Común de Ourense, no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta resolución, de acordo co disposto no artigo 12 da Lei 13/1989; nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 9 de decembro de 2015</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes<br>Veciñais en Man Común de Ourense</p></footer>

