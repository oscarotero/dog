---
date: '2015-12-29'
id: G1440-221215-0007
page: 49737
number: 247
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación, por procedemento aberto, para a contratación da
  subministración de combustible para o parque móbil e de maquinaria na zona de
  influencia da planta de transferencia de residuos sólidos urbanos no
  Carballiño.
range: Anuncio
url: >-
  https://www.xunta.gal/dog/Publicados/2015/20151229/AnuncioG1440-221215-0007_gl.html
---
<p>No perfil do contratante publícanse íntegros os pregos de condicións para a contratación, mediante procedemento aberto, da subministración de combustible para o parque móbil e de maquinaria da Deputación Provincial de Ourense na zona de influencia da planta de transferencia de RSU no Carballiño, cun tipo de licitación de 175.000,00 € (IVE e demais tributos incluídos). As proposicións presentaranse ata as 14.00 horas do décimo quinto (15º) día natural contado desde o seguinte ao da publicación do anuncio de licitación no DOG, no Rexistro da Deputación Provincial de Ourense. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no mencionado prego de condicións, que será facilitado gratuitamente aos que o soliciten, no Rexistro da Deputación Provincial de Ourense; rúa Progreso, nº 32, ou por teléfono: 988 31 75 40 e fax: 988 31 75 02, ou na páxina web da Deputación www.depourense.es .</p>
    <p>Sen prexuízo de calquera outros recursos que se consideren procedentes, o prego de condicións, os anuncios de licitación e os demais documentos contractuais que establezan as condicións que teñan que rexer a licitación serán susceptibles de recurso potestativo de reposición, ante a Presidencia da Deputación, no prazo dun mes e, alternativamente, de recurso contencioso-administrativo, ante o Xulgado do Contencioso-Administrativo de Ourense, no prazo de dous (2) meses, contados ambos os prazos desde o día seguinte ao da publicación dos anuncios de licitación ou, de ser o caso, da última publicación (si non son simultáneos).</p>
    <p>Ourense, 7 de decembro de 2015</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

