---
date: '2017-09-11'
id: CA01-050917-0001
page: 42110
number: 172
agency: Consellería de Facenda
section: IV. Oposicións e concursos.
title: >-
  RESOLUCIÓN do 4 de setembro de 2017, do tribunal designado para xulgar o
  proceso selectivo para o ingreso no corpo de xestión da Administración xeral
  da Comunidade Autónoma de Galicia, subgrupo A2, escala técnica de finanzas,
  convocado pola Orde do 2 de decembro de 2016, pola que se dá publicidade a
  diversos acordos.
range: Resolución
url: >-
  https://www.xunta.gal/dog/Publicados/2017/20170911/AnuncioCA01-050917-0001_gl.html
---
<p>En sesión que tivo lugar o día 4 de setembro de 2017, o tribunal nomeado pola Orde do 22 de maio de 2017 (DOG número 100, do 29 de maio), para cualificar o proceso selectivo para o ingreso no corpo de xestión da Administración xeral da Comunidade Autónoma de Galicia, subgrupo A2, escala técnica de finanzas, convocado pola Orde do 2 de decembro de 2016 (DOG número 240, do 19 de decembro),</p>
    <h2>ACORDOU:</h2>
    <p>Primeiro. Á vista das reclamacións presentadas, anular a pregunta 82. O seu lugar pasa a ser ocupado pola pregunta de reserva número 101.</p>
    <p>Segundo. De conformidade co disposto na base II.1.1.1 da convocatoria, así como na Resolución deste tribunal do 12 de xullo de 2017, superaron o primeiro exercicio do proceso selectivo os aspirantes que obtiveron unha puntuación mínima de dez puntos (10 puntos), puntuación que equivale a sesenta e dúas (62) respostas correctas. Para estes efectos, fíxase en 60 o número máximo de aspirantes que superaron o exercicio, ao teren acadado as mellores puntuacións no conxunto de todas as quendas, respondendo correctamente, como mínimo, ao 55 % das preguntas do cuestionario consideradas válidas e unha vez feitas as deducións previstas na citada base. </p>
    <p>Todas as persoas aspirantes con idéntica puntuación a aquel aprobado coa nota de corte consideraranse igualmente aprobadas, aínda que se superase o número de 60 persoas aspirantes anteriormente indicado.</p>
    <p>As persoas aspirantes que conserven a nota acadada no primeiro exercicio do proceso selectivo convocado pola Orde do 18 de maio de 2015 pola que se convoca proceso selectivo para o ingreso no corpo de xestión da Administración da Xunta de Galicia, subgrupo A2, escala técnica de finanzas, non computarán dentro do número máximo dos 60 aspirantes establecido.</p>
    <p>Terceiro. Publicar as puntuacións obtidas polas persoas presentadas ao primeiro exercicio do proceso selectivo para o ingreso no corpo de xestión da Administración xeral da Comunidade Autónoma de Galicia, subgrupo A2, escala técnica de finanzas no lugar onde se realizou o exercicio e no portal web corporativo funcionpublica.xunta.gal.</p>
    <p>Cuarto. De acordo co disposto na base II.2.8 da convocatoria, os aspirantes poderán presentar as alegacións que consideren oportunas con relación ás puntuacións, no prazo de dez (10) días hábiles contados desde o seguinte ao de publicación desta resolución no Diario Oficial de Galicia.</p>
    <p>Quinto. De conformidade co disposto na base IV.13 da convocatoria, contra esta resolución poderase interpoñer recurso de alzada ante o conselleiro competente en materia de función pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 4 de setembro de 2017</p>
    <footer><p>Pablo Leis Mol<br>Presidente do tribunal</p></footer>

