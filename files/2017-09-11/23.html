---
date: '2017-09-11'
id: G0424-220817-0011
page: 42137
number: 172
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 16 de agosto de 2017, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Quiroga (expediente IN407A 2017/19-2,
  8486 AT).
range: Resolución
url: >-
  https://www.xunta.gal/dog/Publicados/2017/20170911/AnuncioG0424-220817-0011_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, Velle, Ourense.</p>
    <p>Denominación: ampliación de potencia CT Albaredos (27AB81).</p>
    <p>Situación: concello de Quiroga.</p>
    <p>Características técnicas:</p>
    <p>1. Centro de transformación 100/24/20 B2 intemperie, de 100 kVA, para unha tensión nominal de 20 kV e relación de transformación 20.000/400 V, con illante de aceite mineral, situado no pórtico existente composto por dous apoios de formigón tipo HV-13/800.</p>
    <p>2. Novo interruptor tetrapolar e novos pararraios autoválvulas para o CT Albaredos (27AB81). Aprovéitase o pórtico existente, composto por dous apoios de formigón, que conteñen o citado centro de transformación xa que son de características físico-mecánicas suficientes e está en bo estado.</p>
    <p>3. No apoio de formigón anterior ao CT Albaredos (27AB81) substitúese o seccionador existente de tipo SXS por un novo tipo de seccionador fusible de tipo XS, para protección e manobra do mencionado centro.</p>
    <p>4. O CT Albaredos (27AB81) aliméntase electricamente a través da LMT aérea existente procedente da saída RUA806 (Sequeiros, 6) da subestación A Rúa.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310, do 27 de decembro) do sector eléctrico e no título VII, capítulo II do Real decreto 1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro) polos que se crea e establece a estrutura orgánica da consellería, e tendo en conta o Decreto 9/2017, do 12 de xaneiro (DOG núm. 22, do 1 de febreiro) sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce (12) meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 16 de agosto de 2017</p>
    <footer><p>A xefa territorial de Lugo<br>P.A. (Artigo 62.3 e 63.1.b) do Decreto 175/2015, do 3 de decembro)<br>Álvaro Rodríguez Vázquez<br>Xefe do Servizo de Administración Industrial de Lugo</p></footer>

