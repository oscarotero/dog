---
date: '2012-03-15'
id: O150-080312-13188
page: 9305
number: 53
agency: Escola Galega de Administración Pública
section: III. Outras disposicións.
title: >-
  RESOLUCIÓN do 6 de marzo de 2012, da Escola Galega de Administración Pública
  pola que se convoca o Curso práctico sobre territorio e paisaxe en Galicia.
range: Resolución
url: >-
  https://www.xunta.gal/dog/Publicados/2012/20120315/AnuncioO150-080312-13188_gl.html
---
<p>Dentro do plan de actividades da Escola Galega de Administración Pública para o ano 2012 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración con Colexio de Enxeñeiros de Camiños, Canles e Portos de Galicia, coa Dirección Xeral de Sostibilidade e Paisaxe e coa Dirección Xeral de Administración Local, de conformidade cos convenios asinados no seu día cos distintos organismos, o Curso práctico sobre territorio e paisaxe en Galicia conforme ás seguintes bases:</p>
    <p>1. Obxectivos.</p>
    <p>– Achegar ao alumnado o contido da nova Guía de estudos de impacto e integración paisaxística.</p>
    <p>– Describir os aspectos máis destacados das Directrices de Ordenación do Territorio e do Plan de Ordenación Territorial.</p>
    <p>– Influencia dos documentos anteriores e exixencias na tramitación administrativa da avaliación ambiental de proxectos.</p>
    <p>– Coñecer a estrutura e o funcionamento do Instituto de Estudos do Territorio.</p>
    <p>2. Contidos.</p>
    <p>Directrices de ordenación do territorio (DOT) e Plan de Ordenación do Litoral (DOT).</p>
    <p>Avaliación de impacto ambiental. Recomendacións na tramitación administrativa da avaliación ambiental de proxectos.</p>
    <p>Guía de estudos de impacto e integración paisaxística. Catálogos de paisaxe e directrices de paisaxe.</p>
    <p>Ferramentas de xestión dixital para a representación e o deseño gráfico, aplicadas a proxectos de paisaxe.</p>
    <p>Taller de proxectos I e II.</p>
    <p>3. Destinatarios.</p>
    <p>– Persoal da Administración local e autonómica de Galicia, que queiran formarse na aplicación práctica destes documentos.</p>
    <p>– Técnicos que participen na redacción de proxectos, que queiran ampliar os seus coñecementos sobre as DOT, o POL e coñecer a nova Guía de estudos de impacto e integración paisaxística.</p>
    <p>– Estudantes universitarios que desexen completar a súa formación en temas ambientais.</p>
    <p>4. Desenvolvemento.</p>
    <p>Este curso desenvolverase na Escola Galega de Administración Pública (EGAP) os días 26 e 27 de marzo de 2012.</p>
    <p>Duración: 17 horas lectivas, en horario de mañá e tarde das 9.00 ás 14.00 horas e das 16.00 ás 20.00 horas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Solicitudes.</p>
    <p>Inscrición e pagamento de dereitos no Colexio de Enxeñeiros de Camiños, Canles e Portos de Galicia (http://www.ciccpgalicia.es)</p>
    <p>7. Prazo.</p>
    <p>O prazo de presentación de solicitudes finalizará o xoves 22 de marzo de 2012.</p>
    <p>8. Modificacións.</p>
    <p>A EGAP, xunto coas entidades asinantes do convenio, resérvanse a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustificase a súa realización.</p>
    <p>9. Certificado de asistencia.</p>
    <p>Será entregado un certificado de asistencia a aquelas persoas inscritas que participasen asiduamente e sempre que a súa asistencia sexa igual ou superior ao 85% das horas lectivas programadas. Neste documento aparecerán de forma expresa o contido, a data e o lugar de realización deste curso, así como a súa puntuación.</p>
    <p>10. Puntuación.</p>
    <p>De conformidade co establecido no Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/as funcionarios/as con habilitación de carácter estatal, a puntuación para os alumnos que superen este curso establécese en 0,10 puntos.</p>
    <p>Santiago de Compostela, 6 de marzo de 2012.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>

