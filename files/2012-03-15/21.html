---
date: '2012-03-15'
id: G2348-240212-12658
page: 9340
number: 53
agency: Xulgado do Social número 5 da Coruña
section: V. Administración de xustiza.
title: EDICTO de notificación de sentenza  (974/2011).
range: Edicto
url: >-
  https://www.xunta.gal/dog/Publicados/2012/20120315/AnuncioG2348-240212-12658_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 974/2011 deste xulgado do social, seguido por instancia de Jesús Ángel Saavedra Gómez, José Luis Vázquez Bergondo contra a empresa Fondo de Garantía Salarial, Transfrinor, S.L., sobre ordinario, se ditou a seguinte resolución:</p>
    <p>«Decido que debo estimar e estimo a demanda que en materia de cantidade foi interposta por Jesús Ángel Saavedra Gómez e José Luis Vázquez Bergondo, contra Transfrinor, S.L., e en consecuencia, debo condenar e condeno a entidade Transfrinor, S.L., a que aboe aos demandantes as cantidades que a continuación se explicitan, incrementadas nos xuros do 10% por demora e aplicable aos conceptos salariais:</p>
    <p>A Jesús Ángel Saavedra Gómez, a cantidade de 12.098,63 €, por salarios dos meses de agosto de 2010 a febreiro de 2011, ambos os dous, inclusive pagas extras de marzo, verán e Nadal de 2010, así como a compensación económica polas vacacións non gozadas.</p>
    <p>A José Luis Vázquez Bergondo, a cantidade de 12.645,37 €, por salarios dos meses de agosto de 2010 a febreiro de 2011, ambos os dous, inclusive pagas extras de marzo, verán e Nadal de 2010, así como a compensación económica polas vacacións non gozadas.</p>
    <p>Coa intervención procesual do Fondo de Garantía Salarial.</p>
    <p>Notifíquese esta resolución ás partes facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada non se admitirá este sen a previa consignación do importe da condena que deberá ingresar na conta do Xulgado do Social número 5 da Coruña, aberta no grupo Banesto, n.º 47570000, código 36 e número de expediente, máis 300 € do depósito especial indicado no artigo 229.1.a) da LRXS. Ambos os dous ingresos deberán efectuarse por separado na mesma conta corrente antes indicada, podendo substituír a empresa o importe da consignación pola constitución a disposición deste xulgado de aval bancario por tempo indefinido e con responsabilidade solidaria do avalista.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo».</p>
    <p>Advírtese ao destinatario empresa Transfrinor, S.L, que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 24 de febreiro de 2012.</p>
    <footer><p>Secretaria xudicial</p></footer>

