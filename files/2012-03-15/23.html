---
date: '2012-03-15'
id: CA02-010312-12868
page: 9343
number: 53
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 24 de febreiro de 2012, da Dirección Xeral de Mobilidade, pola que
  se notifica a resolución dunha subvención tramitada por este centro directivo.
range: Cédula
url: >-
  https://www.xunta.gal/dog/Publicados/2012/20120315/AnuncioCA02-010312-12868_gl.html
---
<p>O interesado que se inclúe na relación anexa solicitou unha subvención, tramitada por este centro directivo, dirixida aos titulares de autorizacións de transporte da serie VT-N para instalar sistemas de seguranza, información, cobramento e localización nos seus vehículos (Orde do 21 de decembro de 2010, DOG do 31 de decembro). Porén, segundo consta no expediente, intentada a notificación da resolución no enderezo indicado para o efecto polo interesado, esta non se puido efectuar. En consecuencia, e de acordo co disposto polo artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, acórdase facer a notificación por medio de anuncios no <em>Diario Oficial de Galicia</em> e no taboleiro de edictos dos concellos respectivos.</p>
    <p>Os interesado poderá examinar a resolución completa na Subdirección Xeral de Ordenación do Transporte (Dirección Xeral de Mobilidade), sita na Praza de Europa, 5 A, 2.º andar, Área Central, As Fontiñas, Santiago de Compostela, das 9.00 ás 14.00 horas, de luns a venres.</p>
    <p>Contra a devandita resolución, que esgota a vía administrativa, o interesado poderá interpoñer potestativamente recurso de reposición ante o mesmo órgano que a ditou, no prazo dun mes contado desde o día seguinte ao da súa notificación; ou ben, alternativamente, poderá ser impugnada directamente ante a Sala do Contencioso-Administrativo do Tribunal Superior de Xustiza de Galicia, no prazo de dous meses computados do mesmo xeito.</p>
    <p>Santiago de Compostela, 24 de febreiro de 2012.</p>
    <footer><p>Miguel Rodríguez Bugarín<br>Director xeral de Mobilidade</p></footer>
    <h2>ANEXO</h2>
    <p class="basic-paragraph">Orde do 21 de decembro de 2010 (DOG do 31 de decembro) pola que se<br>establecen as bases reguladoras para a concesión de subvencións aos<br>titulares de autorizacións de transporte da serie VT-N para instalar sistemas<br>de seguranza, información, cobramento e localización nos seus vehículos</p>
    <table>
     <tbody>
      <tr>
       <td>N.º expediente</td>
       <td>Interesado</td>
       <td>Último enderezo coñecido</td>
       <td>Sentido da resolución</td>
      </tr>
      <tr>
       <td>TAX-13/2011</td>
       <td>Jesús Barreiro Castro</td>
       <td>Avda. Cruceiro da Coruña, 54, 2.º,
        15704 Santiago de Compostela</td>
       <td>Outorgamento (1.500,000 €)</td>
      </tr>
     </tbody>
    </table>

