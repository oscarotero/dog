---
date: '2003-09-24'
id: 1B3D2
page: 12
number: 185
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do estudio de detalle para determinación de
  rasantes de zona verde sita entre a avenida de Vigo e rúa de nova apertura,
  formulado por Carlos Romero García.
range: Anuncio
url: 'https://www.xunta.gal/dog/Publicados/2003/20030924/Anuncio1B3D2_gl.html'
---
<p>O Pleno da Corporación, en sesión de un de agosto de dous mil tres, adoptou o seguinte acordo:</p>
<p>Primeiro.-Estimar parcialmente a alegación formulada por José Paz Andrade no período de información pública subsecuente á aprobación inicial de 1-7-2002 do estudio de detalle para determinación de rasantes da zona verde situada entre a a avda. de Vigo e rúa de nova apertura promovida por Carlos Romero García, dispoñéndose a modificación da situación da escaleira prevista de conexión entre os dous niveis que se grafan para evitar afección ó alegante, propietario do predio colindante, que lle poidan ocasionar prexuízos ou altera-las condicións de ordenación da súa parcela, desestimando as restantes alegacións formuladas polo sr. Paz Andrade de acordo cos informes técnicos transcritos no expositivo e que se incorporan ó texto deste acordo e se aceptan como motivación ó abeiro do artigo 89.5º da Lei 30/1992, de réxime xurídico das administracións públicas e do procedemento administrativo común e á fundamentación xurídica expresada.</p>
<p>Segundo.-Prestar aprobación, con carácter definitivo, ó estudio de detalle formulado, mediante iniciativa particular, por Carlos Romero García, coa finalidade de defini-las rasantes de zona verde sita entre a avda. de Vigo e rúa de nova apertura, redactado polo arquitecto Ricarco Aguilar Argenti con visado colexial de 11-10-2001, anexo á memoria e planos nº 1, 3 e 4 da mesma autoría e visado colexial de 23-4-2002, que anulan e substitúen ós seus correlativos do proxecto, así como anexo á memoria e planos nº 0 e 2 con visado colexial de 12-12-2002, que tamén anulan e substitúen ós correlativos do proxecto, documentación esta última introducida por mor da alegación parcialmente estimada no proceso de información pública, dispoñéndose o seu sometemento a información pública.</p>
<p>O que se fai público para a súa executividade, significándose que contra este acto, que esgota a vía administrativa, poderase interponer directamente por quen se considera lexitimado o recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte co establecido nos artigos 10.1º.6 e 46.1º da Lei 29/1998, do 13 de xullo, regulamentadora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedentes conforme a dereito, significándole que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 20 de agosto de 2003.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>
<p>Adolfo Castro Pérez</p>
<p>Secretario acctal.</p>

