---
date: '2018-09-10'
id: G0426-300818-0003
page: 41893
number: 172
agency: Consellería do Medio Rural
section: VI. Anuncios. a) Administración autonómica.
title: "ANUNCIO do 29 de agosto de 2018, do Servizo de Prevención e Defensa contra Incendios Forestais de Pontevedra, polo que se procede á comunicación previa á execución subsidiaria do propietario non identificado da parcela\_2, polígono 11592, do concello da Estrada, ante o deber de xestión da biomasa como prevención de incendios forestais no expediente 28/2017."
range: Anuncio
url: >-
  https://www.xunta.gal/dog/Publicados/2018/20180910/AnuncioG0426-300818-0003_gl.html
---
<p>Na Xefatura Territorial de Pontevedra da Consellería do Medio Rural recibiuse unha denuncia por non cumprir cos deberes de xestión da biomasa vexetal e retirada das especies arbóreas prohibidas que exixe a Lei 3/2007 de prevención e defensa contra os incendios forestais de Galicia.</p>
    <p>Segundo recolle o Catastro, a parcela é propiedade de Sanmartín Rey, hdros. Elena, non obstante, ao intentar a notificación postal, o servizo de Correos informa de que o destinatario é descoñecido. Por este motivo, procede a aplicación do artigo 22.3 da norma arriba citada; así como do parágrafo octavo, punto 1 (c) da Instrución 1/2018, do 26 de abril, relativa ás actuacións administrativas na materia de cumprimento dos deberes de xestión da biomasa vexetal e retirada de especies arbóreas imposta pola Lei 3/2007 (DOG do 7 de maio de 2018).</p>
    <p>Ambas as normas dispoñen que, nestes casos, as comunicacións previas recordatorias da citada obriga practicaranse directamente mediante a publicación dos anuncios no BOE e no DOG cos datos catastrais da parcela, computando no prazo para o cumprimento do deber desde a publicación do BOE.</p>
    <p>Polo tanto, comunícaselle ao propietario da parcela 2, do polígono 11592, do Concello da Estrada que, no prazo de quince (15) días naturais desde a publicación do presente anuncio no DOG e no BOE, deberá xestionar a biomasa vexetal no radio de 50 metros de distancia respecto da edificación do denunciante, situada na parcela 13 do polígono 10606. </p>
    <p>Unha vez se cumpra coa obriga, haberá que notificarlla á Xefatura Territorial de Pontevedra da Consellería do Medio Rural á dirección avenida María Victoria Moreno, 43, 2º andar, 36071 Pontevedra. </p>
    <p>De non actuar da maneira indicada procederase, sen máis trámites á execución subsidiaria tendo o propietario o deber legal de facilitar o acceso á súa parcela ás persoas que realicen os traballos de execución; e, asemade, estas persoas poderán acceder ao terreo sen o seu consentimento, excepto no suposto en que o acceso afecte, dentro da parcela, a espazos físicos que se poidan considerar domicilio de acordo co artigo 18.2 da Constitución.</p>
    <p>Doutra banda, en aplicación do artigo 22.4, parágrafo 4, no momento en que (de ser o caso) chegue a coñecerse ao propietario da parcela, se lle cobrarán os custos da xestión da biomasa co comiso das especies arbóreas prohibidas, se as hai, que serán alleadas, e aplicarase o importe obtido pola súa venda para sufragar os gastos derivados desa execución subsidiaria.</p>
    <p>Ademais, tal e como dispón o artigo 22.9 da lei, se os custos da execución subsidiaria superan o valor catastral da parcela e non poden ser repercutidos por descoñecerse ao propietario, será causa de expropiación forzosa por interese social.</p>
    <p>Pontevedra, 29 de agosto de 2018</p>
    <footer><p>Manuel Francisco Gutiérrez<br>Xefe do Servizo de Prevención e Defensa<br>contra Incendios Forestais de Pontevedra</p></footer>

