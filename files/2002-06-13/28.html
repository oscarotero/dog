---
date: '2002-06-13'
id: B9AE
page: 8
number: 113
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula do 23 de maio de 2002, da Dirección Xeral de Urbanismo, pola que se
  notifica o acordo de incoación dun expediente sancionador, devolta polo
  servicio de correos por resulta-lo destinatario ausente no reparto.
range: Cédula
url: 'https://www.xunta.gal/dog/Publicados/2002/20020613/AnuncioB9AE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ó denunciado, cos datos e último enderezo coñecido que se sinalan no anexo, a incoación de expediente sancionador en materia de urbanismo, dictado no expediente sancionador que se cita no anexo.</p>
<p>Fáiselle saber que, contra a dita resolución, o interesado poderá achegar cantas alegacións, documentos ou informacións consideren convenientes, no prazo de quince días, contados desde o día seguinte ó da públicación desta cédula e, se é o caso, propor proba concretando os medios de que pretenda valerse, de conformidade co disposto polo artigo 16 do Real decreto 1398/1993, todo isto, sen prexuízo do establecido polo artigo 3 do citado real decreto.</p>
<p>Así mesmo signifícase así mesmo a posibilidade de que os presuntos responsables poidan recoñecer voluntariamente a súa responsabilidade , cos efectos previstos no artigo 8 do Real decreto 1398/1993, do 4 de agosto.</p>
<p>A competencia para a resolución do expediente sancionador corresponderalle ó conselleiro ou ó director xeral de Urbanismo, segundo a cuantía da sanción que se propoña, en virtude das normas de atribución de competencias establecidas polos artigo 186 da Lei do solo de Galicia, 80.1º do Regulamento de disciplina urbanística e polo Decreto 134/2002, do 4 de abril.</p>
<p>Nomease instructor a Pilar Díaz Herrera, funcionaria da Consellería de Política Territorial,Obras Públicas e Vivenda, podendo os interesados promover recusación en calquera momento da tramitación do expediente, expresando a causa ou causas nas que se funde, de conformidade co disposto polos artigos 28 e 29 da Lei 30/1992, de réxime xurídico das administracións públicas e do procedemento administrativo común.</p>
<p>Para que conste e sirva de notificación ó citado denunciado, en cumprimento do disposto no artigo 59.4º da citada Lei 30/1992, do 26 de novembro, expido e asino esta cédula.</p>
<p>Santiago de Compostela, 23 de maio de 2002.</p>
<p>Hipólito Pérez Novo</p>
<p>Subdirector xeral de Disciplina e Informes</p>
<p>ANEXO</p>
<p>Expte: 107 C-2002/8-0 sancionador.</p>
<p>Denunciado: Manuel Creo Antelo, na condición de constructor.</p>
<p>Último enderezo coñecido: As Galanas nº 33, Calo-Balcaide.</p>
<p>Feitos: peche de predio e obras de construcción dunha vivenda sen licencia municipal en solo rústico protexido.</p>
<p>Lugar: Surribas-Conxo.</p>
<p>Municipio: Santiago de Compostela.</p>
<p>Tipo resolución: iniciar expediente sancionador en materia de urbanismo a Mª Luisa Garabal Maza en calidade de promotor e Manuel Creo Antelo en calidade de constructor.</p>
<p>Precepto infrinxido: artigo 182.2º da Lei 1/1997, do solo de Galicia e 70.2º do Decreto 28/1999, do 21 de xaneiro, polo que se aproba o Regulamento de disciplina urbanística.</p>
<p>Precepto sancionador: artigo 185.1º c) da Lei 1/1997, do solo de Galicia, e 82 do Decreto 28/1999, do 21 de xaneiro , polo que se aproba o Regulamento de disciplina urbanística.</p>

