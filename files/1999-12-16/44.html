---
date: '1999-12-16'
id: '13486'
page: 14
number: 241
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 2 de decembro de 1999, da División de Recursos Económicos, pola
  se anuncia concurso público aberto, anticipado de gasto e subministracións
  sucesivas, polo trámite de urxencia, para a adquisición de moblaxe clínica con
  destino a diversos centros de saúde. (SCS.-07/2000). (Lote único).
range: Resolución
url: 'https://www.xunta.gal/dog/Publicados/1999/19991216/Anuncio13486_gl.html'
---
<p>O Servicio Galego de Saúde, por proposta da División de Recursos Económicos, e unha vez cumpridos os trámites administrativos correspondentes, resolve anuncia-la subministración que a seguir se cita:</p>
<p>Subministración: adquisición de moblaxe clínica con destino a diversos centros de saúde. (Lote único).</p>
<p>Orzamento: dezanove millóns trescentas noventa e sete mil cincocentas pesetas (19.397.500 ptas.) IVE incluído, quedando condicionado á existencia de crédito adecuado e suficiente no proxecto da Lei de orzamentos xerais da Comunidade autónoma de Galicia para o ano 2000, (16.581,32 euros).</p>
<p>Fianza provisional: garantía provisional lote único: 387.950 pesetas (2.331,63 euros).</p>
<p>Forma de adxudicación: concurso público, procedemento aberto, anticipado de gasto, polo trámite de urxencia.</p>
<p>Prazo de execución: desde a sinatura do contrato ata 31 de decembro de 2000.</p>
<p>Admisión de variantes: non se admite a presentación de variantes.</p>
<p>Solvencia económica e financeira: acreditarase por algún dos documentos sinalados no anexo I do prego de cláusulas administrativas particulares para a dita contratación.</p>
<p>Solvencia técnica: acreditarase por algún dos documentos sinalados no anexo II do prego.</p>
<p>Criterios de adxudicación:</p>
<p>1. Deseño, calidade e condicións técnicas e a súa adecuación ó solicitado no prego de prescricións técnicas: ata 5 puntos.</p>
<p>2. Prezo dos equipos ofertados: ata 3 puntos.</p>
<p>3. Prazo de entrega: ata 2 puntos.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame nos servicios centrais da División de Recursos Económicos, edificio administrativo de San Caetano, bloque 2-2º en Santiago de Compostela, tódolos días laborables, agás sábados, das 9 ás 14 horas.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Servicio Galego de Saúde, antes das 14 horas do décimo terceiro día natural, contado a partir do seguinte ó da publicación desta resolución no DOG, ou enviadas por correo dentro do prazo</p>
<p>sinalado. Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981 54 27 62) ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar na Consellería de Sanidade e Servicios Socias edificio administrativo San Caetano, bloque nº 2, 2ª planta, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do adxudicatario ou dos adxudicatarios do contrato.</p>
<p>Santiago de Compostela, 2 de decembro de 1999.</p>
<p>Antonio Fernández-Campa García Bernardo</p>
<p>Director xeral da División</p>
<p>de Recursos Económicos</p>

