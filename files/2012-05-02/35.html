---
date: '2012-05-02'
id: C3K1-170412-0001
page: 16026
number: 83
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 3 de abril de 2012, da Xefatura Territorial da Coruña, pola que se
  notifica o acordo de inicio do expediente sancionador 2012054TA-CO por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20120502/AnuncioC3K1-170412-0001_gl.html
---
<p>Con data do 14 de marzo de 2012, a xefa territorial da Consellería de Sanidade da Coruña ditou acordo de inicio do expediente sancionador 2012054TA-CO, incoado a Alberto Sáenz-Chas Pérez.</p>
    <p>Intentada a notificación deste acordo segundo o disposto no artigo 59.2 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e ao abeiro do disposto no número 5 do devandito artigo, notifícaselle a Alberto Sáenz-Chas Pérez o contido do dito acordo de inicio que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante a xefatura territorial no prazo de quince (15) días hábiles, contados desde o seguinte ao da publicación desta cédula, lembrándolle o seu dereito a consultar o expediente depositado nas dependencias da xefatura territorial, sita na rúa Gregorio Hernández, 2-4, A Coruña e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro.</p>
    <p>Advírteselle que, no caso de non efectuar alegacións sobre o contido do dito acordo no citado prazo, o acordo de inicio se considerará proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do Real decreto 1398/1993.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da Lei 30/1992, do 26 de novembro. </p>
    <p>A Coruña, 3 de abril de 2012. </p>
    <footer><p>Emma Rego Valcarce<br>Xefa territorial da Coruña</p></footer>
    <h2>ANEXO</h2>
    <p>N.º expediente: 2012054TA-CO.</p>
    <p>Interesado: Alberto Sáenz-Chas Pérez.</p>
    <p>DNI/NIF/CIF: 47386734-H.</p>
    <p>Último enderezo coñecido: Riego de Agua, 7-2.º, 15001 A Coruña.</p>
    <p>Feito/s imputado/s: infracción da lexislación aplicable en materia sanitaria.</p>
    <p>Artigo/s infrinxido/s: a) Artigo 35.a.1) da Lei 14/1986, do 25 de abril, xeral de sanidade, e artigo 41.a) e h) da Lei 8/2008, do 10 de xullo, de saúde de Galicia. b) Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro, nos seus artigos: artigo 7. Prohibición de fumar. Prohíbese fumar, ademais de en aqueles lugares ou espazos definidos na normativa das comunidades autónomas, en: d) Centros docentes e formativos, salvo nos espazos ao aire libre dos centros universitarios e dos exclusivamente dedicados á formación de adultos, sempre que non sexan accesos inmediatos aos edificios ou beirarrúas circundantes. Artigo 19. Infraccións 1. As infraccións por incumprimento do previsto nesta lei clasifícanse en leves, graves e moi graves. 2. Consideraranse infraccións leves: fumar nos lugares en que exista prohibición ou fóra das zonas habilitadas para o efecto.</p>
    <p>Tipificación provisional: leve.</p>
    <p>Sanción proposta: 30 €.</p>

