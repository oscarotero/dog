---
date: '2012-05-02'
id: G0165-230412-0006
page: 15967
number: 83
agency: Consellería do Medio Rural e do Mar
section: III. Outras disposicións.
title: >-
  ORDE do 19 de abril de 2012 pola que se amplía a dotación orzamentaria para a
  concesión das axudas para o fomento da utilización de maquinaria e
  equipamentos agrarios en réxime asociativo en Galicia convocadas pola Orde do
  23 de decembro de 2011.
range: Orde
url: >-
  https://www.xunta.gal/dog/Publicados/2012/20120502/AnuncioG0165-230412-0006_gl.html
---
<p>Pola Orde do 23 de decembro de 2011 (DOG n.º 248, do 29 de decembro) establecéronse as bases e convocáronse para o ano 2012 as axudas para o fomento da utilización de maquinaria e equipamentos agrarios en réxime asociativo en Galicia. </p>
    <p>No artigo 27 «Financiamento», relativo ao financiamento destas axudas, detállanse a aplicación orzamentaria e o importe económico previsto para elas, así como a posibilidade de incrementar a cantidade fixada anteriormente, de acordo co establecido no número 2 do artigo 30 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia. Tendo en conta o elevado número e dimensión das solicitudes de axuda que se recibiron e a necesidade dun maior financiamento, cómpre ampliar a dotación orzamentaria consignada inicialmente, coa finalidade de poder amparar as solicitudes de axuda presentadas, sempre que cumpran co establecido na orde desta consellería citada anteriormente.</p>
    <p>En virtude do exposto, e de acordo co establecido no artigo 30.1.3 do Estatuto de autonomía de Galicia e, no uso das facultades que me confire a Lei 1/1983, do 22 de febreiro (DOG n.º 23, do 21 de marzo), reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único.</p>
    <p>Amplíase para o ano 2012 a dotación orzamentaria que se recolle na Orde desta consellería, do 23 de decembro de 2011 (Diario Oficial de Galicia n.º 248, do 29 de decembro), pola que se convocan para o ano 2012 as axudas para o fomento da utilización de maquinaria e equipamentos agrarios en réxime asociativo en Galicia, nos seguintes importes e aplicacións dos orzamentos da Comunidade Autónoma de Galicia para 2012.</p>
    <table>
     <tbody>
      <tr>
       <td>Importe</td>
       <td>Proxecto</td>
       <td>Partida orzamentaria</td>
      </tr>
      <tr>
       <td>1.000.000,00 €</td>
       <td>2007-00425</td>
       <td>2012-16-22-712C-7701</td>
      </tr>
     </tbody>
    </table>
    <p>Disposición adicional única.</p>
    <p>O incremento de crédito previsto no artigo único non afecta o prazo que se establece para a presentación de solicitudes de axuda na devandita Orde do 23 de decembro de 2011.</p>
    <p>Disposición derradeira.</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 19 de abril de 2012.</p>
    <footer><p>Rosa M.ª Quintana Carballo<br>Conselleira do Medio Rural e do Mar</p></footer>

