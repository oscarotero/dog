---
date: '2014-10-21'
id: CA05-071014-0002
page: 44984
number: 201
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA  do  1  de  outubro  de  2014,  da  Dirección  Xeral  de  Emprego  e 
  Formación,  pola que se notifican resolucións de suspensión ou extinción de
  prestación por desemprego por infracción administrativa na orde social
  32803800G/30/07/2013/NR e trinta e oito máis.
range: Cédula
url: >-
  https://www.xunta.gal/dog/Publicados/2014/20141021/AnuncioCA05-071014-0002_gl.html
---
<p>Intentada a notificación persoal e devoltas polo servizo de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, modificada pola Lei 4/1999, pola presente cédula notifícaselles aos interesados relacionados no anexo as resolucións recaídas nos expedientes sancionadores en materia de seguridade social.</p>
    <p>Faise saber que contra a dita resolución poderá interpoñerse reclamación administrativa previa ante esta dirección xeral, dentro do prazo de trinta (30) días seguintes á notificación da presente resolución, conforme ao previsto no artigo 71 da Lei 36/2011, do 10 de outubro, reguladora da xurisdición social.</p>
    <p>Contra a resolución da reclamación administrativa previa pola que se desestimen as pretensións do interesado poderá formular demanda ante o Xulgado do Social competente no prazo de trinta (30) días contado desde a data na que se notifique a denegación da reclamación previa ou desde o día en que se entenda denegada por silencio administrativo, conforme o previsto no artigo 71.6 da Lei 36/2011, do 10 de outubro, reguladora da xurisdición social.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber aos interesados que o texto íntegro da resolución que se notifica se atopa ao seu dispor nas dependencias da Dirección Xeral de Emprego e Formación sitas no Edificio Administrativo San Lázaro, s/n, 1º andar, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Para que conste e lle sirva de notificación aos interesados, en cumprimento do disposto no artigo 59.5 da Lei 30/1992, do 26 de novembro, expido e asino esta cédula.</p>
    <p>Santiago de Compostela, 1 de outubro de 2014</p>
    <footer><p>Ana María Díaz López<br>Directora xeral de Emprego e Formación</p></footer>
    <h2>ANEXO</h2>

