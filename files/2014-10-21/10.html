---
date: '2014-10-21'
id: G2345-300914-0002
page: 44931
number: 201
agency: Xulgado do Social número 2 da Coruña
section: V. Administración de xustiza.
title: EDICTO (473/2012).
range: Edicto
url: >-
  https://www.xunta.gal/dog/Publicados/2014/20141021/AnuncioG2345-300914-0002_gl.html
---
<p>María Blanco Aquino, secretaria xudicial do Xulgado Social número 2 da Coruña, fago saber que no procedemento ordinario 473/12 deste xulgado do social, seguidos por instancia de Manuel Gude Fernández contra a empresa M.N.F. Mar, S.L. e Fogasa, sobre ordinario, se ditou sentenza cuxa decisión é a seguinte:</p>
    <p>Decisión:</p>
    <p>Estímase parcialmente a demanda interposta por Manuel Gude Fernández fronte a M.N.F. Mar, S.L. con intervención procesual do Fogasa e, en consecuencia, condénase a parte demandada a aboar á demandante a cantidade de 5.556,6 euros que se incrementarán cos xuros do artigo 29.3 ET.</p>
    <p>Notifíquese esta resolución ás partes e fágaselles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Advírtase ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso, así como, en caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado con anuncio de recurso. </p>
    <p>En todo caso, o recorrente deberá designar letrado para a tramitación do recurso no momento de anuncialo. </p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo. </p>
    <p>E, para que sirva de notificación en legal forma a M.N.F. Mar, S.L., en ignorado paradoiro, expido o presente edicto para a súa inserción en el <em>Diario Oficial de Galicia.</em></p>
    <p>A Coruña, 30 de setembro de 2014</p>
    <footer><p>A secretaria xudicial</p></footer>

