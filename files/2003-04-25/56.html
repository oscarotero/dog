---
date: '2003-04-25'
id: EAD6
page: 5
number: 80
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 26 de marzo de 2003, da Delegación Provincial de Lugo, de
  notificación de requirimento de pagamento ós debedores que se relacionan (Luis
  Alberto López Mosquera e outro máis).
range: Cédula
url: 'https://www.xunta.gal/dog/Publicados/2003/20030425/AnuncioEAD6_gl.html'
---
<p>En cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e de conformidade co establecido nos artigos 1124, 1504, 1501 e 1091 do Código civil, notifícaselles ós interesados, cos datos e domicilio que a continuación se relacionan, o requirimento de pagamento dos recibos pendentes e que ascenden á cantidade que se sinala, facéndoselles constar que se irán incorporando ó total da débeda os posteriores vencementos que resulten non pagados e que lles serán reclamados por tódolos medios legais.</p>
<p>Tendo en conta as obrigas derivadas dos contratos subscritos por vostedes coa Xunta de Galicia e de acordo co establecido no artigo 84 da Lei 30/1992, do 25 de novembro, e no artigo 142 do Regulamento de VPO, aprobado polo Decreto 2114/1968, do 24 de xullo (BOE do 7 de setembro), concédeselles un prazo de dez días hábiles para que se poñan ó día nas súas obrigas, ou comparezan na delegación provincial en trámite de audiencia, co fin de presenta-los documentos e xustificacións que consideren convenientes ó seu dereito.</p>
<p>En caso contrario, procederase á resolución dos seus contratos e iniciación dos oportunos expedientes de desafiuzamento, co conseguinte lanzamento da vivenda, para a súa posterior adxudicación a outro beneficiario.</p>
<p>Lugo, 26 de marzo de 2003.</p>
<p>Antonio Boné Pina</p>
<p>Delegado provincial de Lugo</p>
<p>ANEXO</p>
<p>Interesado: Luis Alberto López Mosquera.</p>
<p>Expediente: LU-94/501.</p>
<p>Conta: nº 67.</p>
<p>Enderezo: rúa Camiño de Romai, 25-3º F, 27004 Lugo.</p>
<p>Importe da débeda: 9.265,27 euros, con data do 17 de febreiro de 2003.</p>
<p>Interesada: María Rosa Montoya Romero.</p>
<p>Expediente: LU-90/502.</p>
<p>Conta: nº 85.</p>
<p>Enderezo: rúa Díaz Castro, 8-3º A, 27004 Lugo.</p>
<p>Importe da débeda: 6.508,88 euros, con data do 18 de febreiro de 2003.</p>

