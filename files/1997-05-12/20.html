---
date: '1997-05-12'
id: 62CA
page: 4
number: 89
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de abril de 1997, da Dirección Xeral de Industria, pola que
  se somete a información pública a solicitude de concesión administrativa para
  a conducción e subministración de gas propano no termo municipal de Melide (A
  Coruña).
range: Resolución
url: 'https://www.xunta.gal/dog/Publicados/1997/19970512/Anuncio62CA_gl.html'
---
<p>Para os efectos previstos no artigo 7 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos e no artigo 11 do Regulamento xeral do servicio público de gases combustibles, aprobado por Decreto 2913/1973, do 26 de outubro, sométese a información pública o seguinte proxecto de concesión administrativa.</p>
<p>Peticionario: Repsol Butano, S.A., con enderezo na rúa Arcipreste de Hita, 10, 28015 Madrid.</p>
<p>Obxecto da petición: concesión administrativa para o servicio público de distribución e subministración de gas propano comercial, no termo municipal de Melide, na provincia da Coruña, de conformidade co proxecto presentado para o efecto, o cal se concretará posteriormente, co oportuno detalle no proxecto para a autorización das instalacións.</p>
<p>Descripción das instalacións:</p>
<p>-Estación de G.L.P., composta por 4 depósitos aéreos, cunha capacidade total de almacenamento de 198 m, dotada de equipo de gasificación, regulación e trasvase axeitados ás necesidades de consumo.</p>
<p>-Rede de distribución, deseñada para a súa intercambiabilidade con gas natural, construída con encanamento de polietileno de media densidade, de diversos diámetros segundo as necesidades de consumo, que transcorrerá enterrada na súa totalidade.</p>
<p>Área da concesión: o concello afectado pola solicitude de concesión é Melide, na provincia da Coruña.</p>
<p>Orzamento: oitenta e cinco millóns de pesetas (85.000.000 de ptas.).</p>
<p>O que se fai público para conocimiento xeral e para que todas aquelas persoas naturais ou xurídicas que se consideren prexudicadas nos seus dereitos poidan presenta-las súas alegacións no prazo de 20 días a partir da data de publicación dese anuncio, podendo examina-lo proxecto de concesión na Dirección Xeral de Industria, edificio de San Caetano, en Santiago de Compostela, así como na Delegación Provincial da Consellería de Industria e Comercio, na Coruña.</p>
<p>Santiago de Compostela, 29 de abril de 1997.</p>
<p>Joaquín del Moral Crespo</p>
<p>Director xeral de Industria</p>
<p>3546</p>

