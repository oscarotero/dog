---
date: '1997-05-12'
id: '6296'
page: 4
number: 89
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 7 de abril de 1997, da Delegación Provincial de Pontevedra, pola
  que se dispón o rexistro, depósito e publicación, no Diario Oficial de
  Galicia, do convenio colectivo da empresa D.S. Salgado, S.L.
range: Resolución
url: 'https://www.xunta.gal/dog/Publicados/1997/19970512/Anuncio6296_gl.html'
---
<p>Visto o expediente do convenio colectivo para a empresa D.S. Salgado, S.L., que tivo entrada nesta delegación provincial o día 26-3-1997, subscrito en representación da parte económica por unha representación da empresa, e da parte social, polo delegado de persoal, en data do 3-3-1997. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación de Pontevedra,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da Comisión Negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 7 de abril de 1997.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio da empresa D.S. Salgado, S.L.</p>
<p>Artigo 1º.-Ámbito.</p>
<p>O presente convenio afecta en todo o seu contido á empresa D.S. Salgado, S.L., que ten o seu domicilio en Vilagarcía de Arousa e a todo o seu persoal que está prestando os seus servicios nela, así como ós que se incorporen despois. O seu posto de traballo poderá variar segundo as circunstancias e necesidades da empresa, sen que varíen por iso nas condicións estipuladas.</p>
<p>Artigo 2º.-Vixencia.</p>
<p>As cláusulas deste convenio terán unha duración dun ano, entrando en vigor o día da súa sinatura, con independencia da data da súa publicación no BOP, prorrogándose tacitamente en períodos anuais, se non é denunciado por calquera das partes, de acordo coas normas vixentes.</p>
<p>Artigo 3º.-Condicións máis beneficiosas.</p>
<p>Respectarase a título individual as condicións de traballo superiores ás establecidas no presente convenio, consideradas no seu conxunto e cómputo anual. Tal garantía, será exclusivamente de carácter persoal, sen que poida entenderse vinculada ó posto de traballo, categorías profesionais e outras circunstancias, polo que o persoal de novo ingreso non poderá alegar ó seu favor condicións máis beneficiosas das que desfrutasen os traballadores que anteriormente ocupasen os postos de traballo a que sexan destinados ou promovidos.</p>
<p>Artigo 4º.-Xornada de traballo.</p>
<p>A xornada de traballo será de corenta horas semanais, segundo establece o Estatuto dos traballadores, repartidas na forma máis idónea para a empresa e os traballadores, entendido sempre o interese deles e a productividade da empresa.</p>
<p>Artigo 5º.-Vacacións.</p>
<p>Tódolos traballadores desfrutarán dunhas vacacións retribuídas de acordo coas seguintes condicións:</p>
<p>a) Terán unha duración de 30 días naturais.</p>
<p>b) As vacacións desfrutaranse cando conveña, segundo as condicións da empresa, se ben a empresa exporá con tempo ós seus traballadores, como van desfrutalas no ano próximo, segundo o criterio e necesidades da empresa e dos traballadores, non podendo ser nunca nos meses de verán.</p>
<p>c) Cando o traballador cese no curso do ano, terá dereito á parte proporcional de vacacións a razón do tempo traballado.</p>
<p>Artigo 6º.-Licencias e permisos.</p>
<p>O persoal da empresa terá dereito a licencia con soldo en calquera dos casos seguintes:</p>
<p>a) Por matrimonio do traballador.</p>
<p>b) Por morte ou enterro do cónxuxe, ascendentes ou descendentes.</p>
<p>c) Enfermidade grave do cónxuxe, fillos ou parto da esposa.</p>
<p>A duración destas licencias será de quince días para o matrimonio e ata de tres días, nos demais casos. Nestes casos excepcionais, poderá concedérselles licencias máis prolongadas, se estas se solicitan debidamente á dirección con causas moi xustificadas.</p>
<p>Artigo 7º.-Pagas extraordinarias.</p>
<p>O persoal da empresa percibirá dúas pagas extraordinarias, consistentes nunha mensualidade do soldo base e antigüidade, nos meses de xullo e decembro.</p>
<p>Artigo 8º.-Paga de beneficios.</p>
<p>O persoal da empresa percibirá durante o mes de marzo, en concepto de paga de beneficios do ano anterior, o importe dunha paga mensual completa correspondente ó dito ano.</p>
<p>Artigo 9º.-Servicio militar.</p>
<p>O persoal comprendido no presente convenio ten dereito a que se lle respecte o seu posto de traballo durante o tempo que dure o servicio militar. Así mesmo, o persoal que leve dous anos prestando servicios na empresa, no momento da incorporación ó servicio militar, ten dereito a percibir como se estivese presente no traballo, o importe das gratificacións extraordinarias fixas de xullo e decembro.</p>
<p>Artigo 10º.-Roupa de traballo.</p>
<p>A empresa estará obrigada a facilitarlles ós seus empregados as pezas de roupa de traballo necesarias para cada función. Unha cada ano. O seu uso e conservación serán obrigas para o persoal.</p>
<p>Artigo 11º.-Retribucións.</p>
<p>O salario, durante a vixencia deste convenio, será o que figura na táboa que se reflicte na folla anexa, máis os aumentos por antigüidade que procedan, segundo a táboa anexa.</p>
<p>Artigo 12º.-Antigüidade.</p>
<p>O persoal comprendido no presente convenio percibirá aumentos periódicos por anos de servicio consistentes en cuadrienios na cantidade do 5% do salario base, correspondente á categoría en que o productor está clasificado.</p>
<p>Artigo 13º.-Axuda por defunción.</p>
<p>En caso de falecemento dun traballador, cun ano de servicio na empresa, esta está obrigada a satisfacer ós seus habentes-dereito a unha axuda de dúas mensualidades.</p>
<p>Artigo 14º.-Comisión paritaria.</p>
<p>Para levar a bo fin estas negociacións, contitúese unha comisión paritaria integrada por Ramón Somoza Rodríguez e Manuel Ángel Barros Fernández, delegado sindical de persoal, en representación dos traballadores e Antonio Pérez del Oro, en representación da empresa.</p>
<p>Artigo 15º.-Partes asinantes.</p>
<p>Este convenio foi asinado por unha representación dos traballadores en tódalas súas follas e por Antonio Pérez del Oro, en representación da empresa.</p>
<p>Vilagarcía de Arousa, marzo de 1997.</p>
<p>Ramón Somoza Rodríguez.</p>
<p>Chofer, repartidor, secretario.</p>
<p>DNI 35.409.940.</p>
<p>Mª Josefa Ramos Bugallo.</p>
<p>Axudante.</p>
<p>DNI 35.439.060.</p>
<p>Manuel Ángel Barros Fernández.</p>
<p>Delegado sindical de Persoal.</p>
<p>DNI 36.040.786-Q.</p>
<p>Manuel Rivas Núñez.</p>
<p>Mozo.</p>
<p>DNI 35.399.606.</p>
<p>Antonio Pérez del Oro.</p>
<p>Representación empresarial.</p>
<p>DNI 35.328.501.</p>
<p>Táboa de salarios</p>
<table><tbody><tr><td></td></tr>
<tr><td>Categorías</td><td>Anterior
convenio</td><td>Actual
convenio</td><td>Cuadrienio
valor</td></tr>
<tr><td></td></tr>
</tbody></table>
<table><tbody><tr><td>Director xerente</td><td>117.000</td><td>121.100</td><td>6.055</td></tr>
<tr><td>Persoal Admon.</td></tr>
<tr><td>Xefe administrativo</td><td>96.000</td><td>99.360</td><td>4.970</td></tr>
<tr><td>Aux. Admon. ou oper. maqui. contab.</td><td>77.700</td><td>80.420</td><td>4.021</td></tr>
<tr><td>Axud. Admon. ou oper. maqui. contab.</td><td>77.000</td><td>79.695</td><td>3.985</td></tr>
<tr><td>Auxiliar de caixa</td><td>77.000</td><td>79.695</td><td>3.985</td></tr>
<tr><td>Aspirante de 16 a 18 anos</td><td>53.000</td><td>54.855</td><td></td></tr>
<tr><td>Persoal mercantil</td></tr>
<tr><td>Xefe de compras</td><td>94.800</td><td>98.118</td><td>4.906</td></tr>
<tr><td>Xefe de vendas</td><td>94.800</td><td>98.118</td><td>4.906</td></tr>
<tr><td>Xefe de almacén</td><td>94.800</td><td>98.118</td><td>4.906</td></tr>
<tr><td>Dependente maior</td><td>84.600</td><td>87.561</td><td>4.379</td></tr>
<tr><td>Dependente</td><td>78.700</td><td>81.455</td><td>4.073</td></tr>
<tr><td>Axudante</td><td>76.600</td><td>79.281</td><td>3.965</td></tr>
<tr><td>Aprendiz 1ª</td><td>53.000</td><td>54.855</td><td></td></tr>
<tr><td>Aprendiz 2ª</td><td>53.000</td><td>54.855</td><td></td></tr>
<tr><td>Preparador de pedidos</td><td>78.700</td><td>81.455</td><td>4.073</td></tr>
<tr><td>Viaxante</td><td>75.500</td><td>78.143</td><td>3.908</td></tr>
<tr><td>Persoal de servicios</td></tr>
<tr><td>Chofer repartidor</td><td>78.700</td><td>81.455</td><td>4.073</td></tr>
<tr><td>Mozo especializado</td><td>77.700</td><td>80.420</td><td>4.020</td></tr>
<tr><td>Mozo</td><td>77.000</td><td>79.695</td><td>3.985</td></tr>
<tr><td>Prof. Ofi. 3ª</td><td>77.000</td><td>79.695</td><td>3.985</td></tr></tbody></table>
<p>Vilagarcía de Arousa, marzo de 1997.</p>
<p>97-3337</p>

