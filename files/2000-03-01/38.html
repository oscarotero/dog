---
date: '2000-03-01'
id: '50E6'
page: 2821
number: 42
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva da modificación puntual do Plan Xeral de
  Ordenación Urbana en execución do convenio urbanístico aprobado o 26-11-1998
  para a ordenación do seu rueiro número 168, situado entre as rúas Doutor
  Loureiro Crespo, Rodríguez Seoane e de nova apertura.
range: Anuncio
url: 'https://www.xunta.gal/dog/Publicados/2000/20000301/Anuncio50E6_gl.html'
---
<p>O Pleno da Corporación, en sesión de 27-11-1999, prestou aprobación definitiva á modificación puntual do Plan Xeral de Ordenación Urbana no ámbito do seu rueiro nº 168, situado entre as rúas Doutor Loureiro Crespo, Rodríguez Seoane e de nova apertura, documento de ordenación formulado por esta Administración municipal e redactado polo arquitecto xefe do Servicio Municipal de Arquitectura e Urbanismo, en execución do convenio urbanístico subscrito pola alcaldía o 25 de novembro de 1998 e aprobado polo</p>
<p>Pleno da Corporación, na sesión do 26 dese mes, facéndose constar que, de conformidade co informe subscrito, o día 22 deste mes de outubro, polo conselleiro de Política Territorial, Obras Públicas e Vivenda, no sentido favorable ó presente procedimiento de modificación puntual do PXOU, enténdese eliminada a proposta de rotonda que figura nos planos con carácter indicativo para non incidir no ámbito da unidade de actuación nº 11 do PXOU, de modo que a variación da ordenación prevista nese polígono deberá de requirir, se é o caso, a formulación e tramitación dun novo proxecto de modificación do Plan Xeral de Ordenación Urbana vixente, téndose publicada a normativa da modificación puntual do Plan Xeral de Ordenación Urbana no BOP número 248, do 29 de decembro de 1999.</p>
<p>O que se fai público para a súa executividade, significándose que contra este acto, que agota a vía administrativa, se poderá interpoñer directamente por quen se considere lexitimado o recurso contencioso administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte o establecido nos artigos 10.1º 6) e 46.1º da Lei 29/1998, do 13 de xullo, regulamentadora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedentes conforme a dereito, significándolle que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposiciones administrativas de carácter xeral.</p>
<p>Pontevedra, 10 de xaneiro de 2000.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>
<p>Julio Dapena Outomuro</p>
<p>Secretario xeral</p>

