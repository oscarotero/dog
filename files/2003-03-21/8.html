---
date: '2003-03-21'
id: A9E2
page: 3
number: 57
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 17 de marzo de 2003 pola que se convoca unha Xornada sobre
  promoción da acción voluntaria: por un voluntariado de calidade.
range: Resolución
url: 'https://www.xunta.gal/dog/Publicados/2003/20030321/AnuncioA9E2_gl.html'
---
<p>Dentro do Plan de actividades da Escola Galega de Administración Pública para 2003, e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase a Xornada sobre promoción da acción voluntaria: por un voluntariado de calidade, convocatoria que se desenvolverá conforme as seguintes bases:</p>
<p>1. Obxectivos.</p>
<p>Profundar sobre o papel das entidades de acción voluntaria e impulsa-lo traballo en rede co obxecto de garantir un voluntariado de calidade.</p>
<p>2. Contido.</p>
<p>Trataranse estes temas:</p>
<p>-Papel das administracións no desenvolvemento da acción voluntaria. Límites da súa intervención.</p>
<p>-As entidades de acción voluntaria. Marco normativo. Ética e voluntariado.</p>
<p>-Mesa-coloquio: por un voluntariado de calidade. Modelos de planificación e xestión das entidades de iniciativa social. O papel das novas tecnoloxías na acción voluntaria.</p>
<p>-Importancia de redes e coordinadoras no desenvolvemento da acción voluntaria.</p>
<p>-A formación e sensibilización como eixes da acción voluntaria. Novas canteiras de voluntariado.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e data: a xornada convocada desenvolverase no salón de actos do edificio administrativo da Xunta de Galicia en Vigo (praza da Estrela-Concepción Arenal, nº 8 da citada cidade), o día 9 de abril de 2003.</p>
<p>5. Inscrición.</p>
<p>-Prazo: remata o luns, día 7 de abril de 2003.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de</p>
<p>novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 30.</p>
<p>-Número de prazas: limitado á capacidade do local.</p>
<p>-Inscricións fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 8 de abril, das 8.30 ás 14.30 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento da xornada, así como o de cancelala, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate desta xornada, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase neste documento a natureza da actividade e as datas da súa realización.</p>
<p>Santiago de Compostela, 17 de marzo de 2003.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

