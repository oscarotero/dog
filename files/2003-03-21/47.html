---
date: '2003-03-21'
id: AA8A
page: 3
number: 57
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 24 de febreiro de 2003, da Delegación Provincial de Pontevedra,
  da notificación da providencia de incoación do expediente sancionador
  PO-I-03/008 (incendios-Pontevedra).
range: Resolución
url: 'https://www.xunta.gal/dog/Publicados/2003/20030321/AnuncioAA8A_gl.html'
---
<p>De conformidade co disposto no artigo 59.4º da Lei de réxime xurídico das administracións públicas e do procedemento administrativo común, do 26 de novembro de 1992 (BOE do 27 de novembro), notifícaselle á persoa que no anexo se menciona que, con esta data, resolvín dictar providencia de incoación de expediente sancionador PO-I-03/008, por infracción da Lei 81/1968, do 5 de decembro, sobre incendios forestais, e o seu regulamento aprobado polo Decreto 3769/1972, do 23 de decembro.</p>
<p>Que, así mesmo, designo instructora do expediente a Pilar Pita Ponte e secretario a Santiago Camarero Merino, que poderán ser recusados en calquera momento da tramitación do expediente, de darse algún dos supostos que determina o artigo 28 da mencionada lei.</p>
<p>O que se notifica, para os efectos previstos no artigo 29 da devandita Lei de réxime xurídico das administracións públicas e do procedemento administrativo común.</p>
<p>O interesado disporá dun prazo de 15 días, contados a partir do seguinte ó da publicación desta notificación, para poder examina-lo expediente neste servicio técnico xurídico, sito en Benito Corbal, 47, 5ª planta (Pontevedra), e para achegar por escrito cantas alegacións, documentos, informacións ou proposta de probas, considere convenientes en defensa dos seus dereitos.</p>
<p>Conforme o establecido no artigo 13 do Regulamento do procedemento para o exercicio da potestade sancionadora, do 4 de agosto de 1993, de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>Para resolver este expediente é competente por razón da contía da multa o delegado ou director xeral,</p>
<p>de acordo co artigo 141 do regulamento da Lei de incendios forestais.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados neste servicio sito en Benito Corbal, 47 (Pontevedra).</p>
<p>O que se comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE do 9 de agosto).</p>
<p>Pontevedra, 24 de febreiro de 2003.</p>
<p>José Antonio López Rodríguez</p>
<p>Delegado provincial de Pontevedra</p>
<p>ANEXO</p>
<p>Expediente: PO-I-03/008.</p>
<p>Denunciado: Anthony Jon Benn.</p>
<p>Último enderezo coñecido: Pozo Piñeiro, s/n.</p>
<p>Feito denunciado: abandono dun vehículo en masa forestal.</p>
<p>Precepto infrinxido: artigo 137 e) do regulamento á Lei de incendios forestais.</p>
<p>Precepto sancionador: artigo 139 do regulamento á Lei de incendios forestais.</p>
<p>Sanción: 300,51 euros.</p>

