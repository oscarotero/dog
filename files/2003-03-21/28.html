---
date: '2003-03-21'
id: AA3A
page: 3
number: 57
agency: XULGADO DO SOCIAL NÚMERO UN DE LUGO
section: V. ADMINISTRACIÓN DE XUSTIZA
title: Edicto (732/2002).
range: Edicto
url: 'https://www.xunta.gal/dog/Publicados/2003/20030321/AnuncioAA3A_gl.html'
---
<p>Rafael González Alió, secretario do Xulgado do Social número un dos de Lugo, dou fe e testemuño</p>
<p>que nos autos de xuízo número 732/2002, seguidos por instancia de Juan Carlos García Santín e outros contra a empresa Informática y Comunicaciones, S.A. (Incosa) sobre cantidade, se dictou o auto co encabezamento, razoamentos xurídicos e parte dispositiva que din:</p>
<p>«Auto.-Lugo, 11 de febreiro de 2003.</p>
<p>Razoamentos xurídicos. Único.-O artigo 267 da LOPX reza (sic): «1. Os xuíces e tribunais non poderán varia-las sentencias e autos definitivos que pronuncien despois de os asinar, pero si aclarar algún concepto escuro ou suplir calquera omisión que conteñan. 2. Os erros materiais manifestos e os aritméticos poderán ser rectificados en calquera momento».</p>
<p>No mesmo sentido, artigo 214 da Lei civil 1/2000, do 7 de xaneiro, mediante o denominado impropiamente recurso de aclaración, non está nembargantes permitido alterar ou subverte-las conclusións probatorias ou substituír unha resolución por outra de signo diverso e menos contrario.</p>
<p>Procede aclara-la sentencia dictado o 31-1-2003 por canto se trata de suplir simples erros de transcrición mecanográfica, debendo constar no feito probado primeiro como antigüidade do quinto demandante, Miguel Ángel Vila Pardiña, a do 21-4-1993 (non 1995), e como salario do terceiro demandante, José Luis López López, na letra c) (sen pro rata) o de 1.743,65 euros (non 1.473,65 euros), figurando correctamente no encabezamento da sentencia José Luis Díaz Coira.</p>
<p>Vistos os artigos citados, concordantes e demais de xeral e pertinente aplicación.</p>
<p>Parte dispositiva.-Procede aclara-la sentencia nº 64/2003 rectificando os erros de transcrición que figuran no seu feito probado primeiro, nos termos que se explicitan no razoamento xurídico único da actual</p>
<p>Notifíqueselles este auto ás partes, coa advertencia de que contra el non cabe ningún recurso. En todo caso, deberase interpor contra a sentencia que aclara e complementa, formando parte integrante dela. Lévese testemuño ós autos principais e o orixinal, ó libro de sentencias deste xulgado. Así, por este o seu auto, acórdao, mándao e asínao. María de los Ángeles Andrés Vega, maxistrada-xuíza do Xulgado do Social número un dos de Lugo e a súa provincia. Mª de los Ángeles Andrés Vega. Rubricado.</p>
<p>Publicado.-O anterior auto foi lido e publicado pola maxistrada-xuíza que a subscribe, que estaba celebrando audiencia pública no día da súa data, do que eu, secretario, certifico. Rafael González Alió. Rubricado».</p>
<p>Concorda ben e fielmente co orixinal, e para que sirva de notificación en forma á empresa Informática y Comunicaciones, S.A. (Incosa), en ignorado paradoiro, expido e asino este edicto para a súa inserción no Diario Oficial de Galicia en Lugo o once de febreiro de dous mil tres.</p>
<p>Rubricado</p>

