---
date: '2003-03-21'
id: A9D2
page: 3
number: 57
agency: 'CONSELLERÍA DE INNOVACIÓN, INDUSTRIA E COMERCIO'
section: III. OUTRAS DISPOSICIÓNS
title: >-
  Orde do 10 de marzo de 2003 pola que se declara de interese galego a Fundación
  Parque Científico-Tecnológico Río do Pozo e se ordena a súa inscrición na
  sección do Rexistro de Fundacións de Interese Galego da Consellería de
  Innovación, Industria e Comercio.
range: Orde
url: 'https://www.xunta.gal/dog/Publicados/2003/20030321/AnuncioA9D2_gl.html'
---
<p>Con data do 11 de febreiro de 2003, publicouse no Diario Oficial de Galicia a orde da Consellería da Presidencia, Relacións Institucionais e Administración Pública do 5 de febreiro de 2003, pola que se clasifica como de interese benéfico-social a Fundación Parque Científico-Tecnológico Río do Pozo, adscribíndose á Consellería de Innovación, Industria e Comercio, que terá que exerce-lo protectorado plenamente sobre ela.</p>
<p>Esta fundación, de acordo co establecido no artigo 7 dos seus estatutos, ten por obxecto e finalidade:</p>
<p>a) Impulsar, por en marcha e xestionar un parque científico-tecnolóxico que dispoña dos espacios e as infraestructuras persoais e materiais necesarias para o desenvolvemento das investigacións e das novas tecnoloxías.</p>
<p>b) Impulsa-la conexión do labor investigador da Universidade da Coruña e os seus centros I+D coa actividade de empresas tecnoloxicamente avanzadas e as institucións.</p>
<p>c) Facilita-la transparencia da tecnoloxía desde os centros universitarios ás empresas establecidas no parque, co fin de mellora-la eficiencia da actividade investigadora e colaborar no incremento da competitividade das empresas.</p>
<p>d) Fomenta-los proxectos conxuntos de investigación entre a Universidade da Coruña e as empresas de Galicia en áreas tecnolóxicas de recoñecida importancia.</p>
<p>e) Favorece-la creación de empregos cualificados, procurando mellora-las expectativas de traballo e as condicións laborais dos titulados universitarios.</p>
<p>f) Crear un marco de excelencia ambiental e un espacio de creatividade e calidade ó servicio da investigación e á empresa.</p>
<p>g) Promove-lo fomento e o desenvolvemento dos sectores empresariais tradicionais de Galicia, dentro dun marco de competitividade, tecnoloxía e información.</p>
<p>h) Calquera outro fin acorde co disposto nestes estatutos.</p>
<p>Por todo isto, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta e do seu presidente, e segundo o establecido nos artigos 8 da Lei 7/1983, do 22 de xuño, de réxime das fundacións de interese galego, e 32.3º do Decreto 248/1992, do 18 de xuño, polo que se aproba o réxime de organización e funcionamento do protectorado das fundacións de interese galego.</p>
<p>Na súa virtude,</p>
<p>DISPOÑO:</p>
<p>Artigo único.</p>
<p>1. Declarar de interese galego a Fundación Parque Científico-Tecnolóxico Río do Pozo ó cumpri-los seus estatutos as prescricións que, para tal efecto, sinala a vixente lexislación en materia de fundacións de interese galego.</p>
<p>2. Ordena-la inscrición da Fundación Parque Científico-Tecnológico Río do Pozo na sección do Rexistro de Fundacións da Consellería de Innovación, Industria e Comercio para os efectos constitutivos que sinala a Lei 7/1983, do 22 de xuño, de réxime das fundacións de interese galego, modificado pola Lei 11/1991, do 8 de novembro.</p>
<p>Disposición derradeira</p>
<p>Esta orde entrará en vigor o día da súa publicación no Diario Oficial de Galicia.</p>
<p>Santiago de Compostela, 10 de marzo de 2003.</p>
<p>Juan Rodríguez Yuste</p>
<p>Conselleiro de Innovación, Industria e Comercio</p>
<p>CONSELLERÍA DE POLÍTICA AGROALIMENTARIA E</p>
<p>DESENVOLVEMENTO RURAL</p>

