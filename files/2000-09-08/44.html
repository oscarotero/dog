---
date: '2000-09-08'
id: 10FF2
page: 12
number: 175
agency: CONCELLO DA RÚA
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2000/20000908/Anuncio10FF2_gl.html'
---
<p>Por resolución da Alcaldía do 28 de agosto de 2000, préstaselle aprobación ó prego de cláusulas administrativas que rexerán o procedemento para a contratación das obras que se referencian. Exponse ó público por prazo de oito días hábiles, contados a partir do seguinte ó da publicación deste anuncio no BOP, para que poida presentar reclamacións quen se considere interesado.</p>
<p>Simultaneamente anúnciase o concurso, se ben a licitación se aprazará canto resulte necesario, de presentarse reclamacións ó prego.</p>
<p>1. Entidade adxudicadora: Concello da Rúa de Valdeorras, Velázquez, 2, 32350-A Rúa de Valdeorras (Ourense).</p>
<p>2. Obxecto do contrato: abastecemento e saneamento en Fontei, conforme o prego de cláusulas administrativas e proxecto técnico redactado polo enxeñeiro de camiños José Mª Sorribes Escribá, e aprobado polo Concello Pleno na súa sesión ordinaria do 19-6-2000.</p>
<p>Prazo de execución: tres meses.</p>
<p>3. Tramitación: ordinaria.</p>
<p>Procedemento: aberto.</p>
<p>Forma: concurso.</p>
<p>4. Tipo de licitación: 12.499.522 ptas. (75.123,64 euros) IVE e demais tributos incluídos.</p>
<p>5. Garantías.</p>
<p>Provisional: 249.990 ptas. (1.502,47 euros).</p>
<p>Definitiva: 499.981 ptas. (3.004,95 euros).</p>
<p>6. Obtención de información e documentación: na Secretaría do Concello da Rúa de Valdeorras, Velázquez, 2, 32350 A Rúa de Valdeorras (Ourense). Teléfono: 988 31 01 16. Fax: 988 31 13 21.</p>
<p>7. Requisitos xerais do contratista: sinalados no prego de condicións administrativas.</p>
<p>Clasificación: non se esixe.</p>
<p>8. Presentación de proposicións.</p>
<p>a) Prazo e lugar: no Concello da Rúa de Valdeorras, durante os 26 días naturais, desde o seguinte ó da publicación do presente anuncio no último dos boletíns no que apareza (BOP ou DOG), de 9 a 14 horas, de luns a venres, e sábados de 9 a 13 horas, no rexistro xeral do concello.</p>
<p>b) Documentación que hai que presentar.</p>
<p>Proposición para tomar parte na licitación para a contratación das obras de abastecamento e saneamento en Fontei polo procedemento aberto mediante concurso, convocado polo Concello da Rúa de Valdeorras.</p>
<p>Constarán de dous sobres A e B, que conterán a documentación sinalada na cláusula 16 do prego de condicións particulares, denominados:</p>
<p>Sobre A) Documentación acreditativa da personalidade e características do contratista e garantía depositada.</p>
<p>Sobre B) Oferta económica e criterios diferentes ó do prezo ou alternativas ó obxecto do contrato.</p>
<p>9. Apertura de ofertas: ás doce horas do sexto día hábil seguinte ó de finalización do prazo de prazo de presentación de proposicións, condiderándose para este caso inhábil o sábado.</p>
<p>10. Gastos de anuncios: por conta do adxudicatario.</p>
<p>A Rúa de Valdeorras, 28 de agosto de 2000.</p>
<p>José Antonio Míguez Freire</p>
<p>Alcalde</p>

