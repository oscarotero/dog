---
date: '1998-11-04'
id: '2996'
page: 11
number: 214
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 16 de setembro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo do sector das industrias de panificación.
range: Resolución
url: 'https://www.xunta.gal/dog/Publicados/1998/19981104/Anuncio2996_gl.html'
---
<p>Visto o expediente do convenio colectivo para o sector industrias de panificación, que tivo entrada nesta delegación provincial o día 14-9-1998, subscrito en representación da parte económica pola Asociación Provincial de Industrias de Panificación, e da parte social, polas centrais sindicais CC.OO., UGT e CIG o día 25-8-1998, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscricióin no libro de rexistro de convenios colectivos de traballo desta delegación provincial e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 16 de setembro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Asociación Provincial de Industiras de Panificación da provincia de Pontevedra (Aproinpa)</p>
<p>Convenio colectivo do sector de industrias de panificación, provincia de Pontevedra 1998</p>
<p>Artigo 1º.-Ámbito de aplicación.</p>
<p>O presente convenio afecta no seu contido normativo a toda a provincia de Pontevedra, comprendendo nel tódalas industrias e traballadores que se rexan pola Regulamentación nacional do traballo de panaderías, normativa laboral subsidiariamente aplicable en todo o non previsto no presente convenio.</p>
<p>Artigo 2º.-Vixencia e duración.</p>
<p>O convenio entrará en vigor ós dez días do seu asinamento, sen prexuízo da súa publicación no BOP, pero os seus efectos económicos retrotraeranse ata o 1 de xaneiro de 1998.</p>
<p>O presente convenio terá unha duración dun ano e os seus efectos finalizarán o 31 de decembro de 1998. Prorrogarase automaticamente por anualida</p>
<p>des se non media denuncia das partes cunha anticipación de tres meses, cando menos, respecto do final da súa vixencia. A dita denuncia deberase facer por escrito dirixido á outra parte afectada polo convenio.</p>
<p>Artigo 3º.-Retribucións.</p>
<p>As retribucións salariais son as que para cada categoría profesional se fixan na táboa salarial que se xunta no anexo I, as cales foron calculadas conforme un incremento do 2,5% sobre a táboa salarial publicada no convenio de 1997. Os ditos salarios servirán de base para o cálculo de tódalas percepcións que sinala o presente convenio.</p>
<p>Artigo 4º.-Antigüidade.</p>
<p>Co fin de fomenta-la vinculación coa respectiva empresa do persoal que actúe na industria panadeira, establécense aumentos periódicos por tempo de servicios dentro da propia empresa para todo o persoal afectado pola regulamentación nas seguintes proporcións: dous bienios do 5% e catro quinquenios do 10% sobre a retribución base.</p>
<p>Para o cómputo da antigüidade para efectos dos aumentos periódicos, terase en conta a totalidade dos anos en servicios prestados dentro da empresa, calquera que sexa a categoría ou grupo profesional no que o traballador se encontre encadrado, aínda que o dito cómputo, para estes efectos, se iniciará desde a entrada en vigor da Regulamentación de traballo (Orde do 20 de agosto de 1968, BOE do 9 de setembro).</p>
<p>Os traballadores que ascendan de categoría ou cambien de grupo percibirán sobre o salario base daquela a que incorporen os aumentos periódicos por antigüidade que lles corresponda, de conformidade co precedente, calculados todos eles sobre o novo salario base.</p>
<p>Artigo 5º.-Plus de iniciación de xornada.</p>
<p>Naquelas empresas en que habitualmente se anticipe o comezo da xornada do persoal de obradoiro, as horas anticipadas serán aboadas cada unha delas cun importe de 398 pesetas, salvo dereitos adquiridos de maior contía.</p>
<p>Artigo 6º.-Licencias e permisos.</p>
<p>As licencias e permisos que a empresa lles poderá conceder ós traballadores serán as que se recollen no cadro de licencias, ausencias e facilidades concedidas ós traballadores, unido como anexo II ó presente convenio.</p>
<p>A empresa concederá licencia non retribuída durante un día, como máximo, ó ano, sempre que se solicite con tres días de anticipación, como mínimo, antes da data do seu desfrute e non concorra a solicitude e licencia coa doutro traballador da mesma sección ou departamento.</p>
<p>Artigo 7º.-Vacacións.</p>
<p>O persoal afectado por este convenio terá dereito ó desfrute dunha vacación anual de trinta días naturais.</p>
<p>Artigo 8º.-Xornada e descansos.</p>
<p>A xornada laboral será de 40 horas semanais de traballo efectivo, que se distribuirán das 0 horas do luns ata as 22 horas do sábado.</p>
<p>Tódolos traballadores descansarán en cumprimento do establecido no artigo 37.1º do Estatuto dos traballadores, os domingos e festivos e, ademais, desfrutarán dun día de descanso durante a semana.</p>
<p>Segundo se dispón no laudo arbitral do 2 de xaneiro de 1998 (AGA 23/97), as empresas incluídas dentro do ámbito de aplicación do convenio colectivo provincial de industrias de panificación da provincia de Pontevedra teñen a facultade de proceder á apertura en domingo. Os traballadores terán dereito, como mínimo, ó descanso semanal de dous domingos cada mes, desfrutando de forma alterna con respecto ós outros días de descanso semanal en cada mes natural substitutivos do domingo, e percibindo unha gratificación por prestación de servicio en domingo do 100% do salario diario ordinario incluíndo tódolos conceptos, con efectos económicos do 1 de xaneiro de 1997.</p>
<p>Entran nesta obrigatoriedade do cumprimento deste artigo tódalas panaderías da provincia, sen ningunha excepción.</p>
<p>Artigo 9º.-Pagas extraordinarias.</p>
<p>Para efectos das pagas extraordinarias de xullo, Nadal e Santo Honorato, consistirán nuna mensualidade do salario realmente percibido para cada unha delas; isto é a media dos incentivos devengados no último trimestre inmediatamente anterior ó mes do seu pagamento (mecanización, semimecanización salario base, antigüidade e anticipo de hora, cando proceda).</p>
<p>Artigo 10º.-Gratificación de transporte.</p>
<p>Establécese unha gratificación de transporte na contía de 493 pesetas por día de traballo efectivo para todo o persoal.</p>
<p>Artigo 11º.-Retribución en especie.</p>
<p>Ademais da remuneración en metálico e sen que se compute como salario, tódolos traballadores recibirán 1 kg de pan cada día de traballo, así como os descansos semanais, días de festa non recuperables, días de vacación e días en situación de IT, que deberá ser de calquera das pezas comerciais que a empresa fabrique e nunca elaborado especialmente para os traballadores.</p>
<p>O valor deste suplemento alimenticio non se computará para a determinación do salario en gratificación, aumentos por antigüidade nin para o fondo do plus familiar.</p>
<p>Artigo 12º.-Aplicación más favorable.</p>
<p>Os preceptos do presente convenio aplicaranse en sentido máis favorable para o traballador, sen que en ningún caso se menoscaben aquelas situacións máis beneficiosas que poidan existir por concesión graciable da empresa.</p>
<p>Artigo 13º.-Cesamentos.</p>
<p>O persoal afectado polo presente convenio que se propoña cesar voluntariamente no servicio dunha empresa, deberallo comunicar ó xefe desta, polo menos con quince días de anticipación á data en que se vaia deixar de prestar servicio.</p>
<p>O incumprimento por parte do traballador da obriga de avisar coa indicada anticipación dará dereito a empresa a descontar da liquidación o importe do salario dun día por cada día de atraso no aviso.</p>
<p>Artigo 14º.-Complemento por IT.</p>
<p>No caso de incapacidade transitoria, as empresas aboaranlle ó seu persoal o 100% do seu salario real (salario máis complementos), durante o tempo que dure a hospitalización do traballador afectado, se for necesaria aquela e despois de xustificala.</p>
<p>Igualmente complementarán ata o citado importe as baixas de IT motivadas por accidente de traballo.</p>
<p>Nos demais supostos aboarase o subsidio de IT na súa contía legal.</p>
<p>Artigo 15º.-Festividade de Santo Honorato.</p>
<p>Establécese como festa do patrón con carácter aboable e non recuperable o día 16 de maio, festividade de San Honorato.</p>
<p>Artigo 16º.-Seguro de accidentes.</p>
<p>As empresas afectadas polo presente convenio deberán subscribir no prazo de dous meses, a partir do momento da súa sinatura, unha póliza de seguro colectivo con primas íntegras ó seu cargo, que cubran as seguintes indemnizacións:</p>
<p>Accidente laboral ou común, como resultado de morte, invalidez permanente total, absoluta ou gran invalidez, por un capital de 2.500.000 pesetas.</p>
<p>As indemnizacións faranse efectivas ó traballador afectado ou ós seus sucesores.</p>
<p>Artigo 17º.-Semimecanización.</p>
<p>Os traballadores da sección de obradoiro afectados polo presente convenio percibirán en concepto de semimecanización o 15% de incremento sobre o salario base.</p>
<p>Artigo 18º.-Complemento retributivo en días festivos ou descansos.</p>
<p>A retribución nos supostos de realización de traballo en días de descanso, así como a retribución dos días festivos que se traballen ou se anticipe a súa producción, efectuarase aplicando o módulo habitual de retribución (salario base, antigüidade, gratificación de mecanización e anticipo de horas cando proceda), un coeficiente do 55% de incremento.</p>
<p>Artigo 19º.-Roupa de traballo.</p>
<p>Tódalas empresas afectadas polo presente convenio están obrigadas a lles facilitar ós seus traballadores ó inicio de cada semestre natural unha bata ou pantalón e chaqueta curta ou peza similar adecuada ó posto de traballo; o seu uso será obrigatorio.</p>
<p>Artigo 20º.-Recoñecementos médicos.</p>
<p>Tódolos traballadores da empresa terán dereito a unha revisión médica anual, que se realizará, en calquera caso, a cargo da empresa.</p>
<p>Artigo 21º.-Formación profesional.</p>
<p>As partes signatarias do presente convenio acordan promover cantas accións sexan necesarias encamiñadas ó desenvolvemento e mellora da formación profesional dos traballadores.</p>
<p>En tal sentido, e como primeira decisión ó respecto, as empresas afectadas polo presente convenio comprométense a que as ensinanzas previstas como obrigatorias no Real decreto 1992/84, para os contratos para a formación, poidan realizarse, en canto o dito centro subsista, na escola de formación profesional existente na Asociación Provincial de Industriais de Panificación.</p>
<p>Así mesmo, os títulos e acreditacións que emita a dirección académica da escola de formación profesional en relación ós traballadores que se formen nela, terán o valor de certificado para os efectos do previsto no artigo 10 do Real decreto 1992/1984.</p>
<p>Artigo 22º.-Contratos de duración determinada (Art. 15.1.B) ET.</p>
<p>Para efectos do disposto na Lei 63/1997, do 26 de decembro, sobre contratos de duración determinada, cando os contratos se concerten para cubrir postos en centros de traballo que non teñan a consideración de obra. Neste suposto a duración máxima do contrato poderá ser de 13,5 meses dentro dun período de 18 meses.</p>
<p>No caso de se concertaren por un período inferior a 18 meses, este poderá ser prorrogado, de común acordo entre as partes, ata o tope máximo descrito.</p>
<p>Artigo 23º.-Comisión mixta do convenio.</p>
<p>Para a interpretación, vixilancia e cumprimento do pactado por ámbalas partes neste convenio, crearase a comisión mixta de vixilancia ou interpretación, correspondendo a súa presidencia á comisión deliberadora do convenio ou persoa en quen delegue, e composta ademais por catro empresarios e igual número de traballadores.</p>
<p>Esta comisión actuará no ámbito da súa competencia, sen invadi-las esferas privativas daqueles organismos e xurisdiccións que teñan unha competencia determinada e concreta, recoñecida na normativa dos convenios colectivos.</p>
<p>Acórdase que se reunirán tódolos primeiros mércores de cada mes ás 19 horas.</p>
<p>Artigo 24º.-Negociación colectiva.</p>
<p>O texto do convenio colectivo de ámbito provincial para o sector da industria de panificación é subscrito pola Asociación Provincial de Industrias de Panificación (Aproinpa) e as centrais sindicais que nel participaron: Confederación Sindical de Comisiones Obreras (CC.OO.), Unión Xeral de Traballadores (UGT), ademais da Confederación Intersindical Galega (CIG), de conformidade co artigo 85, apartado A, da Lei 8/1980, do 10-3-1980, do Estatuto dos traballadores.</p>
<p>ANEXO I</p>
<p>Táboa salarial en vigor a partir</p>
<p>do 1 de xaneiro de 1998</p>
<table><tbody><tr><td></td></tr>
<tr><td>Categoría profesional</td></tr>
<tr><td></td></tr>
</tbody></table>
<table><tbody><tr><td>* Técnicos</td><td>Salarios</td></tr>
<tr><td>Xefe de fabricación</td><td>87.107</td></tr>
<tr><td>Xefe de taller mecánico</td><td>85.281</td></tr>
<tr><td>* Administrativos</td><td>Salarios</td></tr>
<tr><td>Xefe de oficina e contabilidade</td><td>87.107</td></tr>
<tr><td>Oficial administrativo</td><td>78.603</td></tr>
<tr><td>Auxiliar de oficina</td><td>74.046</td></tr>
</tbody></table>
<table><tbody><tr><td></td></tr>
<tr><td>Categoría profesional</td></tr>
<tr><td></td></tr>
</tbody></table>
<table><tbody><tr><td>* En panaderías totalmente mecanizadas</td><td>Ptas./día</td></tr>
<tr><td>Axudante encargado</td><td>2.469</td></tr>
<tr><td>Amasador</td><td>2.469</td></tr>
<tr><td>Axudante amasador</td><td>2.467</td></tr>
<tr><td>Especialista, fogoneiro, acendedor oficial</td><td>2.469</td></tr>
<tr><td>Mecanico 1ª</td><td>2.469</td></tr>
<tr><td>Mecánico de 2ª</td><td>2.469</td></tr>
<tr><td>Mecánico de 3ª</td><td>2.469</td></tr>
<tr><td>Peón</td><td>2.469</td></tr>
<tr><td>* Nas restantes panaderías</td><td>Ptas./día</td></tr>
<tr><td>Mestre encargado</td><td>2.606</td></tr>
<tr><td>Oficial de pa</td><td>2.606</td></tr>
<tr><td>Oficial de masa</td><td>2.536</td></tr>
<tr><td>Oficial de mesa</td><td>2.482</td></tr>
<tr><td>Axudante</td><td>2.482</td></tr>
<tr><td>Aprendiz de primeiro ano</td><td>1.725</td></tr>
<tr><td>Aprendiz de segundo ano</td><td>1.876</td></tr>
<tr><td>* Dos servicios complementarios</td><td>Ptas./día</td></tr>
<tr><td>Mordomo</td><td>2.469</td></tr>
<tr><td>Chofer</td><td>2.592</td></tr>
<tr><td>Vendedor en establecemento</td><td>2.469</td></tr>
<tr><td>Transportador de pan a despacho</td><td>2.469</td></tr>
<tr><td>Repartidor a domicilio</td><td>2.469</td></tr>
<tr><td>* Persoal de limpeza</td><td>Ptas./día</td></tr>
<tr><td>Persoal de limpeza</td><td>357</td></tr>
</tbody></table>
<p>ANEXO II</p>
<p>Permisos e licencias concedidas ós traballadores</p>
<table><tbody><tr><td></td></tr>
<tr><td>Motivo da licencia</td><td>Tempo máximo</td><td>Salario</td><td>Antigüi.</td><td>Ant. xor.</td><td>Semi mec.</td><td>Plus Tras.</td><td>C. Vol.</td><td>Documento acreditativo</td></tr>
<tr><td></td></tr>
</tbody></table>
<table><tbody><tr><td>Falecemeneto de pais, avós, fillos,
netos irmáns e pais políticos</td><td>4 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Nota necrolóxica e documento que
acredite o parentesto</td></tr>
<tr><td></td></tr>
<tr><td>Enfermidade grave de pais, sogros,
fillos, netos cónxuxe, irmáns e avós</td><td>3 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado médico que especifique
gravidade</td></tr>
<tr><td></td></tr>
<tr><td>Falecemeneto de noras, xenros,
cuñados e avós políticos</td><td>1 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Nota necrolóxica e documento que
acredite o parentesto</td></tr>
<tr><td></td></tr>
<tr><td>Falecemeneto de fillo</td><td>3 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Libro de familia ou certificado do
xulgado</td></tr>
<tr><td></td></tr>
<tr><td>Casamento do traballador</td><td>15 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Libro de familia, certificado do
xulgado ou igrexa</td></tr>
<tr><td></td></tr>
<tr><td>Casamento de fillos, irmáns e novas
nupcias de pais</td><td>1 días naturais</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado do xulgado/igrexa,
parentesco, invitación</td></tr>
<tr><td></td></tr>
<tr><td>Traslado de domicilio habitual</td><td>1 días laboral</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado do padrón</td></tr>
<tr><td></td></tr>
<tr><td>Enfermidade e consulta médica.
Consulta especialista SOE e prescrita
por médico de medicina xeral</td><td>Polo tempo necesario. Máximo 5 horas día</td><td>Si</td><td>Si</td><td>Si</td><td>Si</td><td>Non</td><td>Si</td><td>Copia volante médico SOE,
xustificante asistencia a
especialista</td></tr>
<tr><td></td></tr>
<tr><td>Consulta médico, medicina xeral</td><td>4 h./día máximo</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado médico ou similar</td></tr>
<tr><td></td></tr>
<tr><td>Enfermidade con baixa xeral</td><td>3 Prim. días</td><td>Si</td><td>Si</td><td>Si</td><td>Si</td><td>Non</td><td>Si</td><td>Parte de baixa</td></tr>
<tr><td></td></tr>
<tr><td>Accidente de traballo</td><td>Día de Accid.</td><td>Si</td><td>Si</td><td>Si</td><td>Si</td><td>Si</td><td>Si</td><td>Xustificante servicio médico mutua
patronal</td></tr>
<tr><td></td></tr>
<tr><td>Lactación</td><td>S/lei</td><td>Si</td><td>Si</td><td>Si</td><td>Si</td><td>Non</td><td>Si</td><td>Certificado de nacemento</td></tr>
<tr><td></td></tr>
<tr><td>Cargo sindical ou público</td><td>S/lei</td><td>Si</td><td>Si</td><td>Si</td><td>Si</td><td>Si</td><td>Si</td><td>Segundo caso</td></tr>
<tr><td></td></tr>
<tr><td>Licencia de carácter persoal</td><td>1 días ó ano</td><td>Non</td><td>Non</td><td>Non</td><td>Non</td><td>Non</td><td>Non</td><td>Solicitar con tres días. Xustificar</td></tr>
<tr><td></td></tr>
<tr><td>Chamada servicio militar
obrigatorio ou voluntario</td><td>Tempo necesario</td><td>Si</td><td>Si</td><td>Si</td><td>Si</td><td>Non</td><td>Si</td><td>Xustificante incorporación a filas</td></tr>
<tr><td></td></tr></tbody></table>
<p>9879</p>

