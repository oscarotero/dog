---
date: '2020-07-16'
id: CA01-070720-0004
page: 28362
number: 141
agency: Consellería de Facenda
section: IV. Oposicións e concursos.
title: >-
  RESOLUCIÓN do 7 de xullo de 2020, da Dirección Xeral da Función Pública, pola
  que se aproban e se fan públicas as listaxes definitivas de persoas admitidas
  e excluídas no proceso selectivo para o ingreso, pola quenda de promoción
  interna, no corpo de xestión da Administración xeral da Comunidade Autónoma de
  Galicia, subgrupo A2.
range: Resolución
url: >-
  https://www.xunta.gal/dog/Publicados/2020/20200716/AnuncioCA01-070720-0004_gl.html
---
<p>Mediante a Resolución do 25 de maio de 2020, da Dirección Xeral da Función Pública (DOG núm. 107, do 3 de xuño), aprobáronse as listaxes provisionais de persoas admitidas e excluídas no proceso selectivo para o ingreso, pola quenda de promoción interna, no corpo de xestión da Administración xeral da Comunidade Autónoma de Galicia, subgrupo A2, convocado pola Orde do 7 de xaneiro de 2020 (DOG núm. 21, do 31 de xaneiro).</p>
    <p>Unha vez transcorrido o prazo para a presentación de reclamacións sobre as ditas listaxes, de conformidade co artigo 12 do Regulamento de selección de persoal da Administración da Comunidade Autónoma de Galicia, e coa base I.4.2 das que rexen o proceso selectivo, esta dirección xeral</p>
    <h2>RESOLVE:</h2>
    <p>Aprobar as listaxes definitivas de persoas admitidas e excluídas ao proceso selectivo para o ingreso, pola quenda de promoción interna, no corpo de xestión da Administración xeral da Comunidade Autónoma de Galicia, subgrupo A2, convocado pola Orde do 7 de xaneiro de 2020 (DOG núm. 21, do 31 de xaneiro).</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal</p>
    <p>A listaxe definitiva de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolveralles de oficio o importe ingresado en concepto de dereitos de exame a aquelas persoas aspirantes excluídas de xeito definitivo que, de acordo coa base I.3, realizaron o pagamento con certificado dixital da Fábrica Nacional de Moeda e Timbre, DNI electrónico ou Chave365.</p>
    <p>Para a devolución do importe ingresado por aqueloutras persoas aspirantes que non fixeron constar eses datos e figuren nesta resolución como excluídas, será necesaria a presentación dun escrito en que fagan constar o número de conta (24 díxitos), a entidade bancaria e a súa localidade, ou dun certificado expedido pola entidade en que figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no Diario Oficial de Galicia e deberá ser dirixida ao Servizo de Selección da Dirección Xeral da Función Pública.</p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso das persoas solicitantes admitidas provisional ou definitivamente.</p>
    <p>Contra esta resolución poderase interpor recurso potestativo de reposición ante o conselleiro de Facenda, no prazo dun mes, contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, ou poderase interpor directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 7 de xullo de 2020</p>
    <footer><p>José Mª Barreiro Díaz<br>Director xeral da Función Pública</p></footer>
    <h2>Anexo</h2>
    <h3>Relación de persoas aspirantes excluídas</h3>
    <p> Cota específica base I.1.1.</p>
    <table>
     <tbody>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
      <tr>
       <td>Castro Lama, Marta</td>
       <td>***9631**</td>
       <td>43, 57</td>
      </tr>
     </tbody>
    </table>
    <p> Acceso xeral.</p>
    <table>
     <thead>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Blanco González, Javier</td>
       <td>***4577**</td>
       <td>20</td>
      </tr>
      <tr>
       <td>Calupeteca, María Jogrina</td>
       <td>***7024**</td>
       <td>20, 57</td>
      </tr>
      <tr>
       <td>Docampo Santomé, María del Pilar</td>
       <td>***0332**</td>
       <td>20, 57</td>
      </tr>
      <tr>
       <td>Fandiño Suárez, María Fernanda</td>
       <td>***7799**</td>
       <td>57</td>
      </tr>
      <tr>
       <td>Fernández Castro, Juan Carlos</td>
       <td>***5971**</td>
       <td>63</td>
      </tr>
      <tr>
       <td>Ferreño Sánchez, María Jesús</td>
       <td>***3581**</td>
       <td>20</td>
      </tr>
      <tr>
       <td>López García, Fátima</td>
       <td>***4889**</td>
       <td>57</td>
      </tr>
      <tr>
       <td>Mahía Fernández, María Isabel</td>
       <td>***3547**</td>
       <td>20, 57</td>
      </tr>
      <tr>
       <td>Martínez Quindimil, Fernando José</td>
       <td>***6899**</td>
       <td>20, 57</td>
      </tr>
      <tr>
       <td>Tarrío Peón, Jesús</td>
       <td>***1575**</td>
       <td>20</td>
      </tr>
     </tbody>
    </table>
    <table>
     <tbody>
      <tr>
       <td>Cód.</td>
       <td>Causa da exclusión</td>
      </tr>
      <tr>
       <td>20</td>
       <td>Taxas non aboadas/solicitude non presentada</td>
      </tr>
      <tr>
       <td>43</td>
       <td>Desistencia da solicitude</td>
      </tr>
      <tr>
       <td>57</td>
       <td>Non pertencer ao corpo do subgrupo correspondente</td>
      </tr>
      <tr>
       <td>63</td>
       <td>Non presenta e non autoriza a consulta da condición de familia numerosa xeral</td>
      </tr>
     </tbody>
    </table>

