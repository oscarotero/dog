---
date: '2020-07-16'
id: G0534-010720-0002
page: 28267
number: 141
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 25 de xuño de 2020 pola que se autoriza a inclusión da Escola de
  Música de Agolada (Pontevedra) no rexistro de escolas de música e danza da
  Comunidade Autónoma de Galicia.
range: Orde
url: >-
  https://www.xunta.gal/dog/Publicados/2020/20200716/AnuncioG0534-010720-0002_gl.html
---
<p>A representante da Asociación de Amigos da Banda de Música Municipal Agolada solicita a inscrición da Escola de Música de Agolada, no rexistro de escolas de música e danza da Comunidade Autónoma de Galicia, de conformidade coa Orde do 11 de marzo de 1993, que regula as condicións de creación e funcionamento destas escolas.</p>
    <p>Logo de realizar os trámites que establece a normativa vixente, a Xefatura Territorial de Pontevedra achega o expediente cos correspondentes informes. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Inscrición no rexistro de escolas de música</em></p>
    <p>Autorizar a inclusión no rexistro de escolas de música e danza da Comunidade Autónoma de Galicia da escola de música que se sinala:</p>
    <p>Denominación: Escola de Música de Agolada.</p>
    <p>Provincia: Pontevedra.</p>
    <p>Concello: Agolada.</p>
    <p>Localidade: Ferreiroa (San Pedro).</p>
    <p>Código postal: 36520.</p>
    <p>Enderezo: polígono industrial de Merlín, Casa Amarela, s/n.</p>
    <p>Código do centro: 36025074.</p>
    <p>Titular: Asociación de Amigos da Banda de Música Municipal de Agolada.</p>
    <p>Artigo 2. <em>Réxime xurídico</em></p>
    <p>Esta escola queda sometida ao réxime de escolas de música e danza, segundo o establecido na Orde do 11 de marzo de 1993 e aos servizos de inspección correspondentes.</p>
    <p>Artigo 3. <em>Modificación da autorización</em></p>
    <p>O centro deberá solicitar a oportuna revisión da inscrición cando teñan que modificarse calquera dos datos sinalados nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no<em> Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 25 de xuño de 2020</p>
    <footer><p>Carmen Pomar Tojo<br> Conselleira de Educación, Universidade e Formación Profesional</p></footer>

