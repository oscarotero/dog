---
date: '2016-03-22'
id: G0007-030316-0002
page: 10526
number: 56
agency: Xulgado do Social número 3 de Santiago de Compostela
section: V. Administración de xustiza.
title: EDICTO (717/2014).
range: Edicto
url: >-
  https://www.xunta.gal/dog/Publicados/2016/20160322/AnuncioG0007-030316-0002_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento ordinario 717/2014 deste xulgado do social, seguido por instancia de María del Carmen Peña Maquieira contra Limpiezas El Polígono, Fogasa, sobre ordinario, se ditou a seguinte resolución:</p>
    <p>Sentenza: 27/2016.</p>
    <p>Procedemento ordinario número 717/2014.</p>
    <p>Sentenza:</p>
    <p>Santiago de Compostela, 2 de marzo de 2016.</p>
    <p>Susana Villarino Moure, maxistrada xuíza do Xulgado do Social número 3 de Santiago de Compostela, despois de ver os presentes autos 717/2014, sobre reclamación de cantidade, por instancia de María del Carmen Peña Maquieira, asistida e representada polo graduado social Juan Manuel Suárez Figueiras contra Limpezas El Polígono, S.L., que non comparece, despois de ser citado o Fogasa, que non comparece, ditou a presente sentenza.</p>
    <p>Decisión:</p>
    <p>Que debo estimar e admito a demanda presentada e, en consecuencia, condeno a Limpiezas El Polígono a aboarlle a María del Carmen Peña Maquieira 776,31 euros netos e 3.412,31 euros brutos, cantidades que se incrementarán cos xuros do artigo 29.3 do ET, calculados desde a data de presentación da papeleta de conciliación ante o SMAC. Condeno o Fogasa a estar e pasar pola presente resolución nos termos do artigo 23.6, inciso primeiro da LRXS.</p>
    <p>Notifíqueselles a presente resolución ás partes facéndolls saber que contra esta poden interpor recurso de suplicación no prazo de cinco días desde a súa notificación.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A maxistrada xuíza.</p>
    <p>E para que lle sirva de notificación en legal forma a Limpiezas El Polígono, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 3 de marzo de 2016</p>
    <footer><p>A secretaria xudicial</p></footer>

