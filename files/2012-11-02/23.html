---
date: '2012-11-02'
id: G0195-111012-0001
page: 41149
number: 209
agency: Xulgado de Primeira Instancia número 5 de Lugo
section: V. Administración de xustiza.
title: EDICTO (59/2011).
range: Edicto
url: >-
  https://www.xunta.gal/dog/Publicados/2012/20121102/AnuncioG0195-111012-0001_gl.html
---
<p>Sentenza.</p>
    <p>Xuíza que a dita: María Pedreira García.</p>
    <p>Lugar: Lugo.</p>
    <p>Data: 29 de xuño de 2012.</p>
    <p>Demandante: Asfaltos Los Santos, S.A. Procuradora: Carmen Rodil Martínez.</p>
    <p>Demandado: Moving Ligths, S.L., Caixa Rural Galega. Avogado: Manuel Portela Álvarez. Procurador: Manuel Mourelo Caldas.</p>
    <p>Procedemento: procedemento ordinario 59/2011-A.</p>
    <p>Antecedentes de feito:</p>
    <p>Primeiro. A este xulgado correspondeulle por quenda demanda de xuízo ordinario interposta por Asfastos Los Santos, S.A., representada pola procuradora M. Carmen Rodil Martínez contra Moving Ligths, S.L. e Caixa Rural Galega.</p>
    <p>Segundo. Admitida a trámite a demanda, emprazouse o demandado, compareceu en tempo e forma, contestando á demanda Caixa Rural Galega, representada polo procurador Manuel Mourelo Caldas e o letrado Manuel Portela Álvarez. O demandado Moving Ligths, S.L. foi declarado en rebeldía procesual.</p>
    <p>Terceiro. Tívose por contestada a demanda e sinalouse a audiencia previa co resultado que consta en autos. Na dita audiencia foron sinaladas e citadas as partes a xuízo.</p>
    <p>Cuarto. Practicadas as probas propostas e admitidas quedaron os autos vistos para sentenza.</p>
    <p>Decisión:</p>
    <p>«Estímase a demanda interposta pola procuradora Carmen Rodil Martínez, en nome e representación de Asfaltos Los Santos, S.A., contra a mercantil Moving Lights, S.L. e Caixa Rural Galega, representada polo procurador Manuel Mourelo Caldas.</p>
    <p>1º. Declárase a obriga de Moving Lights, S.L. de exixir á entidade Caixa Rural Galega a emisión dun aval solidario de 15.000 euros para responder ante a demandante da subministración de areas para a estación de servizo de Calzadilla de los Barros, como garantía de pagamento acordada no contrato verbal de subministración de material convida polas partes.</p>
    <p>2º. Condénase a demandada Moving Lights, S.L. ao cumprimento da mencionada obriga.</p>
    <p>3º. Impóñense as custas a Moving Lights, S.L.</p>
    <p>Notifíqueselles a presente resolución ás partes interesadas, facéndolles saber que contra esta procede recurso de apelación para ante a Audiencia Provincial, que se interporá ante este xulgado no prazo de vinte días desde a súa notificación.</p>
    <p>Así o acordo, mando e asino. Dou fe».</p>
    <p>E encontrándose o dito demandado, Moving Ligths, S.L., en paradoiro descoñecido, expídese o presente co fin de que sirva de notificación en forma a este.</p>
    <p>Lugo, 31 de xullo de 2012</p>
    <footer><p>O/a secretario/a xudicial</p></footer>

