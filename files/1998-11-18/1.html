---
date: '1998-11-18'
id: 49F6
page: 12
number: 224
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 4 de novembro de 1998 pola que se autoriza o cambio de titularidade e
  denominación do centro privado de perruquería Astarté Nuevo Estilo Chelo Vigo
  da Coruña.
range: Orde
url: 'https://www.xunta.gal/dog/Publicados/1998/19981118/Anuncio49F6_gl.html'
---
<p>Examinado o expediente por instancia de Aurelia Rodríguez Rodríguez, en solicitude de cambio de titularidade e denominación do centro privado que imparte ensinanzas da área tecnolóxico-práctica de perruquería denominado Astarté Nuevo Estilo Chelo Vigo, con domicilio na r/ Andrés Gaos, 34 baixo, da Coruña.</p>
<p>Vistos o Decreto 133/1995, do 10 de maio (DOG do 22) e a Orde do 20 de setembro de 1995 pola que se desenvolve o antedito decreto (DOG do 15 de decembro).</p>
<p>Considerando que concorren no expediente tódolos requisitos esixidos nas disposicións vixentes para poder acceder ó solicitado, esta consellería, por proposta da Dirección Xeral de Centros e Inspección Educativa</p>
<p>DISPÓN:</p>
<p>Primeiro.-Autoriza-lo cambio de titularidade do centro privado de perruquería Astarté Nuevo Estilo Chelo Vigo da Coruña, a favor de Aurelia Rodríguez Rodríguez, con tódolos dereitos e obrigas contraídas pola cesionista Consuelo Vigo Botana, sen prexuízo das responsabilidades que puidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>Segundo.-Autoriza-lo cambio de denominación do centro Astarté Nuevo Estilo Chelo Vigo, pola de Astarté Unisex.</p>
<p>Terceiro.-O cambio de titularidade e de denominación non afectará ó réxime de funcionamento do centro.</p>
<p>Santiago de Compostela, 4 de novembro de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>10343</p>

