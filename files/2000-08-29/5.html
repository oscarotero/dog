---
date: '2000-08-29'
id: '10876'
page: 12
number: 167
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 11 de agosto de 2000 pola que se convocan cursos en colaboración
  coa Consellería de Agricultura, Gandería e Política Agroalimentaria.
range: Resolución
url: 'https://www.xunta.gal/dog/Publicados/2000/20000829/Anuncio10876_gl.html'
---
<p>Dentro do programa de actividades da EGAP para 2000, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse en colaboración coa Consellería de Agricultura, Gandería e Política Agroalimentaria os cursos que figuran no anexo, que deberán desenvolverse segundo as seguintes bases:</p>
<p>Primeira.-Solicitudes.</p>
<p>As solicitudes de admisión para os cursos, segundo o modelo que figura ó final da convocatoria, dirixi</p>
<p>ranse á Consellería de Agricultura, Gandería e Política Agroalimentaria e presentaranse no seu rexistro xeral ou en calquera das súas delegacións provinciais sen prexuízo do disposto no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Prazo.</p>
<p>O prazo de presentación de solicitudes rematará o 15 de setembro.</p>
<p>Terceira.-Selección.</p>
<p>Os criterios de selección serán os que figuran no anexo, segundo as características de cada curso, e respectarán en todo caso os criterios selectivos sinalados con carácter xeral na Resolución 27 de xuño de 1994 (DOG nº 149, do 3 de agosto).</p>
<p>Cuarta.-Certificado de asistencia.</p>
<p>Outorgaráselle-lo correspondente certificado de asitencia ós alumnos que participen con regularidade no curso.</p>
<p>É obrigatoria a asistencia e puntualidade a tódalas sesións do curso. Toda ausencia deberá ser xustificada debidamente polo interesado. A falta de asistencia, aínda que sexa xustificada, a máis do 15% das horas lectivas programadas, impedirá a expedición da certificación anteriormente referida e dará lugar á baixa no curso coa perda de tódolos dereitos.</p>
<p>Santiago de Compostela, 11 de agosto de 2000.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>* Curso: a xestión dos residuos no ámbito agrario galego.</p>
<p>1. Obxectivos.</p>
<p>Dar a coñece-lo marco da normativa ambiental no tocante á contaminación por nitratos, expoñe-los aspectos específicos da contaminación nitroxenada das principais fontes agrarias e a presentación das medidas e as prácticas empregadas na súa análise.</p>
<p>2. Destinatarios.</p>
<p>Persoal técnico de producción agropecuaria da Consellería de Agricultura, Gandería e Política Agroalimentaria que intervén nos distintos programas relacionados coa xestión de residuos agrarios.</p>
<p>3. Criterios de selección.</p>
<p>Daráselles prioridade ás solicitudes daqueles funcionarios e persoal contratado que teñan máis relación cos temas de producción e sanidade vexetal, tanto na xestión administrativa como na execución dos programas de campo.</p>
<p>4. Desenvolvemento.</p>
<p>4.1. Número de edicións: 1.</p>
<p>4.2. Duración de cada curso: 20 horas.</p>
<p>4.3. Datas: outubro-novembro de 2000; a data de comezo e o lugar de realización, notificaráselles persoalmente ós seleccionados.</p>
<p>4.4. Horario: das 9 ás 21 horas, horario de mañá e tarde segundo o día.</p>
<p>4.5. Número de prazas: 20.</p>
<p>5. Contido.</p>
<p>A xestión de residuos agrarios. Normativa ambiental a nivel comunitario, estatal e autonómico, análise dos efluentes zootécnicos nas explotacións gandeiras, plan de xestión de residuos agrarios, distintas alternativas á eliminación de xurros, reutilización en fertilización de cultivos agrícolas, a comisión de análises enerxéticas de residuos agrarios, análise dunha explotación tipo, emprego de lodos procedentes de depuradoras en agricultura.</p>
<p>* Curso: a producción integrada como sistema de explotación na producción agraria galega.</p>
<p>1. Obxectivos.</p>
<p>Dar a coñece-lo marco normativo da producción integrada e a súa aplicación na Comunidade Autónoma de Galicia, así como os requisitos técnicos que deberán cumpri-los cultivos para o seu recoñemento como producción integrada.</p>
<p>2. Destinatarios.</p>
<p>Persoal técnico de producción agropecuaria da Consellería de Agricultura, Gandería e Política Agroalimentaria que intervén na execución de programas relacionados coa producción integrada.</p>
<p>3. Criterios de selección.</p>
<p>Daráselles prioridade ás solicitudes daqueles funcionarios e persoal contratado que teñan máis relación cos temas de producción vexetal e sanidade vexetal, tanto na xestión administrativa como na execución dos programas de campo.</p>
<p>4. Desenvolvemento.</p>
<p>4.1. Número de edicións: 1.</p>
<p>4.2. Duración de cada curso: 20 horas.</p>
<p>4.3. Datas: novembro-decembro de 2000; a data de comezo e o lugar de realización, notificaráselles persoalmente ós seleccionados.</p>
<p>4.4. Horario: das 9 ás 21 horas, horario de mañá e tarde segundo o día.</p>
<p>4.5. Número de prazas: 20.</p>
<p>5. Contido.</p>
<p>O sistema de producción integrada: a normativa reguladora a nivel comunitario, estatal e autonómico. Regulamento de uso de marca de garantía. O sistema de certificación e control. Os regulamentos técnicos específicos.</p>

