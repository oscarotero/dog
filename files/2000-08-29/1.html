---
date: '2000-08-29'
id: '10866'
page: 12
number: 167
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 9 de agosto de 2000, da Dirección Xeral da Función Pública, pola
  que se emprazan as persoas interesadas no recurso contencioso-administrativo
  01/0000193/2000-MJ, interposto polo Colexio Oficial de Biólogos.
range: Resolución
url: 'https://www.xunta.gal/dog/Publicados/2000/20000829/Anuncio10866_gl.html'
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia, providencia pola que se admite a trámite o recurso contencioso-administrativo 01/0000193/2000-MJ, interposto polo Colexio Oficial de Biólogos, contra a Resolución do 27 de decembro de 1999, pola que se ordena a publicación do acordo do Consello da Xunta do 23 de decembro de 1999, polo que se aproba a nova relación de postos de traballo na Consellería de Medio Ambiente.</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 9 de agosto de 2000.</p>
<p>Joaquín López-Rúa Soler</p>
<p>Director xeral da Función Pública</p>

