---
date: '2000-08-29'
id: '10872'
page: 12
number: 167
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de xullo de 2000, da Delegación Provincial de Lugo, pola que
  se dispón a inscrición no rexistro e a publicación, no Diario Oficial de
  Galicia, do convenio colectivo de ámbito provincial para a empresa Materiales
  Cerámicos, S.A.
range: Resolución
url: 'https://www.xunta.gal/dog/Publicados/2000/20000829/Anuncio10872_gl.html'
---
<p>Visto o texto do convenio colectivo para a empresa Materiales Cerámicos, S.A. (código 2700382), da provincia de Lugo, asinado o día 28 de xuño de 2000, pola representación da mentada empresa e a dos seus traballadores, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo, esta delegación provincial</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do mentado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 10 de xullo de 2000.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Convenio colectivo da empresa Materiales</p>
<p>Cerámicos, S.A. 1999</p>
<p>Capítulo I</p>
<p>Determinación das partes que concertan</p>
<p>o presente convenio</p>
<p>Artigo 1º</p>
<p>O presente convenio colectivo concértase entre a empresa Materiales Cerámicos S.A., representada polas persoas expresamente facultadas para iso. e os representantes dos traballadores que prestan os seus servicios na súa fábrica de Burela (Lugo).</p>
<p>Capítulo II</p>
<p>Ámbito de aplicación</p>
<p>Artigo 2º.-Ámbito funcional.</p>
<p>O presente convenio regula as relacións laborais entre a empresa Materiales Cerámicos, S.A. e o persoal, incluído no artigo 3º, que nela presta os seus servicios.</p>
<p>Artigo 3º.-Ámbito persoal.</p>
<p>Regúlanse por este convenio as relacións laborais entre a empresa Materiales Cerámicos, S.A. e as persoas que actualmente prestan os seus servicios na dita empresa coas categorías que se reflicten no anexo I.</p>
<p>Artigo 4º.-Ámbito territorial.</p>
<p>Este convenio será de aplicación ó persoal do cadro de persoal da empresa, sita na localidade de Burela, provincia de Lugo, a excepción do que recolle o artigo 3º.</p>
<p>Artigo 5º.-Ámbito temporal.</p>
<p>Este convenio terá unha vixencia de tres anos a partir da súa publicación no BOP de Lugo.</p>
<p>Establécese un período de aviso previo dun mes, anterior á data de expiración do convenio, para proceder á súa denuncia por calquera das partes.</p>
<p>Se non se denunciara na forma prevista no parágrafo anterior, considerarase prorrogado durante outro ano e así sucesivamente ata a súa denuncia.</p>
<p>Os conceptos retributivos serán de aplicación desde o 1 de xaneiro de 1999.</p>
<p>Capítulo III</p>
<p>Organización do traballo</p>
<p>Artigo 6º.-Facultades da dirección.</p>
<p>Sería facultade exclusiva da dirección da empresa:</p>
<p>1. A organización administrativa, técnica e industrial das súas actividades; así como a introducción das variacións e supresións que considere convenientes en seccións, instalacións ou métodos de fabricación para aumentar rendementos, mellora-la calidade ou diminuí-los custos.</p>
<p>2. O establecemento e a esixencia de rendementos mínimos, de acordo cos representantes do persoal.</p>
<p>3. A fixación da tarefa necesaria para a saturación do traballador ó rendemento acordado.</p>
<p>4. A fixación do nivel de calidade e das porcentaxes de defectos dentro do proceso de fabricación e a aplicación das sancións para o culpable do incumprimento.</p>
<p>5. Esixi-la vixilancia, atención, engraxamento e limpeza da maquinaria encomendada, así como do seu lugar de traballo.</p>
<p>6. A mobilidade e redistribución do persoal da empresa de acordo coas necesidades de organización e de producción.</p>
<p>7. Estudiar, revisar e implantar sistemas de incentivos que teñan como resultado un beneficio económico para os productores e un beneficio na producción para a empresa. Nas modificacións contidas neste punto poderase establecer, para o seu estudio, un período de proba, sendo necesaria, para a súa implantación definitiva, a aprobación dos representantes dos traballadores.</p>
<p>8. No caso de que as modificacións anteriores puidesen considerarse modificacións substanciais das condicións de traballo, haberá que aterse ó disposto no artigo 41 do Estatuto dos traballadores.</p>
<p>Os traballadores afectados por estas modificacións poderán ser dedicados pola empresa a tarefas dis</p>
<p>tintas das habituais, sempre que estas se adecúen ás capacidades dos ditos traballadores.</p>
<p>Artigo 7º.-Rendementos.</p>
<p>O persoal comprométese a cumprir cos rendementos fixados para cada posto como contraprestación ás condicións fixadas.</p>
<p>Artigo 8º.-Descrición do posto de traballo.</p>
<p>Realizáronse as follas de descrición de tarefas e controis en cada posto de traballo, tendo en conta a opinión dos delegados de persoal. Para todo cambio importante non transitorio nos cometidos fixados en cada posto deberase confeccionar unha nova folla coa colaboración dos delegados de persoal.</p>
<p>Artigo 9º.-Productividade.</p>
<p>Co fin de eleva-la competitividade e rendibilidade da empresa, continuarase o estudio de cada posto de traballo, coa colaboración dos delegados de persoal, analizando en cada caso as melloras que se poidan conseguir e marcando os novos rendementos normais, procurando elimina-la posible discriminación duns postos de traballo sobre outros.</p>
<p>Estes novos niveis normais, ó igual que os que se fixan neste convenio, son esixibles a todo o persoal, xa que se remuneran a través do salario pactado. Analizaranse os casos nos que non se alcancen por circunstancias non imputables ó traballador.</p>
<p>Capítulo IV</p>
<p>Condicións de traballo</p>
<p>Artigo 10º.-Xornada laboral.</p>
<p>Os traballadores afectados polo presente convenio terán unha xornada laboral de 40 horas semanais de traballo efectivo, con equivalencia no cómputo anual a unha xornada máxima de 1.808 horas, igualmente de traballo efectivo.</p>
<p>A diferencia de horas de traballo entre o calendario laboral de cada posto e o cómputo anual regularase fóra da xornada ou horario establecido. Durante as horas de traballo non se pode abandona-lo correspondente posto.</p>
<p>Ó acaba-lo ano non debe haber diferencia entre o cómputo e as horas realmente traballadas, agás persoal de baixa durante o mes de decembro. Se existise diferencia a favor ou en contra, consideraranse traballadas ou percibidas, agás acordos individuais noutro sentido.</p>
<p>Artigo 11º.-Horario de traballo.</p>
<p>Este horario poderase variar por causas técnicas, como pode ser: cortes de enerxía, reparacións, cambios de molde, etc.</p>
<p>1. Xornada normal: de 8 a 13 horas e de 15 a 18 horas, de luns a venres, excepto días festivos.</p>
<p>2. Persoal a dúas quendas: de 6 a 14 horas e de 14 a 22 horas. Exceptúase a preparación de pastas, que por necesidades de fabricación a quenda de tarde será de 16 a 24 horas. A xornada será</p>
<p>de luns a sábados, incluíndo os festivos, imprescindibles para mante-la producción.</p>
<p>3. Persoal a tres quendas: de 6 a 14, de 14 a 22 e de 22 a 6 horas respectivamente.</p>
<p>3.1. Tres quendas ininterrompidas: a xornada axustarase ó sistema de correquendas que se fixa no anexo III.</p>
<p>3.2. Tres quendas de luns a venres: a xornada será de luns a venres incluídos os festivos, imprescindibles para mante-la producción.</p>
<p>3.3. Cambio de quendas entre operarios: con carácter eventual, e motivado por algunha necesidade, o persoal de quendas poderá solicitar, cunha antelación mínima de 48 horas (en días e horas de oficina), o cambio de quenda con outro operario do mesmo posto ou ben doutro posto que coñeza perfectamente tódolos traballos e obrigas. O cambio non poderá facerse sen a correspondente autorización da dirección. O solicitante percibirá o soldo e complementos como se traballase e nada o substituto.</p>
<p>Artigo 12º.-Descanso de quendas.</p>
<p>Todo o persoal que traballa a quendas ten dereito a un descanso de vintetrés minutos, entre as 24 horas e as 4 horas; as 8 e as 12; as 16 e as 20 horas, de acordo coa súa correspondente xornada e segundo o horario que se lles marque no posto de traballo. Estas horas poderán variar por necesidades de producción ou horas punta.</p>
<p>Este período de descanso ten a consideración de traballo efectivo e durante este non se poderá abandona-la empresa.</p>
<p>Artigo 13º.-Vacacións.</p>
<p>O período de vacacións establécese en 30 días naturais e desfrutarase preferentemente durante os meses de xuño a setembro, ambos inclusive. O persoal de mantemento ou o necesario para reparacións terase que adaptar ás necesidades do servicio; por necesidade da empresa poderase chegar entre esta e o traballador, con coñecemento dos delegados de persoal, a un acordo para fracciona-las vacacións.</p>
<p>Para efectos da reintegración do persoal a quendas, despois de desfrutar do período de vacacións, a quenda seguirá correndo como se estivese traballando, de forma que entre sempre na quenda que lle corresponda.</p>
<p>O cadro de vacacións terá que estar en coñecemento dos traballadores con dous meses de antelación.</p>
<p>En canto á retribución, ademais do soldo base e do complemento por antigüidade, aboarase un complemento de asistencia e un complemento de vacacións de 400 pesetas, ámbolos dous por día natural. Ó persoal que se lle esixa desfruta-las vacacións fóra do período de xuño a setembro aplicáraselle o dobre deste complemento nos días non comprendidos entre estas datas.</p>
<p>Artigo 14º.-Licencias e excedencias.</p>
<p>En canto ás licencias e excedencias, teranse en conta os artigos 37.3º e 46, respectivamente, do Estatuto dos traballadores, coas aclaracións e correccións que se indican:</p>
<p>1. Dous días, nos casos de nacemento de fillo ou enfermidade grave ou falecemento do cónxuxe, pais, fillos, avós, sogros, netos e irmáns. Cando con tales motivos o traballador necesite facer un desprazamento para o efecto, o permiso será de catro días.</p>
<p>2. O día de celebración do matrimonio de fillos ou pais condicionado a que coincida con día de traballo segundo a súa xornada laboral.</p>
<p>Artigo 15º.-Permisos.</p>
<p>O traballador poderá solicitar, con dous días de antelación, sen dereito a retribución ningunha, permiso para faltar ó traballo. A empresa, tendo en conta as necesidades do servicio, resolverá, no prazo máximo deses dous días, a menos que a perentoriedade do asunto requira a autorización inmediata e sen prexuízo das sancións que puideran impoñerse se se alegan causas falsas.</p>
<p>Capítulo V</p>
<p>Retribucións salariais</p>
<p>Artigo 16º.-Sistema retributivo.</p>
<p>Estará integrado polos conceptos que a continuación se indican:</p>
<p>1. Salario base.</p>
<p>Os salarios base das distintas categorías afectadas polo presente convenio serán os indicados na correspondente táboa salarial do anexo I.</p>
<p>Co fin de que o persoal que ten fixado o seu salario por días perciba tódolos meses a mesma cantidade de pesetas por este concepto, calcularase a cantidade que recibirá por mes segundo a fórmula seguinte:</p>
<p>Salario mes: salario diario basex425 días/14 meses.</p>
<p>O incremento do salario base para os anos 2000 e 2001 será de 2.000 pesetas ó mes cada ano.</p>
<p>2. Antigüidade.</p>
<p>O premio de antigüidade non se modificará ata o vencemento dos bienios ou quinquenios, momento no cal o incremento que resulta de acordo co salario base se acumulará ó premio por antigüidade existente; de acordo co informe da Dirección Xeral de Traballo do 25 de marzo 1980, expediente 1019/1980.</p>
<p>A contía deste premio é de 2 bienios ó 5% e quinquenios ó 7% ata un máximo do 50%.</p>
<p>3. Gratificacións extraordinarias.</p>
<p>A empresa aboará a cada productor unha paga extraordinaria no mes de xullo e outra no Nadal. O importe destas pagas será para cada unha delas de 30 días de salario base máis antigüidade.</p>
<p>As ditas gratificacións aboaranse o día laborable inmediatamente anterior ó 25 de xullo e ó 22 de decembro ou o laborable inmediato anterior se este fose festivo.</p>
<p>4. Beneficios.</p>
<p>Aboaráselle ó persoal do cadro de persoal, dentro dos tres primeiros meses do ano, unha gratificación que corresponderá ó 6% do percibido no ano anterior en concepto do soldo base máis antigüidade.</p>
<p>5. Complemento de nocturnidade.</p>
<p>As horas traballadas entre as 22 e as 6 terán un incremento do 25% calculado sobre o salario base, excepto cando o traballo sexa nocturno pola súa propia natureza.</p>
<p>Artigo 17º.-Complementos xerais.</p>
<p>1. Complemento de asistencia.</p>
<p>Fíxase un complemento de asistencia de 725 pesetas por día realmente traballado, sempre que como mínimo se traballe catro horas.</p>
<p>2. Complemento de transporte.</p>
<p>Establécese un complemento de trasporte para tódolos traballadores da empresa calquera que sexa a distancia do seu domicilio. Este complemento percibirase por día de asistencia ó traballo e fíxase en 430 pesetas; non será cotizable para efectos de Seguridade Social nin de accidentes de traballo.</p>
<p>3. Complemento de actividade.</p>
<p>O complemento de actividade aplicarase a todo o persoal e cobrarase por horas traballadas. Na súa valoración tivéronse en conta os complementos de calquera índole que puidesen corresponder.</p>
<p>Este complemento fíxase, para o ano 1999, en 70 pesetas por hora e nos dous anos seguintes incrementarase de acordo co seguinte criterio:</p>
<p>O resultado de dividir por 1.808 e o número de persoas a cantidade resultante de aplica-lo IPC previsto cada ano, incrementado en 0,5 puntos, ós conceptos correspondentes ós artigos 16º.1, 13º, 17º e 18º, restando a cifra resultante para o mesmo ano do incremento do salario base (concepto do artigo 16º.1).</p>
<p>Artigo 18º.-Complemento por posto.</p>
<p>O complemento por posto será o resultado de suma-los valores parciais do anexo II, segundo as características dos postos indicados, e cobrarase por horas traballadas en cada un. Este complemento poderase modificar se desaparecen as causas polas que se fixou en cada caso.</p>
<p>O complemento por quenda ininterrompida corresponde ó persoal coa xornada indicada no artigo 1º.3.1 e no sistema correquendas do anexo III correspóndenlle as letras A, B, C, D.</p>
<p>O complemento de polivalencia correspóndelle á persoa que se asigne e estea preparada para desempeñar calquera outro posto de fábrica. A substitución</p>
<p>poderase facer en calquera día e xornada que se requira. Este complemento só se recibirá cando a fábrica estea en producción e non é acumulable a ningún outro complemento de posto. Ó face-la substitución á que fai referencia percibirase o complemento que corresponda ó posto que desempeña.</p>
<p>O complemento de bocadillo págase cando é imposible o descanso dentro das oito horas continuadas.</p>
<p>Estes complementos non teñen carácter persoal, polo que só se cobrarán polas horas traballadas en cada posto.</p>
<p>Artigo 19º.-Horas extraordinarias.</p>
<p>Con relación á realización de horas extraordinarias acórdase actuar co seguinte criterio:</p>
<p>1. Horas extraordinarias habituais: supresión.</p>
<p>2. Horas extraordinarias que veñan esixidas polas reparacións urxentes ou de sinistro ou outros danos extraordinarios ou urxentes, así como no caso de riscos de perda de producción ou materias primas: realización.</p>
<p>Estas horas corresponden ó artigo 35.3º do Estatuto dos traballadores e as partes asinantes manifestan que se consideran como tales:</p>
<p>-As avarías no forno.</p>
<p>-As avarías que se producisen noutras seccións e que, de non repararse, impedirían o normal desenvolvemento da producción.</p>
<p>-As avarías causadas por incendios, catástrofes ou similares.</p>
<p>3. Horas extraordinarias por pedidos imprevistos ou períodos punta de producción como fabricación de pezas especiais ou tacos, ausencias imprevistas, reclasificación de material, completa-la producción por días festivos, reparacións ou ampliacións, ou calquera outra circunstancia que tamén sexa de carácter estructural: realización.</p>
<p>4. A dirección da empresa informará periodicamente os delegados de persoal sobre o número de horas extraordinarias realizadas especificando as súas causas.</p>
<p>Así mesmo, en función desta información e dos criterios antes sinalados, a empresa e os delegados de persoal determinarán o carácter e natureza das horas extraordinarias.</p>
<p>5. Acórdase fixa-lo valor da hora extraordinaria en 1.200 pesetas a hora, calquera que sexa o día traballado (incluídos domingos e festivos), a categoría ou as circunstancias persoais ou de posto.</p>
<p>Estas cifras inclúen tódolos conceptos retributivos excepto o complemento de asistencia, que se percibirá de acordo co artigo 17º.1, o complemento de transporte conforme o artigo 17º.2 e o complemento de nocturnidade de acordo co artigo 16º.5.</p>
<p>Artigo 20º.-Liquidación do salario.</p>
<p>A liquidación dos salarios devengados polos traballadores farase mensualmente, aboándose como máximo o día 5 do mes seguinte ó que corresponda mediante talón nominativo ou ingreso en conta bancaria.</p>
<p>Artigo 21º.-Compensación e absorbibilidade.</p>
<p>As condicións de traballo e melloras económicas consideradas no seu conxunto, que polo presente convenio se implantan, son compensables e absorbibles cos aumentos e melloras concedidas voluntariamente pola empresa, sexa calquera a causa ou razón da súa concesión e nome co que se designe e con calquera que emane de disposición legal ou que se promulgue no futuro e que comporte alteración na alza do salario, complementos deste ou devengos doutra clase. A comparación farase como resultante anual tendo en conta toda clase de percepcións.</p>
<p>As persoas que no momento de entrar en vixencia o presente convenio teñan unha condición máis beneficiosa, nos conceptos dos artigos 16º e 17º, no seu cómputo anual, manteráselles.</p>
<p>Capítulo VI</p>
<p>Aspectos asistenciais</p>
<p>Artigo 22º.-Axuda escolar.</p>
<p>Os traballadores con fillos en idades comprendidas entre os catro e os dezaseis anos percibirán unha axuda de 1.000 pesetas por fillo e mes.</p>
<p>Artigo 23º.-Premios por anos de servicios.</p>
<p>O persoal da empresa que leve traballando nesta 25 anos terá dereito, durante os doce meses seguintes a partir da dita data, a percibir cinco mensualidades de salario base máis antigüidade, sempre que no seu expediente non figuren faltas moi graves.</p>
<p>O traballador que se xubile a partir dos sesenta anos, e sempre que leve na empresa vintecinco anos ininterrompidos, poderá solicitar que se lle aboe a cantidade complementaria para que o xubilado perciba exactamente a mesma cantidade que viña cobrando en activo. Este complemento irá reducíndose de acordo coas subidas que teña a pensión, deixándose de percibir na data na que a pensión recibida iguale a cantidade que percibía ó estar en activo. Para o seu cobramento do complemento é imprescindible a presentación do xustificante da pensión recibida, indicando o seu importe.</p>
<p>Capítulo VII</p>
<p>Acción sindical na empresa</p>
<p>Artigo 24º.-Cotas sindicais.</p>
<p>A empresa poderá deducir, a través das nóminas, as cotas correspondentes ós afiliados ás centrais sindicais. Os interesados deberán solicitalo por escrito á dirección da empresa. Os importes retidos entregaranse á persoa que designe a central sindical correspondente.</p>
<p>Capítulo VIII</p>
<p>Disposicións complementarias</p>
<p>Artigo 25º.-Seguridade e hixiene no traballo.</p>
<p>En todo o relativo a seguridade e hixiene no traballo serán de aplicación as disposicións contidas na Lei 31/1995, de prevención de riscos laborais do 8 de novembro, así como o Real decreto 39/1997, do 17 de xaneiro, polo que se aproba o Regulamento dos servicios de prevención.</p>
<p>Artigo 26º.-Roupa de traballo.</p>
<p>A empresa entregará anualmente a todo o persoal dous xogos de roupa de traballo, despois da recepción da usada. Un xogo en abril (camisa, pantalón ou bata e toalla) e outro en outubro (cazadora, camisa e pantalón ou bata). Nos postos de traballo nos que se produza un desgaste extraordinario, a roupa repoñerase a medida que se vaia deteriorando.</p>
<p>Dotarase a todo o persoal dos elementos de protección individual segundo o posto de traballo. Para a súa reposición será necesaria a devolución do elemento usado ou deteriorado.</p>
<p>Cando se realicen traballos fóra do posto habitual, a empresa proporcionaralle ó traballador os elementos de protección necesarios.</p>
<p>O traballador farase responsable da conservación dos elementos de protección e roupa que a empresa entregue e serán de uso exclusivo para o traballo que vai desempeñar na empresa.</p>
<p>Artigo 27º.-Faltas e sancións dos traballadores.</p>
<p>1. Todo traballador que por causa xustificada non poida asistir ó traballo deberá comunicalo á dirección da empresa coa máxima antelación. A non notificación será considerada como falta grave.</p>
<p>2. Ó comezo e ó final da xornada, ou dos descansos, o traballador encontrarase no seu posto de traballo coa instalación funcionando. O seu incumprimento considerarase como falta grave.</p>
<p>3. Non se poderá sancionar a ningún traballador sen información previa ós delegados de persoal.</p>
<p>Artigo 28º.-Absentismo.</p>
<p>Co fin de diminuí-lo absentismo laboral, as partes asinantes acordan:</p>
<p>1. Lembra-los efectos negativos que o absentismo ten, tanto para a empresa como para os traballadores.</p>
<p>2. Cuantificar e cataloga-las causas de absentismo, entendendo como tal a non presencia do traballador no seu posto de traballo.</p>
<p>3. Controla-las causas inxustificadas e fraudulentas. Para diminuí-lo absentismo os delegados de persoal e a empresa actuarán conxuntamente na aplicación de calquera tipo de medida. As medidas que se apliquen, así como as posibles sancións que deriven dela, terán validez legal para tódolos efectos.</p>
<p>Capítulo X</p>
<p>Disposicións finais</p>
<p>Artigo 29º.-Comisión paritaria.</p>
<p>A comisión paritaria estará integrada por: Carlos Martín Llorente, José Seijas Eijo, Ángel Vigo Díaz, José Henares Martos, Rafael Iglesias Sacristán e Atilano Vázquez González.</p>
<p>O citado órgano cumprirá as funcións de interpreta-lo contido deste convenio colectivo, vixia-lo cumprimento e exercer funcións de arbitraxe nos problemas ou cuestións suscitadas como consecuencia da aplicación deste. No caso de non acordo nas cuestións suscitadas, someteranse as discrepancias ó procedemento de mediación recollido no AGA e de persistir no desacordo seguidamente someterase ó procedemento de arbitraxe previsto neste.</p>
<p>Artigo 30º.-Normas subsidiarias e vinculación á totalidade.</p>
<p>En todo o non previsto nos artigos anteriores serán de aplicación os artigos: 5, 45, 47, 49, 52, 56, 57, 59, 61, 79, 80, 81, 82, 83, 84, 85, 86, 89, 90, 106, 107, 108, 109, 110, 111, 112, 113, e 114 do convenio colectivo para as industrias extractivas, industrias do vidro, industrias cerámicas e para as do comercio exclusivista dos mesmos materiais, xa que no resto de materias están consideradas no convenio de empresa ou nas disposicións legais.</p>
<p>As condicións pactadas forman un todo orgánico indivisible e para efectos da súa aplicación serán consideradas en cómputo anual e globalmente; polo que no suposto de que se declarara a non validez total ou parcial, por calquera motivo, considerarase nulo na súa totalidade e quedará sen efecto o presente convenio.</p>
<p>ANEXO I</p>
<table><tbody><tr><td></td></tr>
<tr><td>Categorías</td><td>Salario base día</td><td>Salario base mes</td><td>Salario base ano</td></tr>
<tr><td></td></tr>
</tbody></table>
<table><tbody><tr><td>Analista de 2ª</td><td>-</td><td>107.850</td><td>1.294.200</td></tr>
<tr><td></td></tr>
<tr><td>Viaxante</td><td>-</td><td>105.640</td><td>1.267.680</td></tr>
<tr><td></td></tr>
<tr><td>Oficial 1ª de oficio</td><td>3.576</td><td>108.580</td><td>1.302.960</td></tr>
<tr><td></td></tr>
<tr><td>Oficial 2ª de oficio</td><td>3.475</td><td>105.490</td><td>1.265.880</td></tr>
<tr><td></td></tr>
<tr><td>Oficial 3ª de oficio</td><td>3.430</td><td>104.140</td><td>1.249.680</td></tr>
<tr><td></td></tr>
<tr><td>Peón especialista</td><td>3.360</td><td>102.000</td><td>1.224.000</td></tr>
<tr><td></td></tr></tbody></table>
<p>Esta táboa só reflicte as categorías do persoal incluído en convenio.</p>
<p>ANEXO II</p>
<table><tbody><tr><td></td></tr>
<tr><td>Complementos por postos</td><td>Ptas./hora</td></tr>
<tr><td></td></tr>
</tbody></table>
<table><tbody><tr><td>Preparación pasta</td><td>30</td></tr>
<tr><td></td></tr>
<tr><td>Atomizador</td><td>30</td></tr>
<tr><td></td></tr>
<tr><td>Prensa e esmaltadores</td><td>40</td></tr>
<tr><td></td></tr>
<tr><td>Forno de rolos</td><td>30</td></tr>
<tr><td></td></tr>
<tr><td>Clasificación forno de rolos</td><td>30</td></tr>
<tr><td></td></tr>
<tr><td>Responsable fabricación de esmaltes</td><td>65</td></tr>
<tr><td></td></tr>
<tr><td>Responsable pezas especiais</td><td>20</td></tr>
<tr><td></td></tr>
<tr><td>Expedicións</td><td>30</td></tr>
<tr><td></td></tr>
<tr><td>Laboratorio</td><td>30</td></tr>
<tr><td></td></tr></tbody></table>
<table><tbody><tr><td></td></tr>
<tr><td>Complementos por postos</td><td>Ptas./hora</td></tr>
<tr><td></td></tr>
</tbody></table>
<table><tbody><tr><td>Mantemento</td><td>30</td></tr>
<tr><td></td></tr>
<tr><td>Administrativos</td><td>25</td></tr>
<tr><td></td></tr>
<tr><td>Quendas ininterrompidas</td><td>70</td></tr>
<tr><td></td></tr>
<tr><td>Quenda preparación de pastas (luns a sábado)</td><td>35</td></tr>
<tr><td></td></tr>
<tr><td>Quenda normal</td><td>15</td></tr>
<tr><td></td></tr>
<tr><td>Bocadillo</td><td>25</td></tr>
<tr><td></td></tr>
<tr><td>Polivalencia</td><td>55</td></tr>
<tr><td></td></tr></tbody></table>
<p>ANEXO III</p>
<p>Sistema de correquendas para postos de 24 horas</p>
<p>Sete días á semana</p>
<p>Cada letra (A, B, C, D) corresponde ó operario que ten que realiza-la xornada correspondente.</p>
<table>
<tbody><tr><td>L M M X V S D</td><td>L M M X V S D</td><td>L M M X V S D</td><td>L M M X V S D</td></tr>
<tr><td></td></tr>
</tbody></table>
<table><tbody><tr><td>MAÑÁ</td><td>D D D D C C C</td><td>C C C C B B B</td><td>B B B B A A A</td><td>A A A A D D D</td></tr>
<tr><td>TARDE</td><td>C C B B B B B</td><td>B B A A A A A</td><td>A A D D D D D</td><td>D D C C C C C</td></tr>
<tr><td>NOITE</td><td>A A A A A A A</td><td>D D D D D D D</td><td>C C C C C C C</td><td>B B B B B B B</td></tr></tbody></table>
<p>Unha vez rematada a cuarta semana volverase a empezar pola primeira.</p>
<p>Se o acorda a comisión paritaria, poderase aplica-lo novo sistema que se indica a continuación polo tempo que consideren.</p>
<table><tbody><tr><td>OPERARIO</td><td>L M M X V S D</td><td>L M M X V S D</td><td>L M M X V S D</td><td>L M M X V S D</td></tr>
<tr><td></td></tr>
</tbody></table>
<table><tbody><tr><td>A</td><td>M M T T N N N</td><td>X X M M T T T</td><td>N N X X M M M</td><td>T T N N X X X</td></tr>
<tr><td>B</td><td>X X M M T T T</td><td>N N X X M M M</td><td>T T N N X X X</td><td>M M T T N N N</td></tr>
<tr><td>C</td><td>T T N N X X X</td><td>M M T T N N N</td><td>X X M M T T T</td><td>N N X X M M M</td></tr>
<tr><td>D</td><td>N N X X M M M</td><td>T T N N X X X</td><td>M M T T N N N</td><td>X X M M T T T</td></tr></tbody></table>
<p>Claves: M: mañá; T: tarde; N: noite; X: descanso.</p>
<p>Unha vez rematada a cuarta semana volverase a empezar pola primeira.</p>

