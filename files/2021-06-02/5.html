---
date: '2021-06-02'
id: G0597-270521-0002
page: 27172
number: 102
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 25 de maio de 2021, da Dirección Xeral da Función Pública, pola
  que se convoca a sesión constitutiva da Comisión Técnica de Seguimento do
  Teletraballo prevista no artigo 16 do Acordo sobre a prestación de servizos na
  modalidade de teletraballo na Administración da Comunidade Autónoma de
  Galicia, publicado mediante Orde do 14 de decembro de 2020, e se designan os
  seus vogais.
range: Resolución
url: >-
  https://www.xunta.gal/dog/Publicados/2021/20210602/AnuncioG0597-270521-0002_gl.html
---
<p>O Acordo sobre a prestación de servizos na modalidade de teletraballo na Administración da Comunidade Autónoma de Galicia crea no seu artigo 16 a Comisión Técnica de Seguimento do Teletraballo, como órgano colexiado de seguimento e control da referida modalidade de prestación de servizos adscrito á consellería competente en materia de Administración pública, para o exercicio das competencias que lle atribúe o artigo 17 do mesmo texto. Como queira que o mencionado artigo 16 dispón que a convocatoria da sesión constitutiva se realizará mediante resolución da persoa titular do centro directivo competente en materia de función pública e que se publicará no <em>Diario Oficial de Galicia</em>, procede atender a mencionada previsión e, ao mesmo tempo, designar os cinco vogais da referida comisión.</p>
    <p>Vistos os mencionados artigos do Acordo sobre a prestación de servizos na modalidade de teletraballo na Administración da Comunidade Autónoma de Galicia e no exercicio das competencias atribuídas no artigo 21.2.x) do Decreto 11/2021, do 21 de xaneiro, polo que se establece a estrutura orgánica da Consellería de Facenda e Administración Pública (DOG nº 17, do 27 de xaneiro), </p>
    <h2>RESOLVO:</h2>
    <p>Primeiro. Convocar a sesión constitutiva da Comisión Técnica de Seguimento do Teletraballo, que terá lugar o próximo día 4 de xuño de 2021, ás 12.00 horas. </p>
    <p>Segundo. Designar como vogais da mencionada comisión as seguintes persoas:</p>
    <p>a) Polo centro directivo competente en materia de función pública:</p>
    <p>– Víctor Gallego Víncent, como subdirector xeral de Réxime Xurídico e Relacións Laborais.</p>
    <p>– Víctor Manuel Tubío Villar, como xefe do Servizo de Relacións Laborais.</p>
    <p>b) Polo centro directivo competente en materia de Administración pública:</p>
    <p>– Enriqueta Vía Leira, como analista de Xestión do Rendemento e Calidade.</p>
    <p>– Laura Suárez Fernández, como analista de Xestión do Rendemento e Calidade.</p>
    <p>c) Pola Axencia para a Modernización Tecnolóxica de Galicia:</p>
    <p>– María José García Sexto, como directora da Área de Administración Dixital.</p>
    <p>Terceiro. Designar como vogais suplentes da comisión as seguintes persoas:</p>
    <p>a) Polo centro directivo competente en materia de función pública:</p>
    <p>– Rubén Plaza Martínez, como subdirector xeral de Desenvolvemento e Avaliación Profesional.</p>
    <p>– Isabel Vázquez Rodríguez, como xestora de Proxectos.</p>
    <p>b) Polo centro directivo competente en materia de Administración pública:</p>
    <p>– María Pilar García Otero, como subdirectora xeral de Análise e Estudos.</p>
    <p>– Nuria Aguilar Vázquez, como analista de Xestión do Rendemento e Calidade.</p>
    <p>c) Pola Axencia para a Modernización Tecnolóxica de Galicia:</p>
    <p>– Isabel Pillado Quintáns, como xefa do Departamento de Interoperatibilidade e Servizos Dixitais.</p>
    <p>Santiago de Compostela, 27 de maio de 2021</p>
    <footer><p>José María Barreiro Díaz<br>Director xeral da Función Pública</p></footer>

