---
date: '2021-06-02'
id: G2157-100521-0001
page: 27325
number: 102
agency: Xulgado de Primeira Instancia número 5 de Ourense
section: V. Administración de xustiza.
title: EDICTO (PO 941/2020).
range: Edicto
url: >-
  https://www.xunta.gal/dog/Publicados/2021/20210602/AnuncioG2157-100521-0001_gl.html
---
<p>Eu, José Lloves Forneiro, letrado da Administración de xustiza do Xulgado de Primeira Instancia número 5 de Ourense, polo presente nuncio:</p>
    <p>No presente procedemento ordinario 941/2020 seguido por instancia de José Ramón Pardo Fernández fronte a Eladio Ribada Rodríguez ditouse sentenza, cuxo teor literal é o seguinte:</p>
    <p>«Sentenza: 93/2021.</p>
    <p>En Ourense o seis de abril de dous mil vinte e un. </p>
    <p>Vistos por min, Ana María Gómez Bande, xuíza titular do Xulgado de Primeira Instancia número 5 de Ourense, os presentes autos de xuízo ordinario seguidos ante este xulgado baixo o número 941 do ano 2020, por instancia de José Ramón Pardo Fernández, representado polo procurador Sr. Tovar López-Cuevillas e asistido do letrado Sr. Estévez Domínguez, en substitución da súa compañeira a letrada Sra. Vázquez-Gulías Vázquez, e como demandado Eladio Ribada Rodríguez, en situación de rebeldía procesual, constando nas actuacións as súas circunstancias persoais.</p>
    <p>Decido estimar a demanda interposta por José Ramón Pardo Fernández representado polo procurador Sr. Tovar López-Cuevillas e asistido do letrado Sr. Estévez Domínguez, en substitución da súa compañeira a letrada Sra. Vázquez-Gulías Vázquez, e como demandado Eladio Ribada Rodríguez, en situación de rebeldía procesual,</p>
    <p>E declárase:</p>
    <p>1º. Que Eladio Ribada Rodríguez e Rosa Pardellas Ambrosio son copropietarios por partes iguais e privativas do predio descrito no feito segundo, en virtude de escritura autorizada polo notario de Ourense, Luis Moure Mariño, o día 22 de febreiro de 1984 baixo número de protocolo 978.</p>
    <p>2º. Que Eladio vendeu o seu 50 % a Rosa Pardellas Ambrosio, adquirindo ela o 100 % da propiedade da referida vivenda.</p>
    <p>3º. Que José Ramón Pardo Fernández é o novo e único propietario do predio descrito no feito segundo, en virtude da herdanza aceptada e adxudicada de Rosa Pardellas Ambrosio, formalizada ante a notaria de Ourense, María José Rodríguez Tourón o 21 de febreiro de 2020, con número 272 do seu protocolo.</p>
    <p>E na súa virtude declárase a procedencia de:</p>
    <p>1º. Practicar a rectificación rexistral da inscrición do predio número 12575, tomo 999, libro 119, folio 140, do Rexistro da Propiedade número 2 de Ourense, consistente en que a inscrición da propiedade a favor de Eladio Ribada Rodríguez e Rosa Pardellas Ambrosio padece unha inexactitude, debendo rectificar que ambos os señores eran copropietarios a medias e iguais partes privativas.</p>
    <p>2º. Practicar a rectificación rexistral conforme o previsto na escritura de aceptación de herdanza, rectificación, ratificación e adxudicación parcial, efectuada na notaria de Ourense María José Rodríguez Tourón, no seu expositivo IV.</p>
    <p>3º. Que o dito predio se inscriba a favor de José Ramón Pardo Fernández como propietario en virtude de testamento outorgado por Rosa Pardellas Ambrosio.</p>
    <p>Notifíquese esta sentenza ás partes, facéndolles saber que contra ela cabe recurso de apelación, que se interpoñerá ante o tribunal que ditase a resolución que se impugne dentro do prazo de vinte días contados desde o día seguinte ao da notificación daquela.</p>
    <p>O dito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>Así, por esta miña sentenza, pronúncioo, mando e asínoo.</p>
    <p>O/a maxistrado/a xuíz/a».</p>
    <p>E encontrándose o dito demandado, Eladio Ribada Rodríguez, en paradeiro descoñecido, expídese o presente edicto a fin de que lle sirva de notificación en forma. </p>
    <p>Ourense, 12 de abril de 2021 </p>
    <footer><p>O letrado da Administración de xustiza</p></footer>

