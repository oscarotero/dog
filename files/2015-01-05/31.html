---
date: '2015-01-05'
id: CA04-121214-0012
page: 399
number: 2
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 26 de novembro de 2014, da Xefatura Territorial da Coruña, pola
  que se somete a información pública a petición de autorización administrativa
  previa e declaración de utilidade pública dunha instalación eléctrica no
  concello de Trazo (expediente IN407A 2014/158-1).
range: Resolución
url: >-
  https://www.xunta.gal/dog/Publicados/2015/20150105/AnuncioCA04-121214-0012_gl.html
---
<p>Para os efectos previstos na Lei 24/2013, do 26 de decembro, do sector eléctrico<br>(BOE nº 310, do 27 de decembro), e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e declaración de utilidade pública, en concreto, da instalación eléctrica que se describe:</p>
    <p>Número de expediente: IN407A 2014/158-1.</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTA reforzo SIG-804 Breixo-Carabelos.</p>
    <p>Situación: concello de Trazo.</p>
    <p>Características técnicas:</p>
    <p>Tramo LMT aérea SIG-804 Breixo-Carabelos a 20 kV, cunha lonxitude de 3,320 km, coa orixe en apoio nº 16 existente para substituír da LMT SIG-804, onde se realiza a derivación aos centros de transformación Carabelos (expediente 50.450) e O Outeiro (expediente 196/08) condutor tipo LA-56/54,6 mm<span class="dog-superindice">2</span>, e final no apoio nº 38 existente da LMT SIG-804, no tramo entre a derivada ao CT Nogalláns (expediente 3.512) que se vai substituír e a derivada ao CT Breixo (expediente 32.237).</p>
    <p>LMT aérea a novo CT Nogalláns, a 20 kV cunha lonxitude de 0,015 km, coa orixe en apoio nº 27 existente que se vai substituír da LMT SIG-804, onde esta situado actualmente o CT Nogalláns (expediente 3.512) que se vai substituír, condutor tipo LA-56/54,6 mm<span class="dog-cursiva-superindice">2</span>, e final no novo CT Nogalláns (proxectado).</p>
    <p>CT intemperie Nogalláns cunha potencia de 50 kVA e unha relación de transformación de 20,000/400-230 V.</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se insire xunto con esta resolución.</p>
    <p>A declaración de utilidade pública, segundo o artigo 56 da Lei 24/2013, do sector efléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación, ou ben, intentada a notificación, non puidese realizar e, deste xeito, dirixir ao Ministerio Fiscal as dilixencias que se produzan sobre estes, de conformidade co artigo 5 da Lei do 16 de decembro de 1954 sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita na rúa Vicente Ferrer, 2, 2ª planta, 15071 A Coruña no prazo de vinte días, a partir da última publicación ou notificación individual.</p>
    <p>A Coruña, 26 de novembro de 2014</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Número de expediente: IN407A 2014/158-1.</p>
    <p>Proxecto: LMTA reforzo SIG-804 Breixo-Carabelos.</p>
    <p>Relación de propietarios, bens e dereitos afectados:</p>
    <table>
     <thead>
      <tr>
       <td>Predio nº</td>
       <td>Lugar</td>
       <td>Cultivo</td>
       <td>Nome propietario</td>
       <td>Apoios</td>
       <td>Afeccións</td>
      </tr>
     </thead>
     <tbody>
      <tr>
       <td>13</td>
       <td>Naseiros</td>
       <td>Monte alto</td>
       <td>Ramón Novoa Cisneros</td>
       <td></td>
       <td>ml aéreo: 40.0-m2 aéreo: 640.0</td>
      </tr>
      <tr>
       <td>24</td>
       <td>Campo Redondo</td>
       <td>Prado</td>
       <td>Rosa López Couselo e José Ricardo López Couselo</td>
       <td></td>
       <td>ml aéreo: 122.0-m2 aéreo: 1220.0</td>
      </tr>
      <tr>
       <td>25</td>
       <td>Campo Redondo</td>
       <td>Monte alto</td>
       <td>Rosa López Couselo e José Ricardo López Couselo</td>
       <td></td>
       <td>m2 aéreo: 640.0</td>
      </tr>
      <tr>
       <td>32</td>
       <td>Agra Aldea Vella</td>
       <td>Labradío</td>
       <td>Rosa López Couselo e José Ricardo López Couselo</td>
       <td>Núm. 1/2 28 m2: 1.0</td>
       <td>ml aéreo: 51.0-m2 aéreo: 510.0</td>
      </tr>
      <tr>
       <td>41</td>
       <td>Fontoira</td>
       <td>Prado</td>
       <td>Ricardo Bello López</td>
       <td>Núm. 32</td>
       <td>ml aéreo: 78.0-m2 aéreo: 724.0</td>
      </tr>
     </tbody>
    </table>

