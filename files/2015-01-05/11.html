---
date: '2015-01-05'
id: G0164-181214-0004
page: 305
number: 2
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 12 de decembro de 2014 pola que se autoriza a apertura e o
  funcionamento do Centro Autorizado de Ensinanzas Deportivas Cented, de
  Santiago de Compostela.
range: Orde
url: >-
  https://www.xunta.gal/dog/Publicados/2015/20150105/AnuncioG0164-181214-0004_gl.html
---
<p>O representante da titularidade do Centro Autorizado de Ensinanzas Deportivas Cented, de Santiago de Compostela, solicita autorización para impartir as ensinanzas conducentes á obtención dos títulos de Técnico Deportivo e Técnico Deportivo Superior en Fútbol e Fútbol Sala, reguladas no Decreto 353/2003, do 11 de setembro; no Decreto 372/2003, do 16 de setembro; no Decreto 356/2003, do 11 de setembro e no Decreto 374/2003,<br>do 16 de setembro. </p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial. </p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas cales se determinan o procedemento de autorización e os requisitos mínimos dos espazos administrativos e docentes xenéricos con que deben contar os centros. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar a apertura e o funcionamento do Centro Autorizado de Ensinanzas Deportivas Cented, que queda configurado como se sinala a seguir:</p>
    <p>Denominación xenérica: Centro Autorizado de Ensinanzas Deportivas.</p>
    <p>Denominación específica: Cented.</p>
    <p>Código do centro: 15032901.</p>
    <p>Titular: 2010 Tecnicosports, S.L.</p>
    <p>Domicilio: rúa San Roque, 6.</p>
    <p>Localidade: Santiago de Compostela.</p>
    <p>Concello: Santiago de Compostela.</p>
    <p>Provincia: A Coruña.</p>
    <p>Ensinanzas que se autorizan:</p>
    <p>Grao medio:</p>
    <p>– As conducentes á obtención do título de Técnico Deportivo en Fútbol.</p>
    <p>– As conducentes á obtención do título de Técnico Deportivo en Fútbol Sala.</p>
    <p>Grao superior: </p>
    <p>– As conducentes á obtención do título de Técnico Deportivo Superior en Fútbol.</p>
    <p>– As conducentes á obtención do título de Técnico Deportivo Superior en Fútbol Sala.</p>
    <p>Segundo. Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento adecuado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de decembro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

