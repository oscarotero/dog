---
date: '2018-06-15'
id: G0426-050618-0006
page: 29368
number: 114
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 4 de xuño de 2018, da Dirección Xeral de Ordenación Forestal, polo
  que se empraza a persoa interesada no expediente de subvención das axudas para
  o establecemento de sistemas agroforestais 17320055/2016.
range: Anuncio
url: >-
  https://www.xunta.gal/dog/Publicados/2018/20180615/AnuncioG0426-050618-0006_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante a publicación deste anuncio no Boletín Oficial del Estado (BOE), notifícase á persoa interesada que figura no anexo a resolución do procedemento de perda total do dereito ao cobramento da axuda no expediente de subvención número 17320055/2016 (Orde do 22 de xuño de 2016 pola que se establecen as bases reguladoras das axudas para o establecemento de sistemas agroforestais, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, e se convocan para o exercicio orzamentario 2016 (DOG núm. 120, do 27 de xuño de 2016).</p>
    <p>Para coñecer o contido íntegro do acto que se notifica, a persoa interesada poderá comparecer, no prazo de dez días hábiles contados desde o seguinte ao da publicación deste anuncio, nas dependencias da Dirección Xeral de Ordenación Forestal, situada na rúa San Lázaro, s/n, 15781 Santiago de Compostela, das 9.00 ás 14.00 horas, de luns a venres.</p>
    <p>Se non comparece no prazo indicado, a notificación entenderase producida desde o día seguinte ao da data de finalización deste.</p>
    <p>A mencionada resolución esgota a vía administrativa, e contra ela poderá interpoñerse, potestativamente, o recurso de reposición perante a conselleira do Medio Rural, no prazo dun mes, contado a partir do día seguinte ao da súa notificación, segundo o establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente recurso contencioso-administrativo perante ao órgano xurisdicional competente no prazo de dous meses a partir do día seguinte ao da súa notificación, consonte o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que os interesados poidan exercer calquera outro que xulguen pertinente.</p>
    <p>O presente anuncio expídese para que conste e sirva de notificación á persoa interesada, en cumprimento do disposto no artigo 44 da citada Lei 39/2015, do 1 de outubro. Así mesmo, este anuncio publicarase no Diario Oficial de Galicia, pero a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Santiago de Compostela, 4 de xuño de 2018</p>
    <footer><p>Tomás Fernández-Couto Juanas<br>Director xeral de Ordenación Forestal</p></footer>
    <h2>ANEXO</h2>
    <p>Expediente: subvención número 17320055/2016.</p>
    <p>Persoa interesada: Josefa Fidalgo García. </p>
    <p>Acto de notificación: resolución do procedemento de perda total do dereito ao cobramento da axuda.</p>

