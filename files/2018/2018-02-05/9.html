---
date: '2018-02-05'
id: G0424-080118-0006
page: 8093
number: 25
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 31 de decembro de 2017 pola que se establecen as bases
  reguladoras e se procede á primeira convocatoria das subvencións para o
  financiamento das accións formativas con compromiso de contratación en
  unidades formativas das empresas e dos incentivos á contratación (códigos de
  procedemento TR301P e TR349X).
range: Orde
url: >-
  https://www.xunta.gal/dog/Publicados/2018/20180205/AnuncioG0424-080118-0006_gl.html
---
<p>BDNS (Identif.): 383991.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>Poderán ser entidades beneficiarias as empresas, calquera que sexa a forma xurídica que adopten, e as agrupacións temporais de empresas que presenten solicitude conxunta, mediante un convenio que acredite a correspondente agrupación. </p>
    <p>Segundo. <em>Obxecto</em></p>
    <p>Esta orde ten por obxecto establecer as bases reguladoras polas cales se rexerá, no ámbito da Comunidade Autónoma de Galicia, a convocatoria pública das subvencións para o financiamento das accións formativas para o emprego en unidades formativas nas empresas con compromiso de contratación e da actividade laboral asociada, dirixidas ás persoas traballadoras desempregadas, a través dos seguintes programas:</p>
    <p>a) Programa de financiamento de accións formativas con compromiso de contratación inmediata (TR301P).</p>
    <p>b) Programa de incentivos á actividade laboral vinculada ás accións formativas con compromiso de contratación inmediata (TR349X).</p>
    <p>Terceiro. <em>Bases reguladoras</em></p>
    <p>Orde do 31 de decembro de 2017 pola que se establecen as bases reguladoras e se procede á primeira convocatoria das subvencións para o financiamento das accións formativas con compromiso de contratación en unidades formativas das empresas e dos incentivos á contratación (códigos de procedemento TR301P e TR349X).</p>
    <p>Cuarto. <em>Importe</em></p>
    <p>O importe das axudas recollidas no capítulo II da orde de convocatoria, correspondentes ao Programa de financiamento de accións formativas con compromiso de contratación inmediata (procedemento TR301P), é de 600.000 euros para o ano 2018 e de 150.000 euros para o ano 2019.</p>
    <p>O importe das axudas recollidas no capítulo III da orde de convocatoria, correspondentes ao Programa de incentivos á actividade laboral vinculada ás accións formativas con compromiso de contratación inmediata (procedemento TR349X), é de 250.000 euros.</p>
    <p>Quinto. <em>Prazo de presentación das solicitudes</em></p>
    <p>O prazo para presentar as solicitudes das axudas correspondentes ao Programa de financiamento de accións formativas con compromiso de contratación inmediata (procedemento TR301P) será de dous meses a partir do día seguinte á publicación no <em>Diario Oficial de Galicia</em> da presente convocatoria.</p>
    <p>No caso das axudas correspondentes ao Programa de incentivos á actividade laboral vinculada ás accións formativas con compromiso de contratación inmediata (procedemento TR349X), o prazo de presentación de solicitudes será dun mes a partir da contratación laboral que se produza ao rematar a acción formativa, respectando, en todo caso, o límite máximo do 14 de decembro de 2018.</p>
    <p>Excepcionalmente, nos supostos en que a acción formativa remate posteriormente ao 10 de decembro de 2018, o prazo de presentación de solicitudes das axudas previstas no capítulo III finalizará o 20 de decembro de 2018.</p>
    <p>Santiago de Compostela, 31 de decembro de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

