---
date: '2018-02-08'
id: G0003-020218-0001
page: 9205
number: 28
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 1 de febreiro de 2018, da Dirección Xeral de Recursos Humanos,
  pola que se modifica a Resolución do 24 de xaneiro de 2018, relativa á
  publicación do modelo definitivo de respostas dos distintos exercicios e as
  puntuacións provisionais da fase de oposición do proceso selectivo para o
  ingreso na categoría de traballador/a social, convocado pola Resolución do 22
  de decembro de 2016.
range: Resolución
url: >-
  https://www.xunta.gal/dog/Publicados/2018/20180208/AnuncioG0003-020218-0001_gl.html
---
<p>Por Resolución do 24 de xaneiro de 2018 (<em>Diario Oficial de Galicia</em> núm. 23, do 1 de febreiro) procedeuse á publicación do modelo definitivo de respostas dos distintos exercicios e as puntuacións provisionais da fase de oposición do proceso selectivo para o ingreso na categoría de traballador/a social, convocado pola Resolución do 22 de decembro de 2016.</p>
    <p>Advertido polo órgano de selección un erro material na transcrición do modelo definitivo de respostas publicado na páxina web do Servizo Galego de Saúde (www.sergas.es) procede efectuar a oportuna corrección previo o seu anuncio no <em>Diario Oficial de Galicia</em>, coa xeración dunha nova listaxe de puntuacións provisionais da fase de oposición e a reapertura do prazo de reclamación previsto na base oitava da Resolución de convocatoria do proceso.</p>
    <p>En consecuencia, este centro directivo, de conformidade coa antedita base</p>
    <h2>RESOLVE:</h2>
    <p>Primeiro. Dar publicidade, a través da páxina web do Servizo Galego de Saúde (www.sergas.es) á corrección do modelo definitivo de respostas, aprobado polo órgano de selección, correspondente a cada un dos exercicios que integran a fase de oposición do proceso selectivo para o ingreso na categoría de traballador/a social, convocado pola Resolución do 22 de decembro de 2016 (<em>Diario Oficial de Galicia</em> núm. 6, do 10 de xaneiro de 2017).</p>
    <p>Segundo. Publicar, na páxina web do Servizo Galego de Saúde (www.sergas.es), as puntuacións provisionais obtidas polos/as aspirantes presentados/as aos exercicios da fase de oposición do citado proceso selectivo, resultantes da antedita corrección.</p>
    <p>Terceiro. Contra esta resolución, as persoas interesadas poderán presentar reclamación ante o tribunal no prazo de cinco días hábiles seguintes á súa publicación, unicamente de existiren erros na confección aritmética da puntuación obtida.</p>
    <p>A reclamación deberá presentarse nun rexistro administrativo ou a través de calquera dos procedementos previstos no artigo 16.4 da Lei 39/2015, do 1 de outubro, do procedemento administrativo común das administracións públicas, e deberá dirixirse á sede do tribunal a efecto de comunicacións, situada na Dirección Xeral de Recursos Humanos do Servizo Galego de Saúde, Edificio Administrativo San Lázaro, s/n, 15703 Santiago de Compostela.</p>
    <p>Santiago de Compostela, 1 de febreiro de 2018</p>
    <footer><p>Margarita Prado Vaamonde<br>Directora xeral de Recursos Humanos</p></footer>

