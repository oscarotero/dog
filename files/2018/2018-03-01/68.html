---
date: '2018-03-01'
id: L257-230218-0002
page: 12389
number: 43
agency: Concello de Vigo
section: VI. Anuncios. b) Administración local.
title: >-
  ANUNCIO da contratación dos servizos de salvamento e socorrismo nos areais
  deste concello.
range: Anuncio
url: >-
  https://www.xunta.gal/dog/Publicados/2018/20180301/AnuncioL257-230218-0002_gl.html
---
<p>1. Entidade adxudicadora. Organismo: Concello de Vigo. Dependencia: Servizo de Medio Ambiente. Nº de expediente: 12.941-306.</p>
    <p>2. Obxecto do contrato: a prestación do servizo de vixilancia, socorrismo, salvamento, asistencia sanitaria de primeiros auxilios e seguridade e accesibilidade para o baño de persoas con mobilidade reducida en determinados areais do concello de Vigo, así como a execución das prestacións relativas a bandeira azul que se recollen na cláusula 9 do prego de prescricións técnicas.</p>
    <p>Lugar de execución: concello de Vigo.</p>
    <p>Prazo de execución: dous anos. Os servizos prestaranse na tempada do 15 de xuño ao 15 de setembro de cada ano. Prórroga: dúas, dun ano de duración cada unha.</p>
    <p>3. Tramitación e procedemento:</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 801.863,92 euros. IVE para soportar pola Administración: 168.391,42 euros. Orzamento total: 970.255,34 euros.</p>
    <p>5. Garantías exixidas. a) Provisional: non se exixe. b) Definitiva: si (5 % do prezo de adxudicación do contrato, excluído o IVE). c) Complementaria: non se exixe.</p>
    <p>6. Obtención da documentación e información: www.vigo.org (perfil do contratante). Teléfono 986 81 01 48. Fax 986 22 62 06.</p>
    <p>Data límite para solicitar documentación: ata sete días antes do día de finalización do prazo de presentación de proposicións.</p>
    <p>7. Requisitos específicos do contratista: a) Documentos acreditativos da solvencia económica e financeira: consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato ou, no caso de que o contrato se licite por lotes, ao lote ou lotes aos cales presenten proposta. b) Documentos acreditativos da solvencia técnica e profesional: considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario. </p>
    <p> 8. Presentación de ofertas. Prazo: o prazo rematará o día 16 de marzo de 2018.</p>
    <p>Documentación: a exixida nas cláusulas 12 e 13 do prego de condicións administrativas.</p>
    <p>Lugar de presentación: Rexistro Xeral do Concello de Vigo; Pza. do Rei, nº 1, 36202 Vigo, ata as 13.30 horas do último día do prazo.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura das ofertas técnica e económica: entidade, domicilio e localidade: véxase o punto 6 do anuncio.</p>
    <p>Data e hora: anuncianse no perfil do contratante do Concello de Vigo.</p>
    <p>10. Páxina web para a obtención de información: www.vigo.org.</p>
    <p>Vigo, 6 de febreiro de 2018</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

