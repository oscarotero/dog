---
date: '2018-11-26'
id: G0424-141118-0001
page: 50193
number: 225
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 12 de novembro de 2018, da Dirección Xeral de Enerxía e Minas,
  pola que se someten a información pública as solicitudes de aprobación
  definitiva do proxecto sectorial de Aluminios Cortizo para ampliación e
  mellora das súas instalacións sitas en Extramundi (Padrón), e de declaración
  da utilidade pública das obras e instalacións proxectadas.
range: Resolución
url: >-
  https://www.xunta.gal/dog/Publicados/2018/20181126/AnuncioG0424-141118-0001_gl.html
---
<p>Para os efectos previstos na Lei 10/1995, do 23 de novembro, de ordenación do territorio de Galicia; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; na Lei de expropiación forzosa do 16 de decembro de 1952, e no seu Regulamento aprobado polo Decreto do 26 de abril de 1957, sométense a información pública as solicitudes de aprobación definitiva do seguinte proxecto sectorial e de declaración da utilidade pública das obras e instalacións proxectadas:</p>
    <p>Promotor: Aluminios Cortizo, S.A.U.</p>
    <p>Denominación: proxecto sectorial Aluminios Cortizo para ampliación e mellora das súas instalacións sitas en Extramundi (Padrón).</p>
    <p>Obxecto: ampliar o ámbito do actual polígono industrial de Aluminios Cortizo, situado en Extramundi, creando unha zona de solo urbanisticamente apto para poder ser destinado ao asentamento da ampliación e mellora das súas instalacións industriais.</p>
    <p>Características técnicas:</p>
    <p>As obras e instalacións proxectadas afectan a produción de aluminio, de perfís de PVC e de perfís de aceiro, e consisten basicamente en:</p>
    <p>– Planta de obtención de perfilería de aluminio cunha nova prensa de extrusión de 4.500 toneladas e nova edificación para a súa instalación.</p>
    <p>– Planta de fabricación de perfís de PVC, integrada por 40 máquinas e equipamentos, e varias novas edificacións para a súa instalación.</p>
    <p>– Planta de foliado de PVC e nova edificación para a súa instalación.</p>
    <p>– Planta de fabricación de perfís de aceiro e nova edificación para a instalación da maquinaria para transformar a chapa de aceiro en perfil de aceiro.</p>
    <p>A ampliación e mellora das instalacións de Aluminio Cortizo situadas en Extramundi farase sobre terreos dos municipios de Rois e Padrón, que lindan coa zona norte do actual polígono industrial de Aluminios Cortizo. A superficie incorporada polo proxecto sectorial será de 128.360 m² (49,32 % no municipio de Rois e 50,68 % no de Padrón), o que supón un incremento do 75 % da superficie actual do polígono (170.617 m²).</p>
    <p>Concellos afectados: Padrón e Rois (A Coruña).</p>
    <p>O devandito proxecto sectorial foi sometido aos procedementos de declaración de incidencia supramunicipal e de avaliación ambiental estratéxica simplificada:</p>
    <p>• O Consello da Xunta de Galicia, mediante o Acordo do 19 de novembro de 2017, declarou a súa incidencia supramunicipal.</p>
    <p>• A órgano ambiental (Dirección Xeral de Calidade Ambiental e Cambio Climático) formulou, mediante a Resolución do 19 de xullo de 2018, o seu informe ambiental estratéxico.</p>
    <p>O obxecto da información pública será o proxecto sectorial Aluminios Cortizo para ampliación e mellora das súas instalacións sitas en Extramundi (Padrón).</p>
    <p>A respecto da relación de bens e dereitos afectados (RBDA) que se consideran de necesaria expropiación, incluída no proxecto sectorial, hai que indicar o seguinte:</p>
    <p>• A aprobación definitiva do citado proxecto sectorial levará implícita a declaración de utilidade pública das obras e instalacións proxectadas, así como a necesidade da ocupación dos bens e dereitos necesarios para a súa execución, para os efectos de expropiación forzosa ou de imposición de servidume, conforme o disposto na disposición adicional primeira da Lei 10/1995, do 23 de novembro, e no artigo 11.5 do Decreto 80/2000, do 23 de marzo.</p>
    <p>• A devandita relación de bens e dereitos afectados (RBDA) figura como anexo a esta resolución, de conformidade co disposto no artigo 18 da Lei de expropiación forzosa e no artigo 17 do seu regulamento.</p>
    <p>O órgano competente para aprobar o proxecto sectorial de incidencia supramunicipal, así como declarar a utilidade pública das obras e instalacións proxectadas e a necesidade da ocupación dos bens e dereitos necesarios para a súa execución, será o Consello da Xunta de Galicia, de acordo co disposto no artigo 13.4 do Decreto 80/2000.</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo dun mes a partir do día seguinte á última das dúas publicacións que se farán desta resolución (no Diario Oficial de Galicia e nun dos xornais de maior circulación na Comunidade Autónoma) ou a partir da correspondente notificación individual no caso de persoas que figuren na RBDA. O devandito proxecto sectorial poderase examinar na Dirección Xeral de Enerxía e Minas (Edificio Administrativo San Caetano, bloque 5, 4º andar, 15781 Santiago de Compostela), na Xefatura Territorial da Coruña da Consellería de Economía, Emprego e Industria (rúa Vicente Ferrer, 2, 15071 A Coruña) ou nos concellos afectados (Padrón e Rois).</p>
    <p>Para cumprir co disposto no artigo 44 da Lei 39/2015, do 1 de outubro, do procedemento administrativo común das administracións públicas, cando as persoas propietarias ou titulares de dereitos sobre predios afectados sexan descoñecidas, se ignore o lugar de notificación ou ben, intentada esta, non se puidese practicar, a notificación farase por medio dun anuncio publicado no Boletín Oficial del Estado.</p>
    <p>Santiago de Compostela, 12 de novembro de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO</h2>
    <h3>Relación de bens e dereitos afectados polas obras e instalacións do proxecto sectorial de Aluminios Cortizo para ampliación e mellora das súas instalacións sitas en Extramundi (Padrón)</h3>
    <table>
     <thead>
      <tr>
       <td colspan="7">Predios</td>
       <td colspan="2">Afección</td>
      </tr>
      <tr>
       <td rowspan="2">Nº predio</td>
       <td rowspan="2">Referencia catastral</td>
       <td rowspan="2">Localización</td>
       <td rowspan="2">Concellos</td>
       <td rowspan="2">Uso<br>principal</td>
       <td rowspan="2">Superficie (m²)</td>
       <td rowspan="2">Propietario</td>
       <td colspan="2">Superficie que se vai expropiar</td>
      </tr>
      <tr>
       <td>%</td>
       <td>m²</td>
      </tr>
     </thead>
     <tbody>
      <tr>
       <td>1</td>
       <td>7039107NH2374S0001PB</td>
       <td>Lg. Agronovo</td>
       <td>Padrón e&amp;nbsp;Rois</td>
       <td>Agrario</td>
       <td>3.124</td>
       <td>Herdeiros de Francisco Agrasar Fernández</td>
       <td>100&amp;nbsp;%</td>
       <td>3.124,00</td>
      </tr>
      <tr>
       <td>2</td>
       <td>7039106NH2374S0001QB</td>
       <td>Lg. Agronovo</td>
       <td>Padrón e&amp;nbsp;Rois</td>
       <td>Agrario</td>
       <td>847</td>
       <td>Carlos Andrade Mosquera</td>
       <td>100&amp;nbsp;%</td>
       <td>847,00</td>
      </tr>
      <tr>
       <td>3</td>
       <td>6837102NH2363N0001HF</td>
       <td>Lg. A Serra</td>
       <td>Padrón</td>
       <td>Agrario</td>
       <td>1.877</td>
       <td>Dolores González Gómez</td>
       <td>100&amp;nbsp;%</td>
       <td>1.877,00</td>
      </tr>
      <tr>
       <td>4</td>
       <td>7039159NH2374S0001ZB</td>
       <td>Lg. Agronovo</td>
       <td>Padrón e&amp;nbsp;Rois</td>
       <td>Solo sen&amp;nbsp;edificar</td>
       <td>73.308</td>
       <td>Comunidade Veciñal de Montes en Man Común de&amp;nbsp;Extramundi</td>
       <td>30,884&amp;nbsp;%</td>
       <td>22.640,14</td>
      </tr>
     </tbody>
    </table>

