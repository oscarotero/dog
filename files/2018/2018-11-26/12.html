---
date: '2018-11-26'
id: G0460-201118-0001
page: 50151
number: 225
agency: Axencia Galega para a Xestión do Coñecemento en Saúde
section: III. Outras disposicións.
title: >-
  RESOLUCIÓN do 19 de novembro de 2018 pola que se dá publicidade á concesión
  dos premios de investigación sobre VIH e/ou outras infeccións de transmisión
  sexual (ITS) 2018.
range: Resolución
url: >-
  https://www.xunta.gal/dog/Publicados/2018/20181126/AnuncioG0460-201118-0001_gl.html
---
<p>Mediante a Resolución do 5 de novembro de 2018 (DOG núm. 216, do 13 de novembro), aprobáronse e publicáronse as bases reguladoras dos premios de investigación sobre VIH e/ou outras infeccións de transmisión sexual (ITS) 2018.</p>
    <p>O xurado destes premios fixo unha revisión bibliográfica dos artigos que cumpren cos requisitos establecidos nas bases reguladoras, avaliándoos segundo os criterios de selección establecidos, tal como se recolle no artigo 8 das referidas bases.</p>
    <p>O 19 de novembro, o xurado reuniuse para poñer en común a avaliación dos artigos científicos e propor no acordo de concesión, dúas persoas galardoadas.</p>
    <p>O 19 de novembro recibiuse a aceptación expresa das persoas propostas e a acreditación da súa vinculación a un centro ou institución galega incluído no ámbito de aplicación destas bases no momento da elaboración do artigo.</p>
    <p>As ditas bases establecían no artigo 9 que a persoa titular da Presidencia da Axencia de Xestión do Coñecemento en Saúde ditará a resolución do premio, que será inapelable, e esta farase pública a través do <em>Diario Oficial de Galicia</em> e das páxinas web do Servizo Galego de Saúde www.sergas.es e da axencia www.acis.sergas.es </p>
    <p>Crédito orzamentario: catro mil cincocentos euros (4.500,00 €), con cargo á aplicación orzamentaria 2018-11A1-411A-480.00/Proxecto 201800003 dos orzamentos do ano 2018 da Axencia Galega para a Xestión do Coñecemento en Saúde:</p>
    <p>a) Primeiro premio cunha dotación de tres mil euros (3.000,00 €).</p>
    <p>b) Segundo premio cunha dotación de mil cincocentos euros (1.500,00 €).</p>
    <p>No que se refire ás persoas investigadoras premiadas, véxase o anexo.</p>
    <p>Santiago de Compostela, 19 de novembro de 2018</p>
    <footer><p>Jesús Vázquez Almuíña<br>Presidente da Axencia Galega para a Xestión do Coñecemento en Saúde</p></footer>
    <h2>ANEXO</h2>
    <h2>Persoas premiadas</h2>
    <table>
     <tbody>
      <tr>
       <td>Núm.</td>
       <td>Persoas autoras</td>
       <td>Título do artigo</td>
       <td>Centro ou institución galega</td>
       <td>Importe<br>do premio</td>
      </tr>
      <tr>
       <td>1º</td>
       <td>Gustavo Mauricio Iribarren Díaz</td>
       <td>Preliminary results of a screening program for anal cancer and its precursors for HIV-infected men who have sex with men in Vigo-Spain</td>
       <td>Complexo Hospitalario Universitario de Vigo. Servizo Galego de Saúde</td>
       <td>3.000,00 €</td>
      </tr>
      <tr>
       <td>2º</td>
       <td>Antonio Aguilera Guirao</td>
       <td>Prevalence and distribution of hepatitis C virus genotypes in Spain during the 2000-2015 period (the GEHEP 005 study)</td>
       <td>Complexo Hospitalario Universitario de Santiago de Compostela. Servizo Galego de Saúde</td>
       <td>1.500,00 €</td>
      </tr>
     </tbody>
    </table>

