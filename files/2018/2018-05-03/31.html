---
date: '2018-05-03'
id: G0427-200418-0004
page: 23110
number: 85
agency: Consellería do Mar
section: VI. Anuncios. a) Administración autonómica.
title: >-
  ORDE do 19 de abril de 2018 de modificación da Orde do 29 de xaneiro de 2018
  pola que se autoriza a transmisión inter vivos da concesión administrativa e
  da batea Somoza.
range: Orde
url: >-
  https://www.xunta.gal/dog/Publicados/2018/20180503/AnuncioG0427-200418-0004_gl.html
---
<p>Visto o expediente instruído para os efectos de transmisión da batea Somoza e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 11 de agosto de 2017, Jesús Somoza Costa (35421186J), Pilar Somoza Costa (35435368G), Josefa Somoza Costa (76853657P), Fernando Oubiña Somoza (76872866N) e Carmen Cacabelos Somoza (35398437B) solicitaron autorización para a transmisión inter vivos da concesión administrativa e da batea Somoza. </p>
    <p>Segundo. Mediante a Orde do 29 de xaneiro de 2018 autorízase a transmisión inter vivos da concesión administrativa e da batea Somoza a favor de Fernando Oubiña Somoza (76872866N).</p>
    <p>Terceiro. O 5 de abril de 2018, os interesados presentaron, por unha banda, a escritura notarial de compravenda outorgada por Jesús Somoza Costa (35421186J), Pilar Somoza Costa (35435368G), Josefa Somoza Costa (76853657P) e Fernando Oubiña Somoza (76872866N) a favor de Fernando Oubiña Somoza (76872866N) e, por outra banda, a escritura notarial de pacto sucesorio de mellora outorgado por Carmen Cacabelos Somoza (35398437B) a favor de Fernando Oubiña Somoza (76872866N).</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG número 180, do 21 de setembro).</p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora. </p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve: </p>
    <p>Modificar a autorización de transmisión inter vivos por tratarse dunha transmisión inter vivos, e sucesivamente, mortis causa, mediante pacto de mellora, a favor de Fernando Oubiña Somoza (76872866N), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: Somoza.</p>
    <p>Situación: </p>
    <p>Cuadrícula número: 40.</p>
    <p>Polígono: D.</p>
    <p>Distrito: Cambados (Pontevedra).</p>
    <p>Especies autorizadas: mexillón (Mytilus galloprovincialis) e vieira (Pecten maximus).</p>
    <p>Título administrativo habilitante: concesión de actividade.</p>
    <p>Orde de outorgamento: 14.4.1973.</p>
    <p>Remate da vixencia: 15.12.2019.</p>
    <p>Actuais titulares: Jesús Somoza Costa (35421186J), Pilar Somoza Costa (35435368G), Josefa Somoza Costa (76853657P), Fernando Oubiña Somoza (76872866N) e Carmen Cacabelos Somoza (35398437B).</p>
    <p>Novo titular: Fernando Oubiña Somoza (76872866N).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación desta orde no Diario Oficial de Galicia, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen achegar a documentación requirida, a autorización quedará sen efecto, logo de comunicación por parte da consellería.</p>
    <p>Terceira. O novo titular da concesión queda subrogado nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 19 de abril de 2018</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

