---
date: '2018-05-03'
id: G2410-120418-0001
page: 23017
number: 85
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DSP 511/2017).
range: Edicto
url: >-
  https://www.xunta.gal/dog/Publicados/2018/20180503/AnuncioG2410-120418-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento sobre despedimento/cesamentos en xeral 511/2017 deste xulgado do social, seguido por instancia de José Pose Vieites contra Gacaltec, S.L., Manuel Alejandro Quinteiro Rosende, Aluminios M. Quinteiro, S.L. e Neira y Ferreiro, S.L.U., con citación do Fogasa, sobre despedimento, ditouse sentenza co número 40/2018 cuxo encabezamento e resolución son do teor literal seguinte:</p>
    <p>«En Santiago de Compostela o 30 de xaneiro de 2018.</p>
    <p>Vistos por Ana María Souto González, maxistrada de reforzo do Xulgado do Social número 1 de Santiago de Compostela, os presentes autos número 511/2017, sobre despedimento, seguidos por instancia de José Pose Vieites, asistido pola letrada María del Mar Rodríguez López, contra Gacaltec, S.L., Manuel Alejandro Quinteiro Rosende, Aluminios M. Quinteiro, S.L. e Neira y Ferreira, S.L.U.». </p>
    <p>«Resolución</p>
    <p>Estímase a demanda interposta por José Pose Vieites contra Gacaltec, S.L., Manuel Alejandro Quinteiro Rosende, Aluminios M. Quinteiro, S.L. e Neira y Ferreira, S.L.U. e declárase a improcedencia do despedimento efectuado polas demandadas con efectos do 7 de xuño de 2017 e, en consecuencia, debo condenar e condeno solidariamente as demandadas a que readmitan o traballador demandante nas mesmas condicións que rexían antes de producirse o despedimento, con aboamento dos salarios de tramitación deixados de percibir desde a data efectiva do despedimento ata a notificación da sentenza a razón de 64,01 euros diarios ou ben, a elección do empresario, á extinción da relación laboral con aboamento á demandante da indemnización de 2.112,20 euros por despedimento improcedente, sen prexuízo das responsabilidades legais do Fondo de Garantía Salarial.</p>
    <p>A opción do empresario entre a readmisión do traballador ou a indemnización por despedimento improcedente deberá exercerse no prazo de cinco días contados a partir da notificación da presente resolución, mediante un escrito ou comparecencia ante este xulgado. Transcorrido o devandito prazo sen que se optase, entenderase que procede a readmisión.</p>
    <p>Condeno, así mesmo, a empresa aboar á demandante a cantidade de 1.408,13 euros como cantidades debidas en concepto de salarios debidos máis o xuro de demora do 10 % sobre a devandita cantidade.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado ou representante dentro do indicado prazo.</p>
    <p>Así o acorda, manda e asina, Ana María Souto González, maxistrada xuíza de reforzo do Xulgado do Social número 1 de Santiago de Compostela».</p>
    <p>E para que sirva de notificación en legal forma a Neira y Ferreira, S.L.U., en ignorado paradoiro, expido o presente para a súa inserción no Diario Oficial de Galicia e a súa fixación no taboleiro de anuncios deste xulgado.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 12 de abril de 2018</p>
    <footer><p>A letrada da Administración de xustiza</p></footer>

