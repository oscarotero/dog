---
date: '2018-01-03'
id: G0164-211217-0004
page: 293
number: 2
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 19 de decembro de 2017 pola que se revoga a autorización para impartir
  determinadas titulacións universitarias oficiais nas universidades da Coruña,
  Santiago de Compostela e Vigo, para o curso 2017/18, e se modifica a
  denominación dunha titulación oficial de máster universitario.
range: Orde
url: >-
  https://www.xunta.gal/dog/Publicados/2018/20180103/AnuncioG0164-211217-0004_gl.html
---
<p>A Lei orgánica 6/2001, do 21 de decembro, de universidades, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional, será acordada pola comunidade autónoma, logo de solicitude de implantación polas universidades, segundo o disposto na lexislación vixente. </p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia e a Orde do 20 de marzo de 2012 pola que se desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia. </p>
    <p>Logo de ser autorizadas a implantar os estudos, as universidades quedan obrigadas a adoitar as garantías precisas para que non se demore a súa impartición máis alá dun curso académico.</p>
    <p>O incumprimento dos requisitos e compromisos adquiridos ao solicitar a autorización de implantación; a non impartición da titulación oficial autorizada; a extinción do plan de estudos ou a supresión da ensinanza son causas suficientes para proceder á revogación da autorización. </p>
    <p>O Pleno do Consello Galego de Universidades na súa sesión do 18 de decembro de 2017, no exercicio das competencias previstas no artigo 3.. h) do Decreto 98/2014, do 17 de xullo, polo que se aproba o Regulamento do Consello Galego de Universidades, acordou informar favorablemente a revogación da autorización ás universidades do Sistema universitario de Galicia para impartir as ensinanzas universitarias oficiais dos títulos universitarios que se relacionan a continuación.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Revogar a autorización á Universidade da Coruña para impartir as ensinanzas universitarias oficiais de:</p>
    <p>1. Máster universitario en Fotónica e Tecnoloxías do Láser. Título conxunto para a UDC, USC e UVIGO. Autorizado polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4310393. </p>
    <p>2. Máster universitario en Tecnoloxías de Edificación Sustentable. Autorizado pola Orde do 1 de febreiro de 2013 (DOG do 12 de febreiro), e que figura inscrito no RUCT co código 4313637. </p>
    <p>Artigo 2</p>
    <p>Revogar a autorización á Universidade de Santiago de Compostela para impartir as ensinanzas universitarias oficiais de:</p>
    <p>1. Máster universitario en Economía. Organización Industrial e Mercados Financeiros. Autorizado polo Decreto 434/2009, do 3 de decembro (DOG do 15 de decembro), e que figura inscrito no RUCT co código 4311755. </p>
    <p>2. Máster universitario en Enerxías Renovables e Sustentabilidade Enerxética. Autorizado polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4310356. </p>
    <p>3. Máster universitario en Fotónica e Tecnoloxías do Láser. Título conxunto para a UDC, USC e UVIGO. Autorizado polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4310393. </p>
    <p>4. Máster universitario en Innovación en Seguridade e Tecnoloxía Alimentaria. Autorizado polo Decreto 434/2009, do 3 de decembro (DOG do 15 de decembro), e que figura inscrito no RUCT co código 4311767.</p>
    <p>5. Máster universitario en Lóxica e Filosofía da Ciencia. Título conxunto para a Universidade de Santiago de Compostela, Universidade de Granada, Universidade de La Laguna, Universidade de Salamanca, Universidade de Valladolid e Universidade de Valencia (Estudi General). Autorizado pola Orde do 21 de xaneiro de 2014 (DOG do 31 de xaneiro), e que figura inscrito no RUCT co código 4314388.</p>
    <p>Artigo 3</p>
    <p>Revogar a autorización á Universidade de Vigo para impartir as ensinanzas universitarias oficiais de:</p>
    <p> 1. Máster universitario en Contaminación Industrial: Avaliación, Prevención e Control. Autorizado polo Decreto 434/2009, do 3 de decembro (DOG do 15 de decembro), e que figura inscrito no RUCT co código 4310624.</p>
    <p> 2. Máster universitario en Creación, Dirección e Innovación na Empresa. Autorizado polo Decreto 53/2008, do 13 de marzo (DOG do 28 de marzo), e que figura inscrito no RUCT co código 4310384.</p>
    <p> 3. Máster universitario en Enxeñaría Térmica. Título conxunto para a Universidade de Vigo e Universidade do País Vasco. Autorizado pola Orde do 4 de xuño de 2015 (DOG do 17 de xuño), e que figura inscrito no RUCT co código 4315277. </p>
    <p> 4. Máster universitario en Fotónica e Tecnoloxías do Láser. Título conxunto para a UDC, USC e UVIGO. Autorizado polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4310393. </p>
    <p> 5. Máster universitario en Lingua e Comunicación nos Negocios. Autorizado polo Decreto 245/2011, do 15 de decembro (DOG do 3 de xaneiro de 2012), e que figura inscrito no RUCT co código 4313082. </p>
    <p> 6. Máster universitario en Teatro e Artes Escénicas. Autorizado pola Orde do 5 de decembro de 2013 (DOG do 20 de decembro), e que figura inscrito no RUCT co código 4314381.</p>
    <p> 7. Programa de Doutoramento en Protección do Patrimonio Cultural. Autorizado pola Orde do 4 de xuño de 2015 (DOG do 17 de xuño), e que figura inscrito no RUCT co código 5601128.</p>
    <p>Artigo 4. Garantías académicas</p>
    <p>As universidades adoptarán as medidas necesarias para garantir os dereitos académicos dos estudantes que se encontren cursando os estudos que inician o proceso de revogación de acordo co establecido no artigo 16 do Decreto 222/2011, do 2 de decembro. </p>
    <p>Artigo 5</p>
    <p>Modifícase a denominación do máster universitario en Enxeñaría Náutica e Transporte Marítimo que pasará a denominarse máster universitario en Náutica e Transporte Marítimo. </p>
    <p>Para dar cumprimento á Sentenza ditada pola Sala Terceira do Contencioso-Administrativo do Tribunal Supremo o 11 de novembro de 2016, a Universidade da Coruña solicita autorización para o cambio de denominación do máster universitario en Enxeñaría Náutica e Transporte Marítimo que pasa a denominarse máster universitario en Náutica e Transporte Marítimo e que figura inscrito no RUCT co código 4314857.</p>
    <p>A Universidade da Coruña de acordo co disposto na Lei orgánica 6/2001, de universidades, deberá proceder á publicación nos diarios oficiais correspondentes do plan de estudos do máster coa nova denominación, co fin de manter informado ao estudantado interesado neste título.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 19 de decembro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

