---
date: '2018-06-19'
id: G0424-300518-0008
page: 29707
number: 116
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 25 de maio de 2018, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica nos concellos de Vedra e Boqueixón
  (expediente IN407A 2016/3013-1).
range: Resolución
url: >-
  https://www.xunta.gal/dog/Publicados/2018/20180619/AnuncioG0424-300518-0008_gl.html
---
<p>Expediente: IN407A 2016/3013-1</p>
    <p>Promotor: Unión Fenosa Distribución, S.A.</p>
    <p>Denominación da instalación: recuamento, polígono: 507, parcela: 5006 Portela Gande e anexo 1.</p>
    <p>Concellos: Vedra e Boqueixón.</p>
    <p>Feitos:</p>
    <p>1. O 9 de novembro de 2016, o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 26 de maio de 2017 e no BOP do 9 de maio.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– LMTA (actuación nº 1) a 20 kV, de 300 m, condutor tipo LA-110 Al, con orixe no apoio nº 64 existente da LMT SNT-839 e final no apoio nº 68 proxectado da LMT SNT-839 e se retensará o condutor existente nos catro vans afectados polo recuamento.</p>
    <p>– LMTA (actuación nº 2) a 20 kV, de 184 m, condutor tipo LA-30 Al, con orixe no apoio nº 72-4 proxectado, na LMT a CT Reboredo (15AH43), e final no apoio nº 72-5 proxectado, na LMT a CT Reboredo (15AH43) e se retensará o condutor existente no van afectado polo recuamento.</p>
    <p>– LMTA (actuación nº 3) a 20 kV, de 93 m, condutor tipo LA-56 Al, con orixe no apoio nº 73-5 proxectado, na LMT a CT Forte II (15CHWT), e final no apoio nº 73-6 proxectado, na LMT a CT Forte (15CHWT) e se retensará o condutor existente no van afectado polo recuamento.</p>
    <p>– LMTS (actuación nº 1) a 20 kV, de 30 m, condutor tipo RHZ1-2OL 12/20 kV 1×240 mm² Al, con orixe no apoio nº 68 proxectado da LMT SNT-839 e final no CS proxectado.</p>
    <p>– LMTS (actuación nº 2) a 20 kV, de 800 m, condutor tipo RHZ1-2OL 12/20 kV 1×240 mm²  Al, con orixe no CS proxectado e final na LMT soterrada da SNT-839</p>
    <p>– LMTS (actuación nº 3) a 20 kV, de 740 m, condutor tipo RHZ1-2OL 12/20 kV 1×240 mm²  Al, con orixe no CS proxectado e final no apoio nº 72-4 proxectado da LMT a CT Reboredo (15AH43).</p>
    <p>– LMTS (actuación nº 4) a 20 kV, de 1.450 m, condutor tipo RHZ1-2OL 12/20 kV 1×240 mm² Al, con orixe no CS proxectado e final no apoio nº 73-5 proxectado da LMT a CT Forte II (15CHWT)</p>
    <p>– CS 4L con manobra exterior.</p>
    <p>O orzamento da instalación, segundo o proxecto, é de 237.564,91 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar ante esta xefatura territorial unha solicitude coa cal deberá achegar a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 25 de maio de 2018</p>
    <footer><p>Isidoro Martínez Arca<br>Xefe territorial da Coruña</p></footer>

