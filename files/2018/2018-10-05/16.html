---
date: '2018-10-05'
id: G0423-280918-0002
page: 44924
number: 191
agency: Consellería de Infraestruturas e Vivenda
section: III. Outras disposicións.
title: >-
  DECRETO 120/2018, do 6 de setembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción de acondicionamento e mellora da
  seguridade viaria da PO-531 na Devesa, segunda fase, clave PO/17/001.06, no
  concello de Pontevedra.
range: Decreto
url: >-
  https://www.xunta.gal/dog/Publicados/2018/20181005/AnuncioG0423-280918-0002_gl.html
---
<p>Antecedentes:</p>
    <p>Primeiro. O día 21 de decembro de 2017 publicouse no <em>Diario Oficial de Galicia</em> (núm. 241) o Anuncio do 12 de decembro de 2017 polo que se somete ao trámite de información pública o proxecto de construción de acondicionamento e mellora da seguridade viaria da PO-531 na Devesa, segunda fase, clave PO/17/001.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise das alegacións, certificados e informes presentados, o 14 de agosto de 2018 aprobouse o expediente de información pública e definitivamente o proxecto de construción de acondicionamento e mellora da seguridade viaria da PO-531 na Devesa, segunda fase, clave PO/17/001.06.</p>
    <p>Este proxecto de construción ten por obxecto mellorar a estrada PO-531, xa que presenta unha intensidade media diaria de tráfico moi alta, e ademais atravesa e dá acceso a varios núcleos de poboación e a polígonos industriais dos municipios de Pontevedra e Barro. Todo isto provoca continuos cruces de vía, risco de accidentes de tráfico e inseguridade viaria. Este proxecto contempla a mellora da seguridade viaria no treito comprendido entre os puntos quilométricos 6+500 e 7+250, no núcleo da Devesa.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do apartado dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Vivenda e logo da deliberación do Consello da Xunta de Galicia, na súa reunión do día seis de setembro de dous mil dezaoito,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación, para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción de acondicionamento e mellora da seguridade viaria da PO-531 na Devesa, segunda fase, clave PO/17/001.06.</p>
    <p>Santiago de Compostela, seis de setembro de dous mil dezaoito</p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Vivenda</p></footer>

