---
date: '2018-07-24'
id: G0427-120718-0003
page: 34779
number: 141
agency: Consellería do Mar
section: III. Outras disposicións.
title: >-
  EXTRACTO da Orde do 6 de xullo de 2018 pola que se establecen as bases
  reguladoras xerais e a convocatoria, para o ano 2018, para a concesión de
  subvencións, en réxime de concorrencia competitiva, ás organizacións de
  produtores pesqueiros e de asociacións de organizacións de produtores
  pesqueiros do sector dos produtos da pesca e da acuicultura no ámbito
  exclusivo da Comunidade Autónoma de Galicia, cofinanciadas co Fondo Europeo
  Marítimo e de Pesca (FEMP).
range: Orde
url: >-
  https://www.xunta.gal/dog/Publicados/2018/20180724/AnuncioG0427-120718-0003_gl.html
---
<p>BDNS (Identif.): 498764.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index):</p>
    <p>Primeiro. <em>Entidades beneficiarias</em></p>
    <p>Poderán ser beneficiarias das subvencións as organizacións de produtores pesqueiros e as asociacións de organizacións de produtores do ámbito da Comunidade Autónoma de Galicia, inscritas no Rexistro de Organizacións de Produtores Pesqueiros e Asociacións de Organizacións de Produtores establecido no artigo 8 do Real decreto 277/2016, do 24 de xuño.</p>
    <p>Segundo. <em>Finalidade</em></p>
    <p>Esta orde ten por obxecto establecer as bases reguladoras para a concesión, en réxime de concorrencia competitiva, de axudas para as seguintes liñas:</p>
    <p>– Liña A: preparación e aplicación dos plans de produción e comercialización das organizacións de produtores pesqueiros e das asociacións de organizacións de produtores pesqueiros no ámbito autonómico galego, segundo establece a sección IV do capítulo II do Regulamento (UE) núm. 1379/2013 do Parlamento Europeo e do Consello, do 11 de decembro de 2013, no artigo 66 do Regulamento (UE) 508/2014 do Parlamento Europeo e do Consello, do 15 de maio de 2014, e no artigo 15.5 do Real decreto 277/2016, do 24 de xuño.</p>
    <p>– Liña B: preparación ou reestruturación de organizacións de produtores pesqueiros e asociacións de organizacións de produtores pesqueiros, recoñecidas no ámbito autonómico galego, segundo establece a sección IV do capítulo II do Regulamento (UE) núm. 1379/2013 do Parlamento Europeo e do Consello, do 11 de decembro de 2013, no artigo 68.1.a) do Regulamento (UE) 508/2014 do Parlamento Europeo e do Consello, do 15 de maio de 2014, e nos artigos 2.3.i), 3.10 e 5.6 do Real decreto 277/2016, do 24 de xuño.</p>
    <p>Por outra banda, tamén é obxecto desta orde a convocatoria, para o ano 2018, de ambas as liñas de axudas.</p>
    <p>Terceiro. <em>Bases reguladoras</em></p>
    <p>Orde do 6 de xullo de 2018 pola que se establecen as bases reguladoras xerais e a convocatoria, para o ano 2018, para a concesión de subvencións, en réxime de concorrencia competitiva, ás organizacións de produtores pesqueiros e de asociacións de organizacións de produtores pesqueiros do sector dos produtos da pesca e da acuicultura no ámbito exclusivo da Comunidade Autónoma de Galicia, cofinanciadas co Fondo Europeo Marítimo e de Pesca (FEMP).</p>
    <p>Cuarto. <em>Importe</em></p>
    <p>Para o ano 2018 as axudas concederanse con cargo ás seguintes aplicacións orzamentarias:</p>
    <p>1. Liña A: preparación e aplicación dos plans de produción e comercialización. As axudas concederanse con cargo á aplicación orzamentaria 2018.1.14.02.723B7801 (proxecto 2016 00326), que figura dotada no orzamento de gastos da Consellería do Mar para o ano 2018. A contía máxima das subvencións que se concedan no dito exercicio orzamentario será de 1.824.185,00 €.</p>
    <p>2. Liña B: creación e reestruturación das organizacións de produtores pesqueiros. As axudas concederanse con cargo á aplicación orzamentaria 2018.1.14.02.723B7802 (proxecto 2016 00286), que figura dotada no orzamento de gastos da Consellería do Mar para o ano 2018. A contía máxima das subvencións que se concedan no dito exercicio orzamentario será de 400.000,00 €.</p>
    <p>O importe total máximo das subvencións que se concedan no exercicio orzamentario do ano 2018 será de 2.224.185,00 €.</p>
    <p>Quinto. <em>Prazo de presentación de solicitudes</em></p>
    <p>Un mes contado a partir do día seguinte ao da publicación desta orde no <em>Diario Oficial de Galicia</em>. </p>
    <p>Entenderase como último día do prazo o correspondente ao mesmo ordinal do día da publicación. Se o último día de prazo é inhábil, entenderase prorrogado ao primeiro día hábil seguinte e, se no mes de vencemento non hai día equivalente ao inicial do cómputo, entenderase que o prazo remata o último do mes.</p>
    <p>Santiago de Compostela, 6 de xullo de 2018</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

