---
date: '2018-05-18'
id: G0424-040518-0003
page: 24816
number: 94
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 27 de abril de 2018, da Dirección Xeral de Enerxía e Minas, pola
  que se fai público o Acordo do 26 de abril de 2018, do Consello da Xunta de
  Galicia, polo que se declaran de interese especial varios proxectos de
  produción de enerxía eléctrica a partir de fontes renovables e as súas
  infraestruturas de evacuación asociadas.
range: Resolución
url: >-
  https://www.xunta.gal/dog/Publicados/2018/20180518/AnuncioG0424-040518-0003_gl.html
---
<p>Antecedentes:</p>
    <p>En cumprimento do disposto na disposición adicional primeira da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, o Consello da Xunta de Galicia, na súa reunión do 26 de abril de 2018, acordou declarar de interese especial varios proxectos de produción de enerxía eléctrica a partir de fontes renovables e as súas infraestruturas de evacuación asociadas. </p>
    <h2>RESOLVO:</h2>
    <p>Publicar no DOG a parte expositiva do Acordo do Consello da Xunta de Galicia, do 26 de abril de 2018, co texto literal seguinte: </p>
    <p>«Primeiro. Declarar de interese especial os seguintes proxectos de parques eólicos e da súa liña de evacuación: Bustelo, Monte Toural, Campelo e LAT 220 kV Campelo-Mesón.</p>
    <p>Segundo. Esta declaración terá como efectos a tramitación de forma prioritaria e con carácter de urxencia e a redución á metade dos prazos necesarios na instrución do procedemento da autorización administrativa previa e/ou de construción, así como dos prazos na instrución do procedemento de avaliación ambiental que sexa necesario. Así mesmo, reduciranse á metade os prazos necesarios na tramitación do proxecto sectorial».</p>
    <p>Santiago de Compostela, 27 de abril de 2018</p>
    <footer><p>Anxo Bernardo Tahoces<br>Director xeral de Enerxía e Minas</p></footer>

