---
date: '2018-05-18'
id: G2017-080518-0001
page: 24781
number: 94
agency: Universidade da Coruña
section: IV. Oposicións e concursos.
title: >-
  RESOLUCIÓN do 4 de maio de 2018 pola que se integra a Raúl Fraguela Vale,
  funcionario do corpo de profesores titulares de escola universitaria, no corpo
  de profesores titulares de universidade.
range: Resolución
url: >-
  https://www.xunta.gal/dog/Publicados/2018/20180518/AnuncioG2017-080518-0001_gl.html
---
<p>A Lei orgánica 4/2007, do 12 de abril, pola que se modifica a Lei orgánica 6/2001, do 21 de decembro, de universidades (LOU), establece na súa disposición adicional segunda que os funcionarios e funcionarias do corpo de profesores titulares de escola universitaria que no momento da súa entrada en vigor posúan o título de doutor ou o obteñan posteriormente e se acrediten especificamente para o acceso ao corpo de profesores titulares de universidade, conforme o que establece o artigo 57 da LOU, accederán directamente ao corpo de profesores titulares de universidade nas mesmas prazas que ocupen.</p>
    <p>Unha vez solicitada por Raúl Fraguela Vale, con DNI 76415594A, funcionario do corpo de profesores titulares de escola universitaria da área de coñecemento de Didáctica da Expresión Corporal, a súa integración no corpo de profesores titulares de universidade, e acreditados os requisitos exixidos, esta reitoría, no uso das facultades que lle confiren a Lei orgánica 6/2001, de universidades, e os estatutos desta universidade, resolve integralo no corpo de profesores titulares de universidade, área de coñecemento de Didáctica da Expresión Corporal, con efectos económicos e administrativos do 4 de maio de 2018.</p>
    <p>Contra esta resolución, que esgota a vía administrativa, poderá interpoñer un recurso contencioso-administrativo no prazo de dous meses, que se contarán desde o día seguinte ao da súa publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderá interpoñer un recurso de reposición ante esta reitoría, no prazo dun mes, de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 4 de maio de 2018</p>
    <footer><p>Julio E. Abalde Alonso<br>Reitor da Universidade da Coruña</p></footer>

