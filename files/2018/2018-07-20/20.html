---
date: '2018-07-20'
id: G2188-030718-0001
page: 34312
number: 139
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (1397/2015).
range: Edicto
url: >-
  https://www.xunta.gal/dog/Publicados/2018/20180720/AnuncioG2188-030718-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, fago saber:</p>
    <p>Sentenza nº 323</p>
    <p>En Vigo, 23 de xuño de 2017</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia), viu os autos seguidos neste xulgado baixo o número 1397/2015, sobre garda e custodia e alimentos respecto de fillo menor de idade, por instancia de María del Carmen Gómez Porto, representada pola procuradora dos tribunais María Jesús Nogueira Fos e con asistencia letrada de Emilio Pousa Fuente, contra Fernando Daniel Álvarez Montero, declarado en situación procesual de rebeldía, e no cal interveu o Ministerio Fiscal, con base no seguinte: </p>
    <p>(seguen antecedentes de feito e fundamentos de dereito)</p>
    <p>Resolvo:</p>
    <p>Na demanda interposta pola procuradora dos tribunais, Sra. Nogueira Fos, en nome e representación de María del Carmen Gómez Porto, contra Fernando Daniel Álvarez Montero, declarado en situación de rebeldía, e no cal interveu o Ministerio Fiscal, estimo parcialmente esta e fago os seguintes pronunciamentos:</p>
    <p>Primeiro. A garda e custodia do fillo menor atribúeselle á Sra. Gómez Porto e a patria potestade será compartida por ambos os proxenitores. </p>
    <p>Segundo. En concepto de alimentos para o seu fillo, o Sr. Álvarez Montero aboará a cantidade de 150 euros ao mes, que ingresará na conta corrente que para o efecto designe a nai, dentro dos cinco primeiros días de cada mes, e que se actualizará anualmente conforme a variación que experimente o índice de prezos de consumo que publique o Instituto Nacional de Estatística. </p>
    <p>Terceiro. Ambos os proxenitores satisfarán por metade os gastos extraordinarios que xere o menor, entre os cales se encontran os médicos non cubertos pola Seguridade Social; non terán esta consideración os libros de texto, material escolar, uniforme, transporte e comedor escolar, matrícula escolar nin actividades extraescolares.</p>
    <p>Non se fai especial pronunciamento en canto ás custas.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>Que, en virtude do acordado nos autos de referencia, e de conformidade co disposto nos artigos 156.4 e 164 da Lei de axuizamento civil (LAC), se lle notifica a Fernando Daniel Álvarez Montero por medio deste edicto.</p>
    <p>Vigo, 11 de xaneiro de 2018</p>
    <footer><p>A letrada da Administración de xustiza</p></footer>

