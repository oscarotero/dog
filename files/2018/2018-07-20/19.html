---
date: '2018-07-20'
id: G2182-030718-0001
page: 34310
number: 139
agency: Xulgado de Primeira Instancia número 1 de Vigo
section: V. Administración de xustiza.
title: EDICTO (PO 385/2016).
range: Edicto
url: >-
  https://www.xunta.gal/dog/Publicados/2018/20180720/AnuncioG2182-030718-0001_gl.html
---
<p>Eu, María Lago Rivero, letrada da Administración de xustiza do Xulgado de Primeira Instancia número 1 de Vigo, fago saber que no presente procedemento de xuízo ordinario número 385/2016, seguido por instancia de Alpha Insurance fronte a Gladys Otero Castro e Celis Tumba León, ditouse sentenza, cuxo encabezamento e resolución son do teor literal seguinte:</p>
    <p>Sentenza.</p>
    <p>Vigo, 26 de abril de 2016.</p>
    <p>Vistos por María Isabel Castro Martínez, maxistrada xuíza do Xulgado de Primeira Instancia número 1 de Vigo, os autos de xuízo ordinario sobre reclamación de cantidade co número 385/2016, promovidos por Alpha Insurance, representada polo procurador Sr. Vidal Ruibal e asistida do letrado Sr. Castillo Díaz; contra Gladys Otero Castro, representada pola procuradora Sra. Vicente Velasco e asistida do letrado Sr. Gómez Gamallo, e contra Celis Tumba León, en situación procesual de rebeldía.</p>
    <p>Resolución </p>
    <p>Téñase por desistida a representación de Alpha Insurance da demanda dirixida contra Gladys Otero Castro, con imposición á demandante das custas derivadas da dita acción.</p>
    <p>Desestimando na súa integridade a demanda promovida pola representación de Alpha Insurance contra Celis Tumba León, debo absolver e absolvo o demandado das pretensións dirixidas contra el, con imposición á demandante das custas procesuais derivadas da dita acción.</p>
    <p>Notifíquese ás partes.</p>
    <p>Contra a presente resolución cabe recurso de apelación, que se deberá interpor neste xulgado no prazo de vinte (20) días desde a súa notificación, para ante a Audiencia Provincial de Pontevedra.</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído un depósito de 50 euros na conta de depósitos e consignacións deste órgano.</p>
    <p>E ao estar o dito demandado, Celis Tumba León, en paradoiro descoñecido, expídese este edico co fin de que lle sirva de notificación en forma.</p>
    <p>Vigo, 15 de maio de 2017</p>
    <footer><p>A letrada da Administración de xustiza</p></footer>

