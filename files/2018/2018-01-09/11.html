---
date: '2018-01-09'
id: G2018-261217-0001
page: 1598
number: 6
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 20 de decembro de 2017 pola que se aproba e fai pública a
  listaxe definitiva de persoas admitidas e excluídas e se convocan as persoas
  aspirantes pola quenda de acceso libre á realización do segundo exercicio do
  proceso selectivo para cubrir unha praza da categoría profesional médico/a de
  empresa, grupo I, desta universidade, pola quenda de promoción interna e pola
  quenda de acceso libre.
range: Resolución
url: >-
  https://www.xunta.gal/dog/Publicados/2018/20180109/AnuncioG2018-261217-0001_gl.html
---
<p>Por Resolución reitoral do 19 de maio de 2017 (DOG do 2 de xuño e BOE do 19 de xuño), convocáronse probas selectivas para cubrir unha praza da categoría profesional médico/a de empresa, grupo I, pola quenda de promoción interna e pola quenda de acceso libre.</p>
    <p>Por Resolución reitoral do 11 de setembro de 2017 (DOG do 22 de setembro), aprobouse a relación provisional de persoas aspirantes admitidas e excluídas nas mencionadas probas selectivas, fixándose un prazo para emendar os defectos que motivasen a exclusión ou omisión.</p>
    <p>Rematado o dito prazo e consonte o establecido na base 4.4 da convocatoria, </p>
    <h2>RESOLVO: </h2>
    <p>Primeiro. Declarar aprobada e facer pública a listaxe definitiva de persoas admitidas e excluídas pola quenda de acceso libre ás citadas probas.</p>
    <p>Segundo. Declarar que non hai persoas aspirantes pola quenda de promoción interna.</p>
    <p>Terceiro. Indicar que a listaxe definitiva de persoas aspirantes admitidas e excluídas está exposta nos taboleiros de anuncios da Reitoría, da Casa da Balconada, do edificio de Servizos Administrativos e Biblioteca Intercentros e na web: </p>
    <p>https://www.usc.es/gl/servizos/plan_pas/convocatorias.html </p>
    <p>Cuarto. Todas as persoas aspirantes admitidas pola quenda de acceso libre, están exentas de realizar o primeiro exercicio, por aplicación do previsto no punto 3.1 da convocatoria. </p>
    <p>Quinto. Convocar as persoas aspirantes admitidas pola quenda de acceso libre para a realización do segundo exercicio da fase de oposición, o día 2 de febreiro de 2018, ás 11.00 horas, na aula 9 da Facultade de Medicina e Odontoloxía, rúa de San Francisco s/n, Santiago de Compostela. </p>
    <p>A publicación dos sucesivos anuncios de celebración dos demais exercicios será efectuado polo tribunal, nos locais onde se realizara o primeiro deles, na Reitoría da universidade e na páxina web: https://www.usc.es/gl/servizos/plan_pas/convocatorias.html</p>
    <p>Contra a presente resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contado desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou se produza a desestimación presunta do recurso de reposición interposto ao abeiro dos artigos 123 e 124 da Lei 39/2015, do 1 de outubro, do procedemento administrativo común e das administracións públicas.</p>
    <p>Santiago de Compostela, 20 de decembro de 2017</p>
    <footer><p>Juan M. Viaño Rey<br>Reitor da Universidade de Santiago de Compostela</p></footer>

