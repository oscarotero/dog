---
date: '2018-01-09'
id: G2017-221217-0002
page: 1596
number: 6
agency: Universidade da Coruña
section: IV. Oposicións e concursos.
title: >-
  RESOLUCIÓN do 21 de decembro de 2017 pola que se nomea funcionario de carreira
  da escala de técnico especialista, polo sistema de promoción interna.
range: Resolución
url: >-
  https://www.xunta.gal/dog/Publicados/2018/20180109/AnuncioG2017-221217-0002_gl.html
---
<p>Vista a proposta elevada polo tribunal cualificador das probas selectivas para o ingreso, polo sistema de promoción interna, na escala técnica de especialistas da Universidade da Coruña, subescala condutor, convocadas pola Resolución do 31 de agosto de 2016 (DOG do 23 de setembro). </p>
    <p>Verificada a concorrencia no aspirante dos requisitos exixidos nas bases da convocatoria. </p>
    <p>De acordo co disposto na Lei 2/2015, do 29 de abril, do emprego público de Galicia; no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna; no Decreto 95/1991, do 20 de marzo, polo que se aproba o Regulamento de selección do persoal da Administración da Comunidade Autónoma de Galicia; na Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, e nos Estatutos da Universidade da Coruña, aprobados polo Decreto 101/2004, do 13 de maio (DOG do 26 de maio), modificados polo Decreto 194/2007, do 11 de outubro. </p>
    <p>Esta reitoría, en uso das atribucións conferidas no artigo 36 dos referidos estatutos desta universidade, </p>
    <h2>RESOLVE: </h2>
    <p>Primeiro. Nomear funcionario de carreira da escala técnica de especialistas da Universidade da Coruña, subescala condutor, o aspirante que superou estas probas polo sistema de promoción interna e que se relaciona no anexo.</p>
    <p>Segundo. Para adquirir a condición de funcionario de carreira, a persoa que se relaciona deberán cumprir os requisitos exixidos no artigo 60 da Lei 2/2015, do 29 de abril, do emprego público de Galicia, e tomar posesión do correspondente posto de traballo no prazo dun mes, contado a partir do día seguinte ao da publicación desta resolución no <em>Diario Oficial de Galicia</em>. </p>
    <p>Contra a presente resolución, que esgota a vía administrativa, poderase interpor un recurso contencioso-administrativo no prazo de dous meses, que se contarán desde o día seguinte ao da súa notificación ou publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderase interpor un recurso de reposición ante esta reitoría, no prazo dun mes, de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 21 de decembro de 2017</p>
    <footer><p>Julio Ernesto Abalde Alonso<br>Reitor da Universidade da Coruña</p></footer>
    <h2>ANEXO</h2>
    <p>Escala técnica de especialistas da Universidade da Coruña (subescala condutor)</p>
    <table>
     <tbody>
      <tr>
       <td>Nº de orde</td>
       <td>DNI</td>
       <td>1º apelido</td>
       <td>2º apelido</td>
       <td>Nome</td>
       <td>Puntuación total</td>
      </tr>
      <tr>
       <td>3</td>
       <td>76512256L</td>
       <td>Losada</td>
       <td>Bugallo</td>
       <td>Luis Manuel</td>
       <td>66,98</td>
      </tr>
     </tbody>
    </table>

