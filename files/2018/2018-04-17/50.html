---
date: '2018-04-17'
id: L416-110418-0013
page: 20902
number: 74
agency: Concello de Chantada
section: VI. Anuncios. b) Administración local.
title: >-
  ANUNCIO de modifición da delimitación do Plan xeral de ordenación municipal no
  núcleo rural de Alemparte-Mariz (planeamento xeral 314/001/2017).
range: Anuncio
url: >-
  https://www.xunta.gal/dog/Publicados/2018/20180417/AnuncioL416-110418-0013_gl.html
---
<p>Expediente núm.: G0310/2017</p>
    <p>Asunto: modificación da delimitación do PXOM no nucleo rural de Alemparte-Mariz</p>
    <p>Procedemento: planeamento xeral 314/001/2017 (modificacións puntuais)</p>
    <p>O Pleno municipal adoptou na sesión ordinaria do 12 de marzo de 2018, o acordo que na súa parte dispositiva é como segue:</p>
    <p>«Primeiro. Aprobar inicialmente o proxecto de modificación da delimitación do PXOM no núcleo rural de Alemparte, parroquia de Mariz, nos termos que constan no expediente.</p>
    <p>Segundo. Que se abra un período de información pública por un prazo de dous meses, mediante un anuncio no <em>Diario Oficial de Galicia</em> e nos xornais <em>El Progreso</em> e <em>La Voz de Galicia</em>. Durante ese período o expediente quedará á disposición de calquera que queira examinalo para que se presenten as alegacións que se consideren pertinentes.</p>
    <p>Así mesmo, estará á disposición dos interesados na sede electrónica do Concello, con enderezo electrónico: https://chantada@sedeelectronica.es</p>
    <p>Notificaráselles individualmente a todas as persoas titulares catastrais dos terreos afectados.</p>
    <p>Terceiro. Que se suspenda o outorgamento de licenzas naqueles ámbitos do territorio obxecto de planeamento cuxas novas determinacións supoñan a modificación da ordenación urbanística vixente. A duración da suspensión é dun ano nas áreas afectadas que constan no proxecto de modificación.</p>
    <p>Esta suspensión publicarase conxuntamente coa aprobación inicial.</p>
    <p>Cuarto. Que se lles soliciten, de ser o caso e ao mesmo tempo que se realiza o trámite de información pública, os informes aos organismos sectoriais afectados por razón das súas competencias e que sexan propios do ente local, os cales deben emitilo no prazo dun mes, agás que unha disposición autorice un prazo máis longo.</p>
    <p>Quinto. Ao abeiro do establecido no artigo 60.7 da Lei 2/2016, do 10 de febreiro, do solo de Galicia, e 144.7 do Decreto 143/2016, do 22 de setembro polo que se aproba o regulamento que a desenvolve, remitir o proxecto de modificación e demais documentación que consta no expediente á Dirección Xeral de Ordenación do Territorio e Urbanismo para que se soliciten os informes sectoriais e autonómicos preceptivos e se realicen as consultas ambientais así como dar audiencia aos concellos limítrofes».</p>
    <p>Chantada, 20 de marzo de 2018</p>
    <footer><p>Manuel Lorenzo Varela Rodríguez<br>Alcalde</p></footer>

