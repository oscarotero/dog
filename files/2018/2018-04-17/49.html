---
date: '2018-04-17'
id: L319-110418-0001
page: 20900
number: 74
agency: Concello do Carballiño
section: VI. Anuncios. b) Administración local.
title: >-
  ANUNCIO de información pública da modificación puntual do Plan parcial do
  polígono industrial da Uceira (MP-1/2017-A Uceira).
range: Anuncio
url: >-
  https://www.xunta.gal/dog/Publicados/2018/20180417/AnuncioL319-110418-0001_gl.html
---
<p>A Xunta de Goberno Local, en sesión ordinaria do día 12 de marzo de 2018, adoptou, entre outros, o seguinte acordo:</p>
    <p>Primeiro. Aprobar inicialmente a modificación do Plan parcial do polígono industrial da Uceira MP-1/2017-A Uceira (nova definición de usos na zona comercial) promovida polo Concello e redactada polo arquitecto municipal, nos termos que constan no expediente.</p>
    <p>Segundo. De conformidade co disposto no artigo 75 da Lei 2/2016, do 10 de febreiro, do solo de Galicia, someter o expediente a información pública polo prazo de dous (2) meses, mediante anuncio no Diario Oficial de Galicia e nun dos xornais de maior difusión na provincia. </p>
    <p>Durante o dito período quedará o expediente de manifesto no Departamento de Urbanismo, en horario de atención ao público, de luns a venres, das 9.00 ás 14.00 horas. No dito prazo os interesados poderán formular as alegacións que teñan por conveniente para a defensa dos seus dereitos e intereses.</p>
    <p>Terceiro. Suspender o outorgamento de aprobacións, autorizacións e licenzas urbanísticas nas áreas en que as novas determinacións para elas previstas supoñan modificación do réxime urbanístico vixente.</p>
    <p>Cuarto. Comunicar persoalmente a apertura e duración do trámite de información pública aos propietarios de terreos comprendidos no ámbito da modificación puntual do plan parcial. O chamamento realizarase a cantos figuren como propietarios no Catastro en exixencia do artigo 75.1.a) da Lei 2/2016, do 10 de febreiro, do solo de Galicia.</p>
    <p>Quinto. Requirir os informes, ditames ou outro tipo de pronunciamento dos órganos e entidades administrativas xestoras de intereses públicos afectados, previsto legalmente como preceptivos, que deberán ser emitidos nesta fase de tramitación da modificación do Plan parcial e nos prazos que estableza a lexislación sectorial correspondente.</p>
    <p>O Carballiño, 11 de abril de 2018</p>
    <footer><p>Francisco José Fumega Piñeiro<br>Alcalde</p></footer>

