---
date: '2018-05-31'
id: G0379-210518-0004
page: 26840
number: 103
agency: Axencia Galega de Servizos Sociais
section: III. Outras disposicións.
title: >-
  RESOLUCIÓN do 21 de maio de 2018 pola que se publica a relación definitiva de
  nenas e nenos admitidas/os para o curso 2018/19 nas escolas infantís 0-3
  dependentes desta axencia na provincia de Pontevedra.
range: Resolución
url: >-
  https://www.xunta.gal/dog/Publicados/2018/20180531/AnuncioG0379-210518-0004_gl.html
---
<p>Con data do 9 de marzo de 2018 publicouse a Resolución do 1 de marzo de 2018 pola que se convoca o procedemento de adxudicación de prazas nas escolas infantís 0-3 dependentes desta axencia para o curso 2018/19.</p>
    <p>O Decreto 40/2014, do 20 de marzo, polo que se crea a Axencia Galega de Servizos Sociais e se aproban os seus estatutos, establece na súa disposición adicional primeira que esta asumirá desde a súa posta en funcionamento as competencias atribuídas en materia de xestión de escolas infantís á Dirección Xeral de Familia e Inclusión. A nova entidade subrogarase en todas as relacións xurídicas, bens, dereitos e obrigas derivados do exercicio das súas competencias.</p>
    <p>Na súa disposición transitoria primeira, o dito decreto establece non obstante que a persoa titular da Dirección Xeral de Familia e Inclusión, desenvolverá transitoriamente e pola súa propia condición as funcións que corresponden ao/á directora/a da Axencia Galega de Servizos Sociais ata o nomeamento deste/a a través do procedemento recollido nos seus estatutos.</p>
    <p>Así mesmo, na mesma disposición establécese que a través das xefaturas territoriais poderán seguirse realizando os labores de apoio para a xestión dos centros da Axencia Galega de Servizos Sociais no seu ámbito territorial, ata que esta dispoña de servizos propios para alcanzar a súa autonomía. </p>
    <p>Unha vez estudadas pola comisión de valoración todas as reclamacións presentadas e resoltas pola persoa titular da xefatura territorial, procédese á publicación da relación definitiva de admitidas e admitidos e da lista de espera coa puntuación obtida en cada caso.</p>
    <p>Estas reclamacións entenderanse resoltas coa publicación da lista definitiva, que se poderá consultar nas xefaturas territoriais da Consellería de Política Social, na páxina web http://politicasocial.xunta.gal e nos respectivos centros.</p>
    <p>As/os solicitantes admitidas/os disporán do prazo establecido no artigo 16 da Resolución do 1 de marzo para matricularse, presentando no centro onde obtivesen praza, o impreso de matrícula debidamente cuberto. O impreso de matrícula facilitarase nos propios centros, así como na páxina web http://politicasocial.xunta.gal. </p>
    <p>A formalización da matrícula no prazo sinalado é imprescindible para confirmar a praza. Se non se realizase, a persoa interesada decaerá da súa solicitude.</p>
    <p>Contra esta resolución, que esgota a vía administrativa, poderá interpoñerse recurso contencioso-administrativo ante o órgano xurisdicional competente, no prazo de dous meses a partir do día seguinte ao da notificación da resolución, de conformidade co disposto na Lei 29/1998, do 13 de xullo, reguladora da xurisdición contencioso-administrativa. No caso de silencio administrativo, o prazo será de seis meses desde o día seguinte a aquel en que a solicitude se entenda desestimada.</p>
    <p>Potestativamente e con anterioridade á interposición do referido recurso, poderá interpoñerse recurso de reposición ante o órgano que ditou o acto, no prazo dun mes a partir do día seguinte ao da notificación da resolución expresa. Se a resolución é presunta, en calquera momento a partir do día seguinte a aquel en que se produza o acto presunto, ao abeiro dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 21 de maio de 2018</p>
    <footer><p>O/a director/a da Axencia Galega de Servizos Sociais<br>P.D. (Resolución do 1.3.2018)<br>Marta Iglesias Bueno<br>Xefa territorial de Vigo da Consellería de Política Social</p></footer>

