---
date: '2018-05-31'
id: G0422-240518-0004
page: 26879
number: 103
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 23 de maio de 2018, da Secretaría Xeral Técnica da Consellería de
  Medio Ambiente e Ordenación do Territorio, polo que se somete a información
  pública o proxecto de decreto de inspección ambiental de Galicia.
range: Anuncio
url: >-
  https://www.xunta.gal/dog/Publicados/2018/20180531/AnuncioG0422-240518-0004_gl.html
---
<p>De conformidade co artigo 16.1.a) da Lei 27/2006, do 18 de xullo, pola que se regulan os dereitos de acceso a la información, de participación pública e de acceso á xustiza en materia de ambiente, para promover unha participación real e efectiva do público na elaboración, modificación e revisión dos plans, programas e disposicións de carácter xeral relacionados co ambiente a que se refiren os artigos 17 e 18 desta lei, as administracións públicas, ao establecer ou tramitar os procedementos que resulten de aplicación, velarán porque se informe ao público, mediante avisos ou outros medios apropiados, como os electrónicos, cando se dispoña deles, sobre calquera proposta de plans, programas ou disposicións de carácter xeral. </p>
    <p>O artigo 18 da Lei 27/2006, do 18 de xullo, establece que as administracións públicas asegurarán que se observen as garantías en materia de participación incluídas no artigo 16 da lei, en relación coa elaboración, modificación e revisión das disposicións de carácter xeral que traten sobre materias relacionadas co ambiente. </p>
    <p>Iniciada a tramitación do proxecto de decreto de inspección ambiental de Galicia, </p>
    <h2>ACORDO:</h2>
    <p>Primeiro. Someter a información pública o proxecto de decreto de inspección ambiental de Galicia, por un prazo de 20 días hábiles contados desde o día seguinte ao da publicación deste anuncio no Diario Oficial de Galicia. </p>
    <p>Segundo. Durante o citado prazo, poderase consultar o texto do anteproxecto de lei no seguinte enlace do portal de transparencia da Xunta de Galicia: http://transparencia.xunta.gal/tema/informacion-de-relevancia-xuridica/normativa-en-tramitacion/en-prazo-de-envio-de-suxestions.</p>
    <p>Terceiro. As persoas interesadas poden enviar as súas alegacións: </p>
    <p>• Preferentemente, mediante correo electrónico ao seguinte enderezo: inspeccionambiental.cmati@xunta.gal.</p>
    <p>• Alternativamente, mediante a presentación de escrito dirixido á Dirección Xeral de Calidade Ambiental e Cambio Climático, en calquera dos lugares previstos no artigo 16 da Lei 39/2015, do 1 de outubro, do procedemento administrativo común das administracións públicas. </p>
    <p>Tamén se poden remitir suxestións a través do formulario disposto para este fin no enlace do portal de transparencia da Xunta de Galicia indicado no punto segundo deste anuncio. </p>
    <p>Santiago de Compostela, 23 de maio de 2018</p>
    <footer><p>María Jesús Lorenzana Somoza<br>Secretaria xeral técnica da Consellería de Medio Ambiente<br>e Ordenación do Territorio</p></footer>

