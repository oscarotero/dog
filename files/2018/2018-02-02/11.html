---
date: '2018-02-02'
id: C3K1-310118-0004
page: 7669
number: 24
agency: Consellería de Sanidade
section: III. Outras disposicións.
title: >-
  ORDE do 31 de xaneiro de 2018 pola que se determinan os servizos mínimos
  durante a folga que afectará o persoal da empresa que presta servizos de
  limpeza no Complexo Hospitalario Universitario de Ourense, que se desenvolverá
  con carácter indefinido a partir das 00.00 horas do 5 de febreiro de 2018.
range: Orde
url: >-
  https://www.xunta.gal/dog/Publicados/2018/20180202/AnuncioC3K1-310118-0004_gl.html
---
<p>O artigo 28.2 da Constitución española recoñece como dereito fundamental da persoa o dereito á folga.</p>
    <p>O exercicio deste dereito na Administración e nas empresas, entidades e institucións públicas ou privadas que presten servizos públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ao mantemento dos servizos esenciais fixados no artigo 2 do Decreto 155/1988, do 9 de xuño (DOG núm. 116, do 20 de xuño), entre os que se encontra a sanidade.</p>
    <p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación con este.</p>
    <p>O artigo 3 do citado decreto faculta os conselleiros ou conselleiras competentes por razón dos servizos esenciais afectados para que, mediante orde e ante cada situación de folga, decidan o mínimo de actividade necesaria para asegurar o mantemento de tales servizos, así como para determinar o persoal necesario para a súa prestación.</p>
    <p>Os representantes do persoal da empresa Ferrovial Servicios, S.A.U., que presta servizos de limpeza no Complexo Hospitalario Universitario de Ourense, comunicaron a convocatoria dunha folga que se desenvolverá, con carácter indefinido, desde as 00.00 horas do día 5 de febreiro de 2018.</p>
    <p>Unha vez outorgada audiencia ao comité de folga, </p>
    <p class="dog-titulo">DISPOÑO:</p>
    <p>Artigo 1 </p>
    <p>A folga referida entenderase condicionada ao mantemento dos servizos mínimos, segundo os criterios que se establecen nesta orde.</p>
    <p>A folga convocada afecta a todos os/as traballadores/as da empresa Ferrovial Servicios, S.A.U., que prestan servizos de limpeza no Complexo Hospitalario Universitario de Ourense e ten carácter indefinido. En consecuencia, tivéronse en conta para a determinación dos servizos esenciais os seguintes factores para a cobertura da seguridade en relación coa hixiene do medio ambiente sanitario: o risco para os/as pacientes, usuarios/as e traballadores/as derivado da realización de actividades e uso de materiais que sexan potencialmente contaminantes, a imposibilidade de demorar a prestación da asistencia e o volume de pacientes atendidos.</p>
    <p>De acordo coa motivación anterior, os servizos mínimos que se fixan resultan totalmente imprescindibles para manter a axeitada cobertura do servizo esencial de asistencia sanitaria, para os efectos de evitar que se produzan graves prexuízos á cidadanía. E ao propio tempo responden á necesidade de compatibilizar o respecto ineludible do exercicio do dereito á folga coa atención á poboación, que baixo ningún concepto pode quedar desasistida, dadas as características do servizo dispensado. </p>
    <p>Estas circunstancias, unidas á necesidade de garantir a presenza dun mínimo de persoal que poida atender de forma permanente a actividade imprescindible nese ámbito, conducen á adopción dos seguintes criterios reitores na determinación dos efectivos necesarios para o mantemento dos servizos esenciais:</p>
    <p>– Días laborables:</p>
    <p>I. Urxencias, laboratorio de urxencias, radiodiagnóstico de urxencias, UCI, área cirúrxica, reanimación poscirúrxica, reanimación cardíaca, oncoloxía radioterápica, hematoloxía, hospital de día e diálise: o persoal preciso para garantir o 100 % das presenzas e prestación de limpeza habituais.</p>
    <p>II. Radioloxía intervencionista, esterilización e hospitalización: o persoal preciso para garantir o 70 % das presenzas e prestación de limpeza habituais.</p>
    <p>III. Restantes áreas: o persoal preciso para garantir o 50 % das presenzas e prestación de limpeza habituais.</p>
    <p>– Domingos e días festivos: o persoal preciso para garantir o 100 % das presenzas e prestación de limpeza habituais nos domingos e festivos.</p>
    <p>Artigo 2 </p>
    <p>A determinación do persoal necesario con base no criterio anterior faraa a empresa coordinadamente coa Xerencia de Xestión Integrada de Ourense, Verín e O Barco de Valdeorras, debendo estar a súa fixación adecuadamente motivada.</p>
    <p>A xustificación debe contar no expediente de determinación de mínimos e exteriorizarse axeitadamente para o xeral coñecemento do persoal destinatario. Deberá quedar constancia no expediente dos factores ou criterios cuxa ponderación conduce a determinar as presenzas mínimas.</p>
    <p>O persoal necesario para a cobertura dos servizos mínimos deberá ser publicado nos taboleiros de anuncios con antelación ao comezo da folga.</p>
    <p>A designación nominal dos efectivos que deben cubrir os servizos mínimos, que deberá recaer no persoal de xeito rotatorio, será determinada pola empresa e notificada ao persoal designado.</p>
    <p>O persoal designado como servizo mínimo que desexe exercer o seu dereito de folga poderá instar a substitución da súa designación por outro/a traballador/a que voluntariamente acepte o cambio de xeito expreso.</p>
    <p>No anexo desta orde recóllese o número de presenzas mínimas acordado para cubrir as xornadas de folga.</p>
    <p>Artigo 3</p>
    <p>Os paros e alteracións no traballo por parte do persoal necesario para o mantemento dos servizos mínimos serán considerados ilegais para os efectos do establecido no artigo 16 do Real decreto lei 17/1977, do 4 de marzo (BOE núm. 58, do 9 de marzo).</p>
    <p>Artigo 4 </p>
    <p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ao persoal nesta situación, nin tampouco sobre a tramitación e efectos das peticións que a motiven.</p>
    <p>Artigo 5 </p>
    <p>Sen prexuízo do que establecen os artigos anteriores, deberanse observar as normas legais e regulamentarias vixentes en materia de garantías dos/das usuarios/as dos establecementos sanitarios. Os altercados ou incidentes que se produzan serán obxecto de sanción con base nas normas vixentes.</p>
    <p>Disposición derradeira</p>
    <p>Esta orde producirá efectos e entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 31 de xaneiro de 2018</p>
    <footer><p>Jesús Vázquez Almuíña<br>Conselleiro de Sanidade</p></footer>
    <footer><p>ANEXO</p></footer>
    <table>
     <tbody>
      <tr>
       <td rowspan="2">Centro</td>
       <td rowspan="2">Risco</td>
       <td rowspan="2">%</td>
       <td colspan="3">Luns a venres</td>
       <td colspan="3">Sábados 100 %</td>
       <td colspan="3">Domingos/festivos 100 %</td>
      </tr>
      <tr>
       <td>Mañá</td>
       <td>Tarde</td>
       <td>Noite</td>
       <td>Mañá</td>
       <td>Tarde</td>
       <td>Noite</td>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td rowspan="3">Cristal</td>
       <td>Alto risco (área I)</td>
       <td>100</td>
       <td>19</td>
       <td>12,25</td>
       <td rowspan="6">3</td>
       <td>12</td>
       <td>6,25</td>
       <td rowspan="6">2</td>
       <td>7,75</td>
       <td>5,25</td>
       <td rowspan="6">2</td>
      </tr>
      <tr>
       <td>Medio risco (área II)</td>
       <td>70</td>
       <td>16,275</td>
       <td>9,625</td>
       <td>14</td>
       <td>9,5</td>
       <td>10</td>
       <td>6,5</td>
      </tr>
      <tr>
       <td>Baixo risco (área III)</td>
       <td>50</td>
       <td>2,5</td>
       <td>0,75</td>
       <td>2</td>
       <td>0,75</td>
       <td>1,25</td>
       <td>0,75</td>
      </tr>
      <tr>
       <td rowspan="3">H2050 (edificio de hospitalización)</td>
       <td>Alto risco (área I)</td>
       <td>100</td>
       <td>1</td>
       <td>0,75</td>
       <td>0,5</td>
       <td>0,5</td>
       <td>0,5</td>
       <td>0,5</td>
      </tr>
      <tr>
       <td>Medio risco (área II)</td>
       <td>70</td>
       <td>10,675</td>
       <td>5,6</td>
       <td>8,25</td>
       <td>6</td>
       <td>6,5</td>
       <td>6</td>
      </tr>
      <tr>
       <td>Baixo risco (área III)</td>
       <td>50</td>
       <td>0,75</td>
       <td>0,375</td>
       <td>0,25</td>
       <td>0</td>
       <td>0</td>
       <td>0</td>
      </tr>
      <tr>
       <td rowspan="3">Santa María Nai</td>
       <td>Alto risco (área I)</td>
       <td>100</td>
       <td>0</td>
       <td>2,25</td>
       <td></td>
       <td>0</td>
       <td>0</td>
       <td></td>
       <td>0</td>
       <td>0</td>
       <td></td>
      </tr>
      <tr>
       <td>Medio risco (área II)</td>
       <td>70</td>
       <td>1,05</td>
       <td>3,5</td>
       <td></td>
       <td>0,75</td>
       <td>5</td>
       <td></td>
       <td>0,75</td>
       <td>1</td>
       <td></td>
      </tr>
      <tr>
       <td>Baixo risco (área III)</td>
       <td>50</td>
       <td>0,75</td>
       <td>0,375</td>
       <td></td>
       <td>1,25</td>
       <td>0</td>
       <td></td>
       <td>1,25</td>
       <td>0</td>
       <td></td>
      </tr>
      <tr>
       <td rowspan="3">Piñor</td>
       <td>Alto risco (área I)</td>
       <td>100</td>
       <td>0</td>
       <td>0</td>
       <td></td>
       <td>0</td>
       <td>0</td>
       <td></td>
       <td>0</td>
       <td>0</td>
       <td></td>
      </tr>
      <tr>
       <td>Medio risco (área II)</td>
       <td>70</td>
       <td>2,8</td>
       <td>1,4</td>
       <td></td>
       <td>3</td>
       <td>1</td>
       <td></td>
       <td>3</td>
       <td>1</td>
       <td></td>
      </tr>
      <tr>
       <td>Baixo risco (área III)</td>
       <td>50</td>
       <td>0,5</td>
       <td>0</td>
       <td></td>
       <td>0</td>
       <td>0</td>
       <td></td>
       <td>0</td>
       <td>0</td>
       <td></td>
      </tr>
     </tbody>
    </table>
    <p>A unidade (1) equivale á presenza dun efectivo.</p>

