---
date: '2018-02-02'
id: L257-300118-0001
page: 7888
number: 24
agency: Concello de Vigo
section: VI. Anuncios. b) Administración local.
title: >-
  ANUNCIO da contratación do servizo de limpeza das instalacións da escola
  municipal de artes e oficios.
range: Anuncio
url: >-
  https://www.xunta.gal/dog/Publicados/2018/20180202/AnuncioL257-300118-0001_gl.html
---
<p>1. Entidade que adxudica: organismo: Concello de Vigo. Dependencia: Servizo de Educación. Nº de expediente: 350-613.</p>
    <p>2. Obxecto do contrato: a prestación dos servizos de limpeza da escola municipal de artes e oficios, así como do mantemento correctivo e preventivo das súas edificacións e instalacións.</p>
    <p>Lugar de execución: Concello de Vigo.</p>
    <p>Prazo de execución: catro anos. Prórroga: dúas prórrogas dun ano cada unha. </p>
    <p>3. Tramitación e procedemento:</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 562.249,29 euros. IVE aplicable á Administración: 118.072,35 euros. Orzamento total: 680.321,64 euros.</p>
    <p>5. Garantías exixidas. a) Provisional: non se exixe. b) Definitiva: si (5 % do prezo de adxudicación do contrato, excluído o IVE). c) Complementaria: non se exixe.</p>
    <p>6. Obtención da documentación e información: www.vigo.org (perfil do contratante). Teléfono 986 81 01 48. Fax 986 22 62 06.</p>
    <p>Data límite para solicitar documentación: ata 7 días antes do día de finalización do prazo de presentación de proposicións.</p>
    <p>7. Requisitos específicos do contratista: a) Documentos acreditativos da solvencia económica e financeira: consideraranse con solvencia económica e financeira os licitadores que no conxunto dos últimos tres anos teñan un volume de facturación igual ou superior ao prezo do contrato, ou estean en posesión da seguinte clasificación: grupo U, subgrupo 1 servizo de limpeza, categoría 1. b) Documentos acreditativos da solvencia técnica e profesional: unha relación dos principais servizos ou traballos, de igual ou similar natureza que os que constitúan o obxecto do contrato, realizados nos últimos cinco anos (entenderase que este prazo remata o último día para a presentación de ofertas) que inclúa importe, datas e destinatario, público ou privado. Considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato.</p>
    <p>Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario, ou estar en posesión da seguinte clasificación: grupo U, subgrupo 1 servizo de limpeza, categoría 1.</p>
    <p>8. Presentación de ofertas: prazo: o prazo rematará o día 5 de marzo de 2018.</p>
    <p>Documentación: a exixida nas cláusulas 12 e 13 do prego de condicións administrativas.</p>
    <p>Lugar de presentación: Rexistro Xeral do Concello de Vigo, Pza. do Rei, nº 1, 36202 Vigo, ata as 13.30 horas do último día de prazo.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura das ofertas técnica e económica: entidade, domicilio e localidade: véxase o punto 6 do anuncio.</p>
    <p>Data e hora: anunciaranse no perfil do contratante do Concello de Vigo.</p>
    <p>10. Páxina web para obtención de información: www.vigo.org.</p>
    <p>Vigo, 22 de xaneiro de 2018</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

