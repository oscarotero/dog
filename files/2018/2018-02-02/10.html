---
date: '2018-02-02'
id: G0164-260118-0001
page: 7667
number: 24
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 24 de xaneiro de 2018, da Secretaría Xeral de Universidades,
  pola que se dá publicidade á relación de másters universitarios que non forman
  parte da oferta de titulacións oficiais universitarias do Sistema
  universitario de Galicia no curso 2017/18.
range: Resolución
url: >-
  https://www.xunta.gal/dog/Publicados/2018/20180202/AnuncioG0164-260118-0001_gl.html
---
<p>A Secretaría Xeral de Universidades é o órgano superior da Administración xeral da Comunidade Autónoma de Galicia para a ordenación, planificación e execución das competencias en materia de universidades e ensinanzas universitarias correspondentes a esta consellería.</p>
    <p>Desde a publicación do Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia, modificado polo Decreto 161/2015, do 5 de novembro, un dos criterios establecidos pola Secretaría Xeral de Universidades é a racionalización da oferta do mapa de titulacións do Sistema universitario de Galicia (SUG), xa que a experiencia dos últimos anos demostrou unha clara deficiencia relacionada coa aplicación do requisito mínimo de demanda nas titulacións oficiais para seren impartidas polas universidades.</p>
    <p>É competencia da Secretaría Xeral de Universidades, recoñecida no Decreto 222/2011, a facultade de permitir ás universidades do SUG a non impartición dunha titulación durante un curso académico, autorización que se poderá facer extensible un ano máis, cando razóns excepcionais debidamente xustificadas polas universidades así o prevexan.</p>
    <p>En consecuencia, o secretario xeral de Universidades, en virtude das competencias e atribucións establecidas no Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria, </p>
    <p class="dog-titulo">RESOLVE:</p>
    <p>Primeiro</p>
    <p>Publicar a relación de másters universitarios que non forman parte da oferta de titulacións oficiais nas universidades do Sistema Universitario de Galicia para o curso 2017/18:</p>
    <p>Universidade de Santiago de Compostela:</p>
    <p>• Máster universitario en Estudos Avanzados sobre a Linguaxe, a Comunicación e as súas Patoloxías (acordo de alternancia).</p>
    <p>• Máster Erasmus Mundus Encrucilladas nas Narrativas Culturais (Crossways in Cultural Narratives).</p>
    <p>Universidade de Vigo:</p>
    <p>• Máster universitario en Dereito de Empresa.</p>
    <p>• Máster universitario en Enerxía e Sustentabilidade.</p>
    <p>Segundo</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Contra a presente resolución poderá interpoñerse recurso de alzada ante o conselleiro de Cultura, Educación e Ordenación Universitaria, no prazo dun mes, de acordo co establecido nos artigos 107.1 e 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 24 de xaneiro de 2018</p>
    <footer><p>José Alberto Díez de Castro<br>Secretario xeral de Universidades</p></footer>

