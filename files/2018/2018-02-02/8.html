---
date: '2018-02-02'
id: G0164-250118-0002
page: 7662
number: 24
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 22 de xaneiro de 2018 pola que se autoriza a apertura e funcionamento
  temporal do centro privado estranxeiro British Royal School de Culleredo.
range: Orde
url: >-
  https://www.xunta.gal/dog/Publicados/2018/20180202/AnuncioG0164-250118-0002_gl.html
---
<p>A representante da entidade Royal School International, S.L. solicita autorización de apertura e funcionamento do centro privado estranxeiro British Royal School situado na rúa de Laxe, 122-124, de Culleredo, para impartir as ensinanzas do sistema educativo británico a alumnado español e estranxeiro.</p>
    <p>No certificado de inspección, o British Council sinala que se pode conceder unha autorización temporal para un máximo de 60 alumnos/as desde o curso de <em>Nursery</em> (de 3 a 4 anos de idade) ata <em>Reception</em> (de 4 a 5 anos de idade) do Currículo nacional de Inglaterra e País de Gales, ensinanzas que se corresponden co primeiro e segundo curso do segundo ciclo da educación infantil do sistema educativo de España.</p>
    <p>Logo da tramitación do expediente de acordo co establecido no Real decreto 806/1993, do 28 de maio, sobre réxime de centros docentes estranxeiros en España, así como no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Artigo 1</p>
    <p>Autorizar a apertura e funcionamento, con carácter temporal, do centro privado estranxeiro British Royal School, para impartir as ensinanzas de <em>Nursery</em> (de 3 a 4 anos de idade) ata <em>Reception</em> (de 4 a 5 anos de idade) do Currículo nacional de Inglaterra e País de Gales.</p>
    <p>Os datos do centro son os que se detallan a seguir:</p>
    <p>Denominación xenérica: centro privado estranxeiro (CPREX).</p>
    <p>Denominación específica: British Royal School.</p>
    <p>Código do centro: 15033137.</p>
    <p>Titular: Royal School International, S.L. </p>
    <p>Enderezo: rúa de Laxe, 122-124.</p>
    <p>Localidade: Rutis (Santa María).</p>
    <p>Concello: Culleredo.</p>
    <p>Código postal: 15174.</p>
    <p>Provincia: A Coruña.</p>
    <p>Ensinanzas que se autorizan con carácter temporal:</p>
    <p>Desde <em>Nursery</em> (de 3 a 4 anos de idade) ata <em>Reception</em> (de 4 a 5 anos de idade) do Currículo nacional de Inglaterra e País de Gales.</p>
    <p>Alumnado: español e estranxeiro.</p>
    <p>Número de postos escolares: 60.</p>
    <p>Artigo 2</p>
    <p>O centro deberá complementar as ensinanzas autorizadas con ensinanzas de lingua española e de lingua galega, que deberán impartirse co mesmo deseño e horario establecidos no decreto da Comunidade Autónoma de Galicia que regula as ensinanzas correspondentes á educación infantil. </p>
    <p>Así mesmo, a cultura española deberá desenvolver os contidos esenciais da correspondente área de coñecemento, recollidos na norma reguladora das ensinanzas.</p>
    <p>Artigo 3</p>
    <p>O profesorado que imparta as ensinanzas mencionadas no punto anterior deberá reunir os requisitos de titulación requiridos pola lexislación española para o nivel educativo, e terá os dereitos e obrigas que determina o artigo 12 do Real decreto 806/1993, do 28 de maio, sobre réxime de centros docentes estranxeiros en España.</p>
    <p>A Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que imparta estas materias.</p>
    <p>Artigo 4</p>
    <p>A autorización temporal a que fai referencia o artigo 1 desta orde terá validez ata o 31 de decembro de 2018, conforme o certificado emitido polo British Council. A partir desta data, a autorización dependerá dunha nova inspección dos servizos da Embaixada Británica. </p>
    <p>Artigo 5</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 6</p>
    <p>O centro queda obrigado ao cumprimento da normativa vixente e sometido á inspección educativa da Consellería de Cultura, Educación e Ordenación Universitaria, de conformidade co establecido no artigo 9 do Real decreto 806/1993, do 28 de maio, así como a solicitar unha nova autorización e inscrición no caso de que se produza calquera variación nos elementos e circunstancias que dan lugar a esta autorización.</p>
    <p>Disposición derradeira</p>
    <p>Esta orde terá efectos a partir do día seguinte ao da súa publicación no <em>Diario Oficial de Galicia.</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas , ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de xaneiro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

