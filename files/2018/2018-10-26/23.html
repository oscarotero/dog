---
date: '2018-10-26'
id: G0422-031018-0002
page: 47232
number: 205
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 11 de setembro de 2018, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental e a documentación de solicitude de modificación substancial da
  autorización ambiental integrada outorgada a Aluminios Cortizo, S.A. para a
  planta de brillo químico situada na Matanza, concello de Padrón (A Coruña)
  (expediente 2018-IPPC-M-21).
range: Anuncio
url: >-
  https://www.xunta.gal/dog/Publicados/2018/20181026/AnuncioG0422-031018-0002_gl.html
---
<p>Para os efectos previstos nos artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013), e no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro) faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados:</p>
    <p>– Proxecto de modificación substancial da AAI da planta de brillo químico de Aluminios Cortizo pola instalación dunha nova líña de brillo químico e outros cambios nas instalacións. Xullo 2018.</p>
    <p>– Estudo de impacto e integración paisaxística (EIIP) do Proxecto de modificación substancial da planta de brillo químico de Aluminios Cortizo pola instalación dunha nova líña de brillo químico e outros cambios nas instalacións. Febreiro 2018.</p>
    <p>Para que calquera interesado poida consultalos e, se é o caso, formular no citado prazo as alegacións, suxestións ou observacións que considere convenientes, os documentos estarán á súa disposición, en horario de atención ao público, nas seguintes dependencias da Dirección Xeral de Calidade Ambiental e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente e Ordenación do Territorio http://cmaot.xunta.gal/busca-de-expedientes-da-autorizacion-ambiental-integrada</p>
    <p>Santiago de Compostela, 11 de setembro de 2018</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2018-IPPC-M-21.</p>
    <p>Peticionario: Aluminios Cortizo, S.A.</p>
    <p>CIF: A-15077761.</p>
    <p>Domicilio social: estrada Padrón-Noia, km 2, Extramundi, s/n, 15901 Padrón (A Coruña).</p>
    <p>Localización da instalación: A Matanza, s/n, Polígono Industrial da Picusa, 15901 Padrón (A Coruña).</p>
    <p>Actividade: tratamento de superficies metálicas.</p>
    <p>Descrición: a principal modificación proxectada consiste en incorporar á actividade unha nave existente, encostada na actualidade ás utilizadas por Aluminios Cortizo, SA, na que se instalará unha nova liña de brillo químico (denominada Línea de Brillo Químico 2) e na que se levará a cabo un proceso de tratamento de superficies análogo ao da liña de brillo químico existente.</p>
    <p>Ademais, están previstas as seguintes actuacións:</p>
    <p>• Aumento da potencia térmica do forno de quecemento de tochos da liña de extrusión</p>
    <p>• Modificacións nos depósitos de almacenamento de produtos químicos </p>
    <p>• Instalación dun concentrador de lodos adicional para o proceso de tratamento de augas residuais.</p>
    <p>• Instalación dun grupo electróxeno para a subministración de enerxía eléctrica aos servizos básicos, para a súa entrada en funcionamento no caso de fallo da subministración normal.</p>
    <p>Corríxese, ademais, o dato de capacidade da liña de extrusión existente (por cálculo anterior erróneo).</p>
    <p>Verteduras: estímase que, a pesar do incremento do 86 % previsto na produción de perfil anodizado brillo químico, o caudal de efluentes xerados no estado reformado incrementarase unicamente nun 40 % respecto ao caudal xerado no estado inicial.</p>

