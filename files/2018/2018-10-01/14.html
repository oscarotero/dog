---
date: '2018-10-01'
id: G0003-200918-0002
page: 44152
number: 187
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de setembro de 2018, da Xerencia de Xestión Integrada de
  Lugo, Cervo e Monforte de Lemos, pola que se resolve a convocatoria pública
  para a provisión do posto de xefe/a da Sección de Cirurxía Xeral e do Aparello
  Dixestivo do Hospital Universitario Lucus Augusti.
range: Resolución
url: >-
  https://www.xunta.gal/dog/Publicados/2018/20181001/AnuncioG0003-200918-0002_gl.html
---
<p>Convocada mediante a Resolución do 19 de abril de 2018 (DOG núm. 90, do 11 de maio), da Xerencia de Xestión Integrada de Lugo, Cervo e Monforte de Lemos, a provisión, polo sistema de avaliación colexiada, do posto de xefe/a de Sección de Cirurxía Xeral e do Aparello Dixestivo do Hospital Universitario Lucus Augusti, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión de postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo), e na Orde do 12 de abril de 2013 (DOG núm. 76, do 19 de abril) pola que se desenvolve a estrutura organizativa de Xestión Integrada de Lugo, Cervo e Monforte de Lemos, así como na Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, esta Xerencia</p>
    <footer><p>DISPÓN: </p></footer>
    <p>Primeiro. Resolver a convocatoria pública para a provisión, polo sistema de avaliación colexiada, do posto de xefe/a de Sección de Cirurxía Xeral e do Aparello Dixestivo do Hospital Universitario Lucus Augusti, convocado mediante a Resolución do 19 de abril de 2018 (DOG núm. 90, do 11 de maio).</p>
    <p>Segundo. Nomear, para o posto que se indica, a persoa relacionada no anexo desta resolución.</p>
    <p>Terceiro. A aspirante nomeada deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao de cesamento, se a praza desempeñada e o posto adxudicado son da mesma área de saúde, ou no prazo de quince (15) días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibindo os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. A aspirante nomeada obterá un nomeamento que será obxecto de avaliación cada catro anos, para os efectos de valorar o nivel de rendemento. O resultado da avaliación determinará a prórroga do nomeamento ou, de ser o caso, a súa remoción. A omisión da avaliación non suporá a consideración do nomeamento como definitivo.</p>
    <p>Quinto. Contra a presente resolución poderase interpoñer recurso de alzada ante a Dirección Xeneral de Recursos Humanos do Servizo Galego de Saúde no prazo dun mes contado a partir do día seguinte ao da súa publicación, nos términos dos artigos 121 e 122 da Lei 39/2015, do 1 de outubro, do procedemento administrativo común das administracións públicas. </p>
    <p>Lugo, 13 de setembro de 2018</p>
    <footer><p>Ramón Ares Rico<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO </h2>
    <p>Posto de traballo: xefe/a de Sección de Cirurxía Xeral e do Aparello Dixestivo.</p>
    <p>Nome e apelidos: María Olga Maseda Díaz.</p>
    <p>DNI: ***** 942X (*).</p>
    <p>(*) Ocúltase parcialmente o número do documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

