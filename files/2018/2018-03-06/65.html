---
date: '2018-03-06'
id: L146-010318-0001
page: 13054
number: 46
agency: Concello de Melide
section: VI. Anuncios. b) Administración local.
title: >-
  ANUNCIO de derrogación por innecesarios acordos plenarios sobre cambio de uso
  de parcelas con destino ao centro de saúde.
range: Anuncio
url: >-
  https://www.xunta.gal/dog/Publicados/2018/20180306/AnuncioL146-010318-0001_gl.html
---
<p>O Pleno da Corporación, en sesión que tivo lugar o día 8 de febreiro de 2018 acordou:</p>
    <p>Primeiro. Derrogar por innecesarios segundo se recolle nos informes emitidos tanto pola Dirección Xeral de Administración Local, como polo xefe do Servizo de Urbanismo e o asesor xurídico do Concello, os acordos adoptados nos plenos do 20.6.2012 e 20.6.2017 sobre cambio de uso de predios destinados a centro de saúde, sendo que a cualificación urbanística outorgada polas normas subsidiarias municipais vixentes, permite a implantación do uso sanitario pretendido, polo que nada obsta o outorgamento de licenza municipal directa para a construción do centro de saúde nas parcelas referidas, ao estar expresamente recoñecido o uso sanitario no artigo 171 das mesmas NNSS relativo ao sistema de equipamentos comunitarios, como equipamento socio-asistencial.</p>
    <p>Segundo. Esta derrogación terá efectos «ex tunc», como se nunca se adoptasen os ditos acordos e entrará de novo en vigor a normativa das normas subsidiarias vixente ata o momento de adoptarse os acordos.</p>
    <p>Terceiro. Estes acordos deberán remitirse á consellería competente en materia de urbanismo e ordenación do territorio e deberán publicarse no Diario Oficial de Galicia e no BOP, e fará constar no anuncio a remisión á consellería. Tamén se dará traslado deste acordo e do actuado ao Servizo de Urbanismo.</p>
    <p>Cuarto. Facultar a alcaldía para a execución de cantos trámites sexan necesarios en dereito para a execución destes acordos e para levar a cabo todos os trámites necesarios para a agrupación dos predios e a súa posterior cesión á Xunta de Galicia para a construción do centro de saúde.</p>
    <p>Melide, 21 de febreiro de 2018</p>
    <footer><p>Dalia García Couso<br>Alcaldesa</p></footer>

