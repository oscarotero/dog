---
date: '2018-02-26'
id: G0210-060218-0001
page: 11850
number: 40
agency: >-
  Cámara Oficial de Comercio, Industria, Servizos e Navegación de Pontevedra,
  Vigo e Vilagarcía de Arousa
section: VI. Anuncios. c) Outros anuncios.
title: >-
  ANUNCIO de apertura de convocatoria de participación no programa Plan
  Internacional de Promoción, cofinanciado polo Fondo Europeo de Desenvolvemento
  Rexional (Feder, período 2014-2020) da Unión Europea, para pemes.
range: Anuncio
url: >-
  https://www.xunta.gal/dog/Publicados/2018/20180226/AnuncioG0210-060218-0001_gl.html
---
<footer><p><img src="/dog/Publicados/2018/20180226/AnuncioG0210-060218-0001_gl-web-images/logocomercio_fmt.jpeg" alt="missing image file"></p></footer>
    <p>A Cámara de Comercio de Pontevedra, Vigo e Vilagarcía de Arousa, anuncia a apertura de convocatoria que ten por obxecto promover a participación no programa Plan Internacional de Promoción, cofinanciado polo Fondo Europeo de Desenvolvemento Rexional (Feder, período 2014-2020) da Unión Europea nas seguintes accións:</p>
    <p>1. Visita á Feira Seafood Expo Global (Bruxelas, Bélxica, do 22 ao 28 de abril de 2018). Sector: produtos do mar, maquinaria para o seu procesamento e produtos e servizos relacionados.</p>
    <p>2. Visita á Feira Coverings (Atlanta, Estados Unidos, do 6 ao 13 de maio de 2018). Sector: pedra e produtos e servizos relacionados. </p>
    <p>3. Visita á Feira Ifat (Múnic, Alemaña, do 12 ao 20 de maio de 2018). Sector: tecnoloxía ambiental e produtos e servizos relacionados.</p>
    <p>Primeiro. Beneficiarios</p>
    <p>Pemes, micropemes e autónomos da Comunidade Autónoma de Galicia. </p>
    <p>O número máximo de empresas beneficiarias será:</p>
    <p>1. Visita á Feira Seafood Expo Global: 20.</p>
    <p>2. Visita á Feira Coverings: 13.</p>
    <p>3. Visita á Feira Ifat: 11.</p>
    <p>Segundo. Obxecto</p>
    <p>O obxecto da convocatoria é a selección de operacións realizadas polas pemes que contribúan a promover a súa internacionalización e mellorar a súa competitividade, co obxectivo de mellorar a propensión para exportar e a base exportadora da economía española, diversificar os mercados de destino da exportación española e incrementar a competitividade da economía española para impulsar España como destino de investimento.</p>
    <p>Terceiro. Convocatoria</p>
    <p>O texto completo da convocatoria está á disposición das empresas na sede da Cámara de Pontevedra, Vigo e Vilagarcía de Arousa. Ademais, pode consultarse a través da web www.camarapvv.es</p>
    <p>Cuarto. Contía</p>
    <p>O orzamento máximo de execución das actuacións mencionadas máis abaixo no marco desta convocatoria para o período 2014-2020 é de: </p>
    <p>1. Visita á Feira Seafood Expo Global: 18.300 €.</p>
    <p>2. Visita á Feira Coverings: 24.920 €.</p>
    <p>3. Visita á Feira Ifat: 14.520 €.</p>
    <p>Dentro do Programa operativo de crecemento intelixente 2014-2020. </p>
    <p>Os recursos estimados para os servizos de apoio prestados pola Cámara de Comercio de Pontevedra, Vigo e Vilagarcía de Arousa, serán de:</p>
    <p>1. Visita á Feira Seafood Expo Global: 5.100 €.</p>
    <p>2. Visita á Feira Coverings: 4.900 €.</p>
    <p>3. Visita á Feira Ifat: 5.640 €.</p>
    <p>Cofinanciados nunha porcentaxe do 80 % con cargo aos fondos Feder e nunha porcentaxe do 20 % pola Cámara de Comercio de Pontevedra, Vigo e Vilagarcía de Arousa.</p>
    <p>A contía máxima das axudas para outorgar con cargo a esta convocatoria ás empresas participantes nas seguintes actuacións é: </p>
    <p>1. Visita á Feira Seafood Expo Global: 13.200 €.</p>
    <p>2. Visita á Feira Coverings: 20.020 €.</p>
    <p>3. Visita á Feira Ifat: 8.880 €.</p>
    <p>En concepto de subvencións, as axudas serán cofinanciadas nunha porcentaxe do 80 % con cargo aos fondos Feder, a través do Programa operativo de crecemento intelixente 2014-2020, e o resto financiarase con cargo ás empresas participantes.</p>
    <p>Quinto. Prazo de presentación de solicitudes</p>
    <p>O prazo para a presentación de solicitudes comeza o día seguinte ao de publicación desta convocatoria e finalizará o día 5 de abril de 2018 para a visita á feira Seafood Exo Global, o día 12 de abril para a visita á feira Coverings, e o día 19 de abril para a visita á feira Ifat.</p>
    <p>O modelo de solicitude de participación poderá descargarse na web www.camarapvv.es</p>
    <p>Vigo, 1 de febreiro de 2018</p>
    <footer><p>José García Costas<br>Presidente</p></footer>

