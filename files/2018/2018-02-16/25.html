---
date: '2018-02-16'
id: G0422-290118-0001
page: 10583
number: 34
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 10 de xaneiro de 2018, da Dirección Xeral de Calidade Ambiental e
  Cambio Climático, polo que se somete a información pública a solicitude de
  autorización ambiental integrada para a ampliación da planta de valorización
  de residuos non perigosos de González Couceiro, S.L.U., en Cerceda (A Coruña)
  (expediente 2017-IPPC-I-72).
range: Anuncio
url: >-
  https://www.xunta.gal/dog/Publicados/2018/20180216/AnuncioG0422-290118-0001_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro) e no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro) faise público que, por espazo de 30 días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados:</p>
    <p>– Proxecto básico e documento ambiental para a autorización ambiental integrada da ampliación da planta de valorización de residuos non perigosos no lugar de Areosa, s/n, parroquia de Seixas, Cerceda (A Coruña). Revisión 26.12.2017.</p>
    <p>– Resumo non técnico para a autorización ambiental integrada da ampliación da planta de valorización de residuos non perigosos no lugar de Areosa s/n, parroquia de Seixas, Cerceda (A Coruña). Revisión 26.12.2017.</p>
    <p>Para que calquera interesado poida consultalos e, de ser o caso, formular dentro do dito prazo as alegacións, suxestións ou observacións que coide convenientes. Os documentos poderán consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público;</p>
    <p>– Na páxina web da Consellería de Medio Ambiente e Ordenación do Territorio (http://cmaot.xunta.gal»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 10 de xaneiro de 2018</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO<br>Memoria resumo</h2>
    <p>Titular: Gonzalez Couceiro, S.L.U., en Cerceda (A Coruña).</p>
    <p>CIF: B36179299.</p>
    <p>Domicilio social: polígono industrial das Gándaras, 8 (O Porriño, Pontevedra).</p>
    <p>Localización da instalación: lugar de Areosa s/n, parroquia de Seixas, Cerceda (A Coruña).</p>
    <p>Actividade: recuperación de materias primas mediante a valorización de escouras e vidro por medios mecánicos e electromagnéticos; cribaxe, separación de metais férricos, non férricos, vidro e obtención de granulados reciclados.</p>
    <p>Procesos: recepción, pesaxe e descarga do material; carga da materia prima na liña de valorización que leva a cabo de forma automatizada a cribaxe e a separación electromagnética, así como para a fracción máis graúda unha separación manual; provisión de granulados e metais de saída e finalmente carga, pesaxe e expedición dos diferentes produtos.</p>
    <p>Verteduras: para recoller as augas pluviais sucias preténdese a instalación dunha rede de tubos enterrados, canles, sumidoiros e arquetas de control que desembocarán nun decantador ao cal se lle engadiu, ante posibles derramamentos, un separador de hidrocarburos con filtro coalescente, para a súa posterior drenaxe ao ambiente. As augas residuais fecais vértense en depósito estanco e xestiónanse externamente.</p>

