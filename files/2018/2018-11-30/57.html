---
date: '2018-11-30'
id: L105-261118-0002
page: 50866
number: 229
agency: Concello de Arteixo
section: VI. Anuncios. b) Administración local.
title: >-
  ANUNCIO da aprobación inicial do proxecto de expropiación por taxación
  conxunta para execución de planeamento na intersección da travesía de Meicende
  coa rúa Valladolid.
range: Anuncio
url: >-
  https://www.xunta.gal/dog/Publicados/2018/20181130/AnuncioL105-261118-0002_gl.html
---
<p>De acordo co disposto no artigo 118 da Lei do solo de Galicia, comunícase que, o Pleno do Concello de Arteixo, en sesión ordinaria celebrada o 31 de outubro de 2018, adoptou o acordo de aprobación inicial do proxecto de expropiación por taxación conxunta para execución de planeamento na intersección da travesía de Meicende coa rúa Valladolid, asinado polo arquitecto Isidro López Yáñez e pola enxeñeira técnica agrícola Beatriz Blanco Lois, que tivo entrada no rexistro municipal do 22 de outubro anterior, expediente número 06/18. Así mesmo, acordouse someter a información pública polo período dun mes o devandito proxecto, mediante a inserción de anuncios no Diario Oficial de Galicia e nun xornal dos de maior circulación da provincia, así como proceder á notificación individualizada co traslado literal das follas de taxación e da proposta de fixación dos criterios de valoración a todos os que aparezan como titulares de bens e dereitos no expediente, para que poidan formular cantas alegacións e reclamacións consideren oportunas tanto con respecto ao expediente expropiatorio, como á fixación do prezo xusto por idéntico prazo dun mes.</p>
    <p>A relación de bens e dereitos afectados é a seguinte:</p>
    <table>
     <tbody>
      <tr>
       <td>Nº de predio</td>
       <td>Referencia catastral</td>
       <td>Clasif. solo</td>
       <td>Superficie total
        (m2)</td>
       <td>Superficie <br>que se vai expropiar (m2)</td>
       <td colspan="2">Bens afectados Descrición unidades</td>
       <td colspan="2">Titular</td>
      </tr>
      <tr>
       <td>1</td>
       <td>4593512NH4949S0001UO</td>
       <td>Urbano consolidado 
        URME 1 viario</td>
       <td>399</td>
       <td>114</td>
       <td>Edificación en estado ruinoso</td>
       <td>1</td>
       <td>María Dolores Martínez Martínez</td>
       <td>32415123G</td>
      </tr>
     </tbody>
    </table>
    <p>Durante o devandito prazo, as persoas interesadas poderán examinar o seu contido nas dependencias municipais do Concello de Arteixo, sitas na travesía de Arteixo, nº 249, 3ª planta, de luns a venres, das 9.00 ás 14.00 horas, a fin de que poidan alegar e presentar os documentos e xustificacións que coiden pertinentes.</p>
    <p>Ante a eventualidade de que poidan existir interesados descoñecidos neste procedemento, se ignore o lugar de notificación ou ben, tentada esta, non se puidese efectuar, sirva a presente notificación co alcance e a finalidade previstos no artigo 44 da Lei 39/2015, do procedemento administrativo común das administracións públicas, sen prexuízo da preceptiva publicación no BOE.</p>
    <p>Arteixo, 13 de novembro de 2018</p>
    <footer><p>O alcalde<br>P.D. (Decreto nº 1336/2015)<br>José Ramón Amado de la Fuente<br>Concelleiro de Obras e Servizos Municipais</p></footer>

