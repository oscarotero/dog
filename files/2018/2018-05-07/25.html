---
date: '2018-05-07'
id: G0424-240418-0016
page: 23509
number: 87
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 17 de abril de 2018, da Secretaría Xeral de Emprego, pola que se
  fai público o depósito da modificación dos estatutos da Asociación de Empresas
  de Expertos de Seguridade de Galicia (Aesga).
range: Resolución
url: >-
  https://www.xunta.gal/dog/Publicados/2018/20180507/AnuncioG0424-240418-0016_gl.html
---
<p>En cumprimento do disposto no artigo 13.3 do Real decreto 416/2015, do 29 de maio, sobre depósito de estatutos das organizacións sindicais e empresariais, e para os efectos previstos nel, faise público que na correspondente oficina pública de depósito de estatutos de organizacións sindicais e empresariais desta secretaría xeral se acordou depositar o acordo de modificación do artigo 4 dos estatutos da Asociación de Empresas de Expertos de Seguridade de Galicia (Aesga), que consiste no cambio de domicilio social, que pasa a ser na rúa Médico Rodríguez, portal 15, 1A, A Coruña.</p>
    <p>– Ámbito territorial: Comunidade Autónoma de Galicia.</p>
    <p>– Ámbito profesional: poderán ser membros as empresas entendidas como empregadoras de seguridade inscritas no Rexistro de Empresas do Estado, das de instalación e mantemento de instalacións de protección contra incendios, así como empresarios debidamente cualificados nesta materia que dexesen pertencer a esta e que teñan ou desenvolvan a súa actividade na Comunidade Autónoma de Galicia, coa condición de observar estes estatutos.</p>
    <p>Asinantes: Roberto Lage Regal e Miguel A. Naya García.</p>
    <p>Santiago de Compostela, 17 de abril de 2018</p>
    <footer><p>Covadonga Toca Carús<br>Secretaria xeral de Emprego</p></footer>

