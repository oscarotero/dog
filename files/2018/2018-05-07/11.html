---
date: '2018-05-07'
id: G0244-270418-0001
page: 23476
number: 87
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 14 de marzo de 2018, da Dirección Xeral de Administración Local,
  sobre reclasificación e creación de postos reservados a funcionarios de
  Administración local de habilitación de carácter nacional no Concello de San
  Cibrao das Viñas.
range: Resolución
url: >-
  https://www.xunta.gal/dog/Publicados/2018/20180507/AnuncioG0244-270418-0001_gl.html
---
<p>O Concello de San Cibrao das Viñas solicita á Dirección Xeral de Administración Local a modificación da clasificación do posto de secretaría-intervención, que deixa de ser de clase terceira para ser de clase segunda; así mesmo, solicita clasificación do posto de nova creación, denominado intervención como de clase segunda.</p>
    <p>Os dous postos cuxa clasificación se solicita teñen atribuído o desempeño de funcións reservadas a funcionarios de Administración local con habilitación de carácter nacional.</p>
    <p>O expediente tramitado polo Concello é conforme o disposto no artigo 9 do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional, e no artigo 10 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/das funcionarios/as con habilitación de carácter estatal, e reúne os requisitos para a súa tramitación de conformidade co informe emitido con data do 14 de marzo de 2018 polo xefe do Servizo de Réxime Xurídico e Xestión de Funcionarios con Habilitación Nacional.</p>
    <p>Polo exposto, e tendo en conta as competencias conferidas polo artigo 15.e) da Lei 2/2015, do 29 de abril, do emprego público de Galicia, e o artigo 20 do Decreto 72/2013, do 25 de abril, polo que se establece a estrutura orgánica da Vicepresidencia e da Consellería de Presidencia, Administracións Públicas e Xustiza,</p>
    <h2>RESOLVO:</h2>
    <p>Primeiro. Modificar a clasificación actual do posto de secretaría-intervención do Concello de San Cibrao das Viñas, reservado a funcionarios con habilitación nacional, que pasa a denominarse secretaría e ser de clase segunda; queda configurado da seguinte forma:</p>
    <p>Entidade local: Concello de San Cibrao das Viñas.</p>
    <p>Posto: secretaría.</p>
    <p>Subescala: secretaría.</p>
    <p>Categoría: entrada.</p>
    <p>Forma provisión: concurso.</p>
    <p>Segundo. Clasificar o posto de intervención de nova creación como posto reservado a funcionarios de Administración local con habilitación nacional de clase segunda; queda configurado da seguinte forma:</p>
    <p>Entidade local: Concello de San Cibrao das Viñas.</p>
    <p>Posto: intervención.</p>
    <p>Subescala: intervención-tesouraría.</p>
    <p>Categoría: entrada.</p>
    <p>Forma provisión: concurso.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, os interesados poderán interpoñer recurso administrativo de reposición, ante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015. Así mesmo, a entidade local poderá presentar previamente requirimento no prazo de dous meses conforme o disposto no artigo 44 da dita Lei 29/1998.</p>
    <p>Santiago de Compostela, 14 de marzo de 2018</p>
    <footer><p>Marta Fernández-Tapias Núñez<br>Directora xeral de Administración Local</p></footer>

