---
date: '2018-09-27'
id: G0164-190918-0002
page: 43685
number: 185
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 10 de setembro de 2018 pola que se autoriza a educación secundaria
  para persoas adultas, na modalidade a distancia semipresencial, na Escola
  Familiar Agraria Fonteboa de Coristanco.
range: Orde
url: >-
  https://www.xunta.gal/dog/Publicados/2018/20180927/AnuncioG0164-190918-0002_gl.html
---
<p>O representante da titularidade da Escola Familiar Agraria Fonteboa, de Coristanco, solicita autorización para impartir a educación secundaria para persoas adultas, na modalidade a distancia semipresencial, e deixar de impartila na modalidade presencial, autorizada conforme a Orde do 26 de abril de 2016 e publicada no <em>Diario Oficial de Galicia</em> do 13 de maio. </p>
    <p>A Orde do 20 de marzo de 2018 (DOG do 12 de abril) regula a educación básica para as persoas adultas e establece o seu currículo, e no seu artigo 12 desenvolve a modalidade a distancia semipresencial.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Autorizar a educación secundaria para persoas adultas, na modalidade a distancia semipresencial, quedando a escola configurada como a seguir se detalla:</p>
    <p>Denominación: Escola Familiar Agraria Fonteboa.</p>
    <p>Código: 15021974.</p>
    <p>Domicilio: Feira Nova, s/n. </p>
    <p>Localidade: San Paio.</p>
    <p>Concello: Coristanco.</p>
    <p>Provincia: A Coruña.</p>
    <p>Titular: Federación de Escuelas Familiares Agrarias.</p>
    <p>Composición resultante:</p>
    <p>• 4 unidades de educación secundaria obrigatoria.</p>
    <p>• 1 CM Produción Agropecuaria (2 unidades para 20 alumnos/as cada unha).</p>
    <p>• 1 CS Gandaría e Asistencia en Sanidade Animal (2 unidades para 20 alumnos/as cada unha).</p>
    <p>• 1 CS Paisaxismo e Medio Rural (2 unidades para 20 alumnos/as cada unha).</p>
    <p>Modalidade a distancia semipresencial:</p>
    <p>• Educación secundaria para persoas adultas.</p>
    <p>Artigo 2. <em>Inscrición no rexistro</em></p>
    <p>Esta orde dará lugar á correspondente inscrición no Rexistro de Centros da Consellería de Cultura, Educación e Ordenación Universitaria.</p>
    <p>Artigo 3. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de setembro de 2018</p>
    <footer><p>Román Rodríguez González <br>Conselleiro de Cultura, Educación e Ordenación Universitaria</p></footer>

