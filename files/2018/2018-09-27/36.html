---
date: '2018-09-27'
id: G0423-170918-0001
page: 43725
number: 185
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 12 de setembro de 2018, da Secretaría Xeral Técnica da Consellería
  de Infraestruturas e Vivenda, polo que se notifican as resolucións dos
  recursos de alzada ditadas nos expedientes sancionadores en materia de
  transporte terrestre devoltas polo servizo de Correos (expediente
  RA/DXM/2017/00710 e cinco máis).
range: Anuncio
url: >-
  https://www.xunta.gal/dog/Publicados/2018/20180927/AnuncioG0423-170918-0001_gl.html
---
<p>O secretario xeral técnico ditou as resolucións dos recursos presentados no expediente sancionador número RA/DXM/2017/00710 e cinco máis por infracción da normativa sobre transporte terrestre.</p>
    <p>Intentadas as notificacións das resolucións por correo certificado con xustificante de recepción nos domicilios que constan nos correspondentes expedientes sancionadores, estas foron devoltas polo servizo de Correos. Por este motivo e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, as notificacións efectúanse por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>. En consecuencia, mediante este anuncio notifícanse as resolucións ditadas ás persoas interesadas.</p>
    <p>Segundo establece o artigo 46 da citada lei, as interesadas dispoñen dun prazo de dez (10) días, contados desde o día seguinte ao da publicación deste anuncio no <em>Boletín Oficial del Estado</em>, para examinar a resolución na Secretaría Xeral Técnica da Consellería de Infraestruturas e Vivenda, situada no Complexo Administrativo de San Caetano, en Santiago de Compostela (A Coruña).</p>
    <p>Contra a dita resolución, que pon fin á vía administrativa, cabe recurso contencioso-administrativo ante o xulgado do contencioso-administrativo, no prazo de dous meses contados desde o día seguinte ao da publicación deste anuncio no BOE de conformidade cos artigos 8 e 14 da Lei 29/1998, do 13 de xullo, reguladora da xurisdición contencioso-administrativa. </p>
    <p>En caso de non ter aboado o importe da sanción, deberá pagar o seu importe dentro do prazo establecido no artigo 62 da Lei 58/2003, do 12 de decembro, xeral tributaria, empregando o modelo impreso que se facilitará nas oficinas da Secretaría Xeral Técnica da Consellería de Infraestruturas e Vivenda.</p>
    <p>De non efectuarse o ingreso no dito prazo, procederase ao seu cobramento pola vía de constrinximento, segundo o disposto no artigo 101 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 12 de setembro de 2018</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Número recurso
        Matrícula</td>
       <td>Recorrente</td>
       <td>Infracción cometida
        Datos da denuncia: data; hora; estrada; p.q.</td>
       <td>Precepto infrinxido</td>
       <td>Sanción 
        imposta</td>
       <td>Resolución do recurso</td>
      </tr>
      <tr>
       <td>XC-01438-O-2015
        RA/DXM/CIV/2017/00710
        8213FBG</td>
       <td>Combarros Logística y Alquileres, S.L.</td>
       <td>Non levar inserido no tacógrafo a tarxeta de condutor ou a folla de rexistro dos tempos de condución e descanso, cando resulte exixible, ou facelo de forma incorrecta. Ou non ter efectuado os documentos impresos ao inicio e á finalización da viaxe nos supostos de deterioración ou mal funcionamento da tarxeta de condutor ou no caso de que esta non conste no seu poder.
        22.10.2014; 2.21; AP9F; 25.200</td>
       <td>Art. 140.22 LOTT</td>
       <td>2.001,00 €</td>
       <td>Desestimatoria, confirmando a sanción imposta</td>
      </tr>
      <tr>
       <td>OU-00203-O-2015
        RA/DXM/CIV/2017/00730
        2079-BSC/R-6140-BBN</td>
       <td>Cuesta Ochoa, S.L.</td>
       <td>Non levar a bordo do vehículo a tarxeta de condutor, aínda que se estea utilizando un tacógrafo analóxico, cando resulte necesaria para apreciar as condicións de condución durante o período anterior exixible.
        4.2.2015; 18.45; A-52; 202.0</td>
       <td>Art. 140.35 LOTT</td>
       <td>1.001,00 €</td>
       <td>Desestimatoria, confirmando a sanción imposta</td>
      </tr>
      <tr>
       <td>OU-02197-O-2014
        RA/DXM/CIV/2017/00738
        32-GQ-13</td>
       <td>Terraterra Terraplanagens, Lda.</td>
       <td>A carencia a bordo do vehículo das follas de rexistro dos tempos de condución e descanso xa utilizadas ou dos documentos de impresión que resulte obrigatorio levar, con independencia do tipo de tacógrafo, analóxico ou dixital, que se estea utilizando.
        7.11.2014; 16.36; OU-1052; 23,0</td>
       <td>Art. 140.35 LOTT</td>
       <td>1.001,00 €</td>
       <td>Inadmisión, confirmando a sanción imposta</td>
      </tr>
      <tr>
       <td>PO-03018-O-2014
        RA/DXM/CIV/2017/00770
        9123-DNH/E-6570-BDF</td>
       <td>Grúas y Transportes Mancha, S.L.</td>
       <td>O exceso igual ou superior ao 20 % sobre a MMA total en vehículos con MMA superior a 12 toneladas. Exceso de peso igual ou superior ao 25&amp;nbsp;%.
        22.9.2014; 16.15; PO542; 5,5</td>
       <td>Art. 140.23 LOTT</td>
       <td>3.000,00 €</td>
       <td>Desestimatoria, confirmando a sanción imposta</td>
      </tr>
      <tr>
       <td>PO-03102-O-2014
        RA/DXM/CIV/2017/00783
        4519-DKB/E-0134-BCW</td>
       <td>Grúas y Transportes Mancha, S.L.</td>
       <td>A falta de consignación de datos nunha folla de rexistro ou documento de impresión dos tempos de condución e descanso, cando as normas da UE reguladoras da materia lle atribúan a consideración de infracción moi grave.
        26.9.2014; 11.15; PO542; 5,5</td>
       <td>Art. 140.22 LOTT</td>
       <td>2.001,00 €</td>
       <td>Desestimatoria, confirmando a sanción imposta</td>
      </tr>
      <tr>
       <td>OU-01993-O-2014
        RA/DXM/CIV/2017/00803
        32-GQ-13</td>
       <td>Terraterra Terraplanagens, Lda.</td>
       <td>Realizar transporte público internacional de mercadorías carecendo ou non levando o orixinal da copia certificada conforme da licenza comunitaria y/o autorización ou levar fotocopia compulsada.
        14.10.2014; 10.30; OU-1052; 22,1</td>
       <td>Art. 140.1 LOTT</td>
       <td>4.001,00 €</td>
       <td>Inadmisión, confirmando a sanción imposta</td>
      </tr>
     </tbody>
    </table>

