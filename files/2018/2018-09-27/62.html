---
date: '2018-09-27'
id: L178-210918-0002
page: 43778
number: 185
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO  de  información  pública do estudo de detalle das parcelas ER-1,
  ER-2, ER-3, ER-4, ER-5, ER-6, ER-7 e ER-8 no ámbito do SUNP-14. (Tras
  Paxonal).
range: Anuncio
url: >-
  https://www.xunta.gal/dog/Publicados/2018/20180927/AnuncioL178-210918-0002_gl.html
---
<p>A Xunta de Goberno da Cidade de Santiago de Compostela, na sesión ordinaria que tivo lugar o día 18 de maio de 2018, adoptou, entre outros, o seguinte acordo:</p>
    <p>a) Aprobar inicialmente o estudo de detalle, presentado por Construcciones Ruafer, S.A., con data do 16.2.2018 e formulado polo arquitecto Javier Amenedo, para a reordenación de volumes nos bloques ER-1-2-3-4-5-6-7-8 do SUNP-14 (Tras Paxonal).</p>
    <p>b) En aplicación do procedemento regulado polos artigos 80.2 da Lei 2/2016, do 10 de febreiro, do solo de Galicia (LSG), e 194 do seu regulamento, o proxecto inicialmente aprobado someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e nun xornal dos de maior difusión na provincia. Simultaneamente, practicarase citación persoal aos titulares catastrais dos terreos afectados.</p>
    <p>Como condición para a apertura do trámite de exposición pública emendaranse as seguintes deficiencias:</p>
    <p>– No número 1 (antecedentes) rectificarase a data de aprobación definitiva do Plan de sectorización (30.3.2006) e engadirase a referencia á modificación puntual aprobada o 30.7.2009.</p>
    <p>– Incluirase un texto refundido da vixente Ordenanza 1, segundo a modificación puntual aprobada en xullo de 2009, que outorgou unha nova redacción ao número 5 (altura de la edificación) da Ordenanza 1. </p>
    <p>– Incorporarase o plano de ordenación PS-7 resultante da citada modificación puntual.</p>
    <p>– No número 2.3 incluiranse as normas que resulten das novas condicións de composición e ordenación volumétrica definidas no estudo de detalle, indicando que este non altera a parcelación, aliñacións, superficies edificables e usos definidas polo plan vixente.</p>
    <p>Con data do 17 de xullo de 2018, a promotora presentou un documento de cumprimentación do sinalado no acordo de aprobación inicial.</p>
    <p>O que se publica co fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión do Concello de Santiago (Pazo de Raxoi, 2º andar), de luns a venres, das 9.00 ás 14.00 horas; e na páxina web do Concello http://transparencia.santiagodecompostela.gal/Estudo-de-detalle-das-parcelas-ER-1-2-3-4-5-6-7-8-no-ambito-do-SUNP-14.-Tras-Paxonal/gl.</p>
    <p>Santiago de Compostela, 19 de setembro de 2018</p>
    <footer><p>O alcalde<br>P.D. (Decreto do 28 .6.2017)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda,<br>Mobilidade e Relacións Veciñais</p></footer>

