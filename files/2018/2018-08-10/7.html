---
date: '2018-08-10'
id: G0164-310718-0010
page: 37231
number: 153
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 17 de xullo de 2018 pola que se autoriza, na modalidade a distancia,
  as ensinanzas de técnico deportivo e técnico deportivo superior en Baloncesto,
  no centro Manuel Peleteiro, de Santiago de Compostela (A Coruña).
range: Orde
url: >-
  https://www.xunta.gal/dog/Publicados/2018/20180810/AnuncioG0164-310718-0010_gl.html
---
<p>Por Orde do 20 de xullo de 2016 autorízase a apertura e funcionamento do centro de ensinanzas deportivas Manuel Peleteiro, de Santiago de Compostela, para impartir as ensinanzas conducentes a obtención dos títulos de técnico deportivo e técnico deportivo superior en Baloncesto, reguladas polo Real decreto 1363/2007, do 24 de outubro, que establece a ordenación xeral das ensinanzas deportivas de réxime especial no marco da Lei orgánica 2/2006, do 3 de maio, de educación (LOE), modificada pola Lei orgánica 8/2013, do 9 de decembro, para a mellora da calidade educativa (LOMCE).</p>
    <p>O representante da titularidade do devandito centro solicita autorización para impartir as mencionadas ensinanzas na modalidade a distancia.</p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial, no seu artigo 24, sinala a posibilidade de ofertar ensinanzas deportivas de xeito modular ou parcial, ben sexa en réxime presencial ou a distancia.</p>
    <p>O Decreto 106/2017, do 28 de setembro, polo que se establece currículo dos ciclos inicial e final de grao medio correspondentes ao título de técnico deportivo en Baloncesto, establece no seu anexo XIV os módulos que poderán ofertarse a distancia.</p>
    <p>O Decreto 118/2017, do 5 de outubro, polo que se establece o currículo do ciclo de grao superior correspondente ao título de técnico deportivo superior en Baloncesto, establece no seu anexo XI os módulos que poderán ofertarse a distancia.</p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas que se determinan o procedemento de autorización e os requisitos mínimos dos espazos administrativos e docentes xenéricos cos que deben contar os centros. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>Autorizar na modalidade a distancia, as ensinanzas de técnico deportivo e técnico deportivo superior en Baloncesto, no centro que se sinala a seguir: </p>
    <p>Denominación xenérica: Centro Autorizado de Ensinanzas Deportivas.</p>
    <p>Denominación específica: Manuel Peleteiro.</p>
    <p>Código do centro: 15033034.</p>
    <p>Titular: Herederos de Manuel Peleteiro, S.C.</p>
    <p>Domicilio: Vía Monte Redondo, s/n.</p>
    <p>Localidade: O Castiñeiriño (Nosa Señora de Fátima).</p>
    <p>Concello: 15702 Santiago de Compostela.</p>
    <p>Provincia: A Coruña.</p>
    <p>Módulos que se autorizan na modalidade a distancia:</p>
    <table>
     <tbody>
      <tr>
       <td rowspan="3">Bloque común</td>
       <td colspan="2">Grao medio</td>
      </tr>
      <tr>
       <td>Ciclo inicial</td>
       <td>Ciclo final</td>
      </tr>
      <tr>
       <td>MED-C101. Bases do comportamento deportivo.
        MED-C102. Primeiros auxilios.
        MED-C103. Actividade física adaptada e discapacidade.
        MED-C104. Organización deportiva.</td>
       <td>MED-C201. Bases da aprendizaxe deportiva.
        MED-C202. Bases do adestramento deportivo.
        MED-C203. Deporte adaptado e discapacidade.
        MED-C204. Organización e lexislación deportiva.
        MED-C205. Xénero e deporte.</td>
      </tr>
      <tr>
       <td>Bloque 
        específico</td>
       <td>MED-BCBC102. Formación do/a xogador/a en etapas iniciais.
        MED-BCBC103. Dirección de equipos en etapas iniciais.
        MED-BCBC104. Ensino do baloncesto.
        MED-BCBC105. Táctica de ataque e defensa en etapas iniciais.</td>
       <td>MED-BCBC201. Formación do/da xogador/a na etapa de tecnificación.
        MED-BCBC202. Dirección de equipos na etapa de tecnificación.
        MED-BCBC203. Adestramento en baloncesto.
        MED-BCBC204. Táctica de ataque e defensa na etapa de tecnificación.
        MED-BCBC205. Iniciación en baloncesto en cadeira de rodas.</td>
      </tr>
     </tbody>
    </table>
    <table>
     <tbody>
      <tr>
       <td rowspan="2">Bloque común</td>
       <td>Grao superior</td>
      </tr>
      <tr>
       <td>MED-C301. Factores fisiolóxicos do alto rendemento.
        MED-C302. Factores psicosociais do alto rendemento.
        MED-C303. Formación de formadores/as deportivos/as.
        MED-C304. Organización e xestión aplicada ao alto rendemento.</td>
      </tr>
      <tr>
       <td>Bloque específico</td>
       <td>MED-BCBC301. Formación do/da xogador/a na etapa de alto rendemento.
        MED-BCBC302. Dirección de equipos na etapa de alto rendemento.
        MED-BCBC303. Adestramento de alto rendemento en baloncesto.
        MED-BCBC304. Táctica de ataque e defensa na etapa de alto rendemento.
        MED-BCBC305. Proxecto.</td>
      </tr>
     </tbody>
    </table>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos devanditos ciclos, así como o equipamento. </p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando deban modificarse calquera dos datos que sinala esta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de xullo de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

