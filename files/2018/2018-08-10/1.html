---
date: '2018-08-10'
id: G0423-030818-0001
page: 37139
number: 153
agency: Consellería de Infraestruturas e Vivenda
section: II. Autoridades e persoal. b) Nomeamentos.
title: >-
  ORDE do 9 de xullo de 2018 pola que se nomean vogais do Xurado de Expropiación
  de Galicia.
range: Orde
url: >-
  https://www.xunta.gal/dog/Publicados/2018/20180810/AnuncioG0423-030818-0001_gl.html
---
<p>O Xurado de Expropiación de Galicia foi creado pola Lei 9/2002, do 30 de decembro, de ordenación urbanística e protección do medio rural de Galicia (Louga), que se identifica como o órgano colexiado permanente da Comunidade Autónoma de Galicia especializado nos procedementos para a fixación do prezo xusto na expropiación forzosa, cando a Administración expropiante sexa a comunidade autónoma ou as entidades locais do seu ámbito territorial, actuando nas súas funcións con plena autonomía funcional. Esta mesma consideración mantense no artigo 11 da lei actualmente vixente, Lei 2/2016, do 10 de febreiro, do solo de Galicia, que derroga e substitúe a anterior.</p>
    <p>O desenvolvemento normativo regulamentario recóllese no Decreto 223/2005, do 16 de xuño, polo que se aproba o Regulamento de organización e funcionamento do Xurado de Expropiación de Galicia, plenamente vixente, que, entre outros aspectos, establece, no seu artigo 1, a natureza e as funcións deste órgano.</p>
    <p>O artigo 4.7 do citado regulamento establece, respecto da composición do xurado, que os distintos organismos, entidades e colexios profesionais proporán, cada un deles, un representante que actuará como vogal titular. Así mesmo, queda prevista a designación, do mesmo xeito, dun vogal suplente que actuará en caso de vacante, ausencia, enfermidade ou calquera outra causa que imposibilite a asistencia daquel titular.</p>
    <p>O artigo 4.8 do citado regulamento di que os vogais aos que se refire o parágrafo anterior poderán ser substituídos polas entidades, organizacións e asociacións que os designase, e que os así nomeados permanecerán no seu cargo, como máximo, polo tempo que lle restase ao substituído para o cumprimento do seu mandato.</p>
    <p>En virtude das ordes do 5 de maio, do 9 de xullo e do 17 de xullo de 2014 polas que se nomean vogais do Xurado de Expropiación de Galicia (publicadas no DOG dos días 12 de maio, 28 de xullo e 30 de xullo de 2014), realizouse o nomeamento de vogais, titulares e suplentes, en representación de varios destes organismos e entidades. Esgotada a vixencia do seu mandato e despois de realizar os trámites formais de solicitude de designación aos organismos e entidades sinaladas no anteriormente mencionado artigo 4, estas achegaron a súa proposta, dado que os anteriores nomeamentos estaban xa vencidos.</p>
    <p>Por todo iso,</p>
    <h2>DISPOÑO:</h2>
    <p>Artigo único</p>
    <p>Noméanse as persoas que se relacionan no anexo, como vogais do Xurado de Expropiación de Galicia, por un período de catro anos.</p>
    <p>Santiago de Compostela, 9 de xullo de 2018</p>
    <footer><p>Ethel María Vázquez Mourelle<br>Conselleira de Infraestruturas e Vivenda</p></footer>
    <h2>ANEXO</h2>
    <p>Vogais do Xurado de Expropiación de Galicia segundo o disposto no artigo 4.2.c), d), e) e f) do Decreto 223/2005, do 16 de xuño.</p>
    <p>– En representación da Consellería de Facenda.</p>
    <p>Titular: Xan Xosé Castro Dapena.</p>
    <p>Suplente: Carlos Darriba López.</p>
    <p>– En representación da Federación Galega de Municipios e Provincias.</p>
    <p>Titular: César López Arribas.</p>
    <p>Suplente: Miguel Fernández Solís.</p>
    <p>– En representación do Consello Galego de Consumidores e Usuarios.</p>
    <p>Titular: Rosa Rodríguez Vales-Villamarín.</p>
    <p>Suplente: Yolanda Pérez Rivera.</p>
    <p>– En representación do Colexio Oficial de Enxeñeiros Agrónomos de Galicia:</p>
    <p>Titular: José Carlos González Cabo.</p>
    <p>Suplente: José Antonio Rivas Paz.</p>
    <p>– En representación do Colexio Oficial de Enxeñeiros Industriais de Galicia:</p>
    <p>Titular: Manuel Aurelio Colmenero Guzmán.</p>
    <p>Suplente: José Ángel Alonso Guerrero.</p>
    <p>– En representación do Colexio Notarial de Galicia:</p>
    <p>Titular: Manuel Remuñán López.</p>
    <p>Suplente: Mª del Carmen Carreira Simón.</p>
    <p>– En representación do Colexio de Economistas de Galicia:</p>
    <p>Titular: Enrique Domínguez Docampo.</p>
    <p>Suplente: Carlos Díaz Pérez.</p>
    <p>– En representación do Colexio de Enxeñeiros de Minas do Noroeste de España:</p>
    <p>Titular: Juan Ricoy Alonso.</p>
    <p>Suplente: Enrique García Tamargo.</p>
    <p>– En representación do Colexio Oficial de Arquitectos de Galicia:</p>
    <p>Titular: José Manuel Alonso Velasco.</p>
    <p>Suplente: Alberto de Paula Prieto.</p>

