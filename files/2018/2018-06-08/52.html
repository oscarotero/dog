---
date: '2018-06-08'
id: G1096-300518-0002
page: 28460
number: 109
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 23 de maio de 2018 pola que se notifica a orde de suspensión de
  obras derivada do expediente de reposición da legalidade urbanística
  LUG/60/2016-S1.
range: Cédula
url: >-
  https://www.xunta.gal/dog/Publicados/2018/20180608/AnuncioG1096-300518-0002_gl.html
---
<p>O director da Axencia de Protección da Legalidade Urbanística ditou, o día 25 de abril de 2018, resolución en que ordenaba a inmediata suspensión das obras que se executan en solo rústico consistentes na construción dunha edificación en execución, paralizada e sen rematar, coa tipoloxía propia dunha vivenda unifamiliar, de planta semisoto, planta baixa e planta alta, con cuberta a dúas augas e sen vinculación a unha explotación agrícola ou gandeira, situada no lugar de San Xulián de Arriba, no termo municipal de Quiroga, provincia de Lugo.</p>
    <p>Ao non poderse realizar a notificación persoal daquela resolución a José Luis Vázquez García, mediante esta cédula, e ao amparo do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a devandita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber ao interesado que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, o interesado pode interpoñer recurso de reposición no prazo dun mes, contado a partir do día seguinte a aquel en que producise a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa. </p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 23 de maio de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

