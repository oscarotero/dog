---
date: '2018-06-08'
id: G0164-070618-0001
page: 28231
number: 109
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  DECRETO 59/2018, do 31 de maio, polo que se nomea reitor magnifico da
  Universidade de Vigo o profesor doutor Manuel Joaquín Reigosa Roger.
range: Decreto
url: >-
  https://www.xunta.gal/dog/Publicados/2018/20180608/AnuncioG0164-070618-0001_gl.html
---
<p>A Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, regula no seu artigo 20 a forma de elección do reitor e dispón que será nomeado polo órgano correspondente da Comunidade Autónoma.</p>
    <p>Pola súa banda, os estatutos da Universidade de Vigo, aprobados polo Decreto 7/2010, do 14 de xaneiro, dispoñen, no seu artigo 57, que o reitor será elixido pola comunidade universitaria mediante elección directa e sufraxio universal libre e secreto e nomeado pola Xunta de Galicia.</p>
    <p>En virtude do disposto no artigo 20.2 da Lei orgánica de universidades e no artigo 57 dos estatutos da Universidade de Vigo, o día 8 de febreiro de 2018 foron convocadas eleccións a reitor/a da Universidade de Vigo e celebradas o pasado día 23 de abril de 2018.</p>
    <p>Recibida na Consellería de Cultura, Educación e Ordenación Universitaria certificación da Universidade de Vigo en que consta que na sesión da Comisión Electoral, do día 27 de abril de 2018, foi proclamado definitivamente reitor electo o profesor Manuel Joaquín Reigosa Roger.</p>
    <p>Na súa virtude, en uso das atribucións que me confire a Lei 1/1983, do 22 de febreiro, reguladora da Xunta e da súa Presidencia, por instancia da Universidade de Vigo, por proposta do conselleiro de Cultura, Educación e Ordenación Universitaria e logo de deliberación do Consello da Xunta de Galicia, na súa reunión do trinta e un de maio de dous mil dezaoito,</p>
    <h2>DISPOÑO:</h2>
    <p>Artigo único. Noméase reitor magnífico da Universidade de Vigo o profesor doutor Manuel Joaquín Reigosa Roger.</p>
    <p>Santiago de Compostela, trinta e un de maio de dous mil dezaoito</p>
    <footer><p>Alberto Núñez Feijóo<br>Presidente</p><p>Román Rodríguez González<br>Conselleiro de Cultura, Educación e Ordenación Universitaria</p></footer>

