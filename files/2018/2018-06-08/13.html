---
date: '2018-06-08'
id: G0003-310518-0003
page: 28378
number: 109
agency: Servizo Galego de Saúde
section: III. Outras disposicións.
title: >-
  RESOLUCIÓN do 25 de maio de 2018 pola que se dá publicidade a unha encomenda
  de xestión á Axencia Galega de Infraestruturas para acometer a execución das
  obras de construción do novo centro de saúde de Paderne de Allariz (Ourense).
range: Resolución
url: >-
  https://www.xunta.gal/dog/Publicados/2018/20180608/AnuncioG0003-310518-0003_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución da Presidencia do organismo autónomo Servizo Galego de Saúde, do 25 de maio de 2018, pola que se encomenda á Axencia Galega de Infraestruturas a xestión das actuacións para acometer a execución das obras de construción do novo centro de saúde de Paderne de Allariz (Ourense).</p>
    <p>– Actividade: encargar á Axencia Galega de Infraestruturas a xestión das actuacións para acometer a execución das obras de construción do novo Centro de Saúde de Paderne de Allariz; a dirección da obra está contratada polo Servizo Galego de Saúde.</p>
    <p>– Natureza e alcance da xestión encomendada: a encarga ten natureza intersubxectiva, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o día seguinte ao da sinatura da encomenda ata o día 31 de xaneiro de 2022.</p>
    <p>Santiago de Compostela, 25 de maio de 2018</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

