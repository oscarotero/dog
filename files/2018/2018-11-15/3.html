---
date: '2018-11-15'
id: G0425-121118-0001
page: 49020
number: 218
agency: Consellería de Política Social
section: III. Outras disposicións.
title: >-
  RESOLUCIÓN do 31 de outubro de 2018, da Dirección Xeral de Familia, Infancia e
  Dinamización Demográfica, pola que se publica a Resolución do 25 de outubro de
  2018 do procedemento BS413A de concesión de axudas para o investimento na
  mellora das infraestruturas e do equipamento dos centros de protección de
  menores dependentes de entidades de iniciativa social para o ano 2018,
  cofinanciada polo Fondo Europeo de Desenvolvemento Rexional no marco do
  programa operativo Feder Galicia (2014-2020).
range: Resolución
url: >-
  https://www.xunta.gal/dog/Publicados/2018/20181115/AnuncioG0425-121118-0001_gl.html
---
<p>A Consellería de Política Social convocou no ano 2018, a través da Orde do 27 de xullo de 2018 (DOG núm. 151, do 8 de agosto) as bases do procedemento de concesión de axudas para o investimento na mellora das infraestruturas e do equipamento dos centros de protección de menores dependentes de entidades de iniciativa social e a convocatoria para o ano 2018.</p>
    <p>De conformidade co artigo 13 da antedita orde, a resolución dos expedientes de axudas corresponde, por delegación, á directora xeral de Familia, Infancia e Dinamización Demográfica da Consellería de Política Social, que deberá resolver no prazo de quince días desde a data de elevación da proposta.</p>
    <p>Así mesmo, o referido artigo indica que se publicará no <em>Diario Oficial de Galicia</em>, de conformidade co establecido no artigo 45 da Lei 39/2015, do 1 de outubro, do procedemento administrativo común das administracións públicas, entre outras, as correspondentes resolucións. Esta publicación producirá os efectos de notificación. Complementariamente, procedeuse a efectuar a notificación por medios electrónicos, de conformidade co disposto no referido artigo 13 da orde.</p>
    <p>Polo exposto, </p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia </em>do contido íntegro da Resolución do 25 de outubro de 2018, ditada no procedemento BS413A de concesión de axudas para o investimento na mellora das infraestruturas e do equipamento dos centros de protección de menores dependentes de entidades de iniciativa social, cofinanciada polo Fondo Europeo de Desenvolvemento Rexional no marco do programa operativo Feder Galicia (2014-2020), que se xunta á presente resolución no anexo.</p>
    <p>Segundo. Comunicar que a Resolución do 25 de outubro de 2018, que finaliza o procedemento, esgota a vía administrativa e contra ela poderá interpoñer o recurso contencioso-administrativo ante o Tribunal Superior de Xustiza de Galicia no prazo de dous meses contados a partir do día seguinte da súa publicación no <em>Diario Oficial de Galicia</em>. Potestativamente, e con anterioridade á interposición do referido recurso contencioso-administrativo, poderá interpoñer recurso de reposición ante o órgano que ditou o acto no prazo dun mes contado a partir do día seguinte da súa publicación no <em>Diario Oficial de Galicia</em>. Neste caso non poderá interpoñerse recurso contencioso-administrativo ata que sexa resolto, expresamente ou por desestimación presunta, o recurso de reposición.</p>
    <p>Terceiro. Notificada a resolución polo órgano competente, as entidades propostas como beneficiarias dispoñerán dun prazo de 10 días para a súa aceptación, transcorrido o cal sen que se producise manifestación expresa se entenderá tacitamente aceptada. </p>
    <p>Santiago de Compostela, 31 de outubro de 2018</p>
    <footer><p>Amparo González Méndez<br>Directora xeral de Familia, Infancia e Dinamización Demográfica</p></footer>
    <h2>ANEXO I</h2>
    <p>Resolución do 25 de outubro de 2018 ditada no procedemento BS413A de concesión de axudas para o investimento na mellora das infraestruturas e do equipamento dos centros de protección de menores dependentes de entidades de iniciativa social, cofinanciada polo Fondo Europeo de Desenvolvemento Rexional no marco do programa operativo Feder Galicia (2014-2020).</p>
    <p>Vista a proposta da Subdirectora Xeral de Política Familiar, Infancia e Adolescencia de conformidade co disposto na Orde do 27 de xullo de 2018, pola que se regulan as bases que rexerán o procedemento de concesión de axudas para o investimento na mellora das infraestruturas e do equipamento dos centros de protección de menores dependentes de entidades de iniciativa social e se convocan para o ano 2018, cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020; tendo en conta que nos orzamentos da Comunidade Autónoma de Galicia para o ano 2018 existe partida orzamentaria suficiente con cargo á aplicación orzamentaria 12.02.313C.781.0, en virtude das competencias delegadas pola Consellería de Política Social (artigo 13 da devandita orde),</p>
    <h2>RESOLVO:</h2>
    <p>Primeiro. Conceder ás entidades relacionadas na proposta de concesión (anexo II), ao abeiro da indicada orde, as axudas individualizadas reflectidas na devandita relación e con cargo a aplicación orzamentaria 12.02.313C.781.0.</p>
    <p>Segundo. Denegar á entidade relacionada na proposta de denegación (anexo III), ao abeiro da indicada orde, as axudas solicitadas polas causas que se indican no devandito anexo.</p>
    <p>Santiago de Compostela, 25 de outubro de 2018. A conselleira de Política Social. Por Delegación Orde do 27 de xullo de 2018. DOG núm. 151, do 8.8.2018. A Directora xeral de Familia, Infancia e Dinamización Demográfica. Amparo González Méndez.</p>

