---
date: '2018-11-15'
id: G0532-071118-0002
page: 49019
number: 218
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 30 de outubro de 2018 pola que se dá publicidade dunha encomenda
  de xestión, para os anos 2018 e 2019, pola que se encarga á empresa
  Tecnologías y Servicios Agrarios, S.A., S.M.E., M.P. (Tragsatec) a realización
  de traballos do proxecto MyCOAST (código EAPA 285/2016) incluído no programa
  Interreg Espazo Atlántico.
range: Resolución
url: >-
  https://www.xunta.gal/dog/Publicados/2018/20181115/AnuncioG0532-071118-0002_gl.html
---
<p>1. Encomenda de xestión.</p>
    <p>– Actividade: a encomenda comprende os traballos de redución de escala de servizos rexionais e servizos costeiros, de homoxeneización dos estándares de interoperabilidade de datos, así como de desenvolvemento de ferramentas para riscos costeiros.</p>
    <p>– Natureza e alcance da xestión encomendada: esta encomenda ten natureza intersubxectiva, ao ter a empresa Tecnologías y Servicios Agrarios, S. A., S.M.E., M.P. (Tragsatec) a consideración de medio propio instrumental da Administración segundo o disposto na disposición adicional vixésima cuarta da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014.</p>
    <p>– Prazo de vixencia: o prazo de execución dos traballos encargados comezará o día da sinatura da resolución e terán unha duración de 12 meses.</p>
    <p>– Modalidade de financiamento: esta encomenda tramítase con cargo aos orzamentos da Comunidade Autónoma de Galicia para os anos 2018 e 2019, aplicación orzamentaria 07.02.541E.640.1.</p>
    <p>Santiago de Compostela, 30 de outubro de 2018</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

