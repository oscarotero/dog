---
date: '2018-04-06'
id: C141-280318-0001
page: 19203
number: 67
agency: Portos de Galicia
section: VI. Anuncios. a) Administración autonómica.
title: >-
  CÉDULA do 26 de marzo de 2018 pola que se comunica execución forzosa de
  retirada de embarcación das instalacións náutico-deportivas do porto de
  Ribadeo.
range: Cédula
url: >-
  https://www.xunta.gal/dog/Publicados/2018/20180406/AnuncioC141-280318-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase a Náutica Porta Norte, S.L., mediante a publicación no Boletín Oficial del Estado e no Diario Oficial de Galicia, a execución forzosa por Portos de Galicia da retirada da embarcación atracada na praza número P6-16F das instalacións náutico-deportivas do porto de Ribadeo, por non ser posible a notificación a través do servizo de Correos no último domicilio coñecido.</p>
    <p>A retirada forzosa e posterior varada da embarcación, que se levará a cabo nun prazo máximo de 10 días contado desde a publicación desta cédula no Boletín Oficial del Estado, lévase a cabo polo incumprimento dos termos da resolución emitida pola Presidencia de Portos de Galicia o 1 de decembro de 2017, que decreta a caducidade da autorización de atracada número P6-16F das instalacións náutico deportivas do porto de Ribadeo.</p>
    <p>Advírtese que a retirada e varada da embarcación poderá implicar a súa declaración de abandono e posterior incautación, de acordo co previsto na Lei 6/3013, de taxas, prezos e exaccións reguladoras da Comunidade Autónoma de Galicia, e no Decreto 130/2013, polo que se regula a explotación dos portos deportivos e das zonas portuarias de uso náutico-deportivas de competencia da Comunidade Autónoma de Galicia.</p>
    <p>Santiago de Compostela, 26 de marzo de 2018</p>
    <footer><p>José Ignacio Villar García<br>Director de Portos de Galicia</p></footer>

