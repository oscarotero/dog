---
date: '2018-08-29'
id: G1440-070818-0001
page: 39562
number: 164
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de aprobación provisional da redución extraordinaria da liña de
  edificación en Vilariño Frío, no concello de Montederramo.
range: Anuncio
url: >-
  https://www.xunta.gal/dog/Publicados/2018/20180829/AnuncioG1440-070818-0001_gl.html
---
<p>Faise público que a Vicepresidencia o día 13 de xuño de 2018 ditou a seguinte resolución:</p>
    <p>Aprobación provisional da redución extraordinaria da liña de edificación en Vilariño Frío, no concello de Montederramo.</p>
    <p>Con datas do 9 de abril de 2018 e do 25 de abril de 2018 achegáronse peticións do Concello de Montederramo e da promotora María Beatriz Varela Vilar, nas que acompañan informes técnicos do asesor municipal e director da obra, solicitando a redución de liña de edificación.</p>
    <p>Con data do 30 de maio de 2018 redactou o informe o xefe do Servizo de Vías e Obras, tamén favorable, coa redución de liña.</p>
    <p>Polo exposto,</p>
    <h2>DISPOÑO:</h2>
    <p>Aprobar provisionalmente a redución de liña de edificación a seis metros do eixe tal e como se reflicte no PXOM en tramitación.</p>
    <p>Someter a información pública, durante un prazo de trinta (30) días hábiles, esta resolución de acordo co artigo 103 do Decreto 66/2016, polo que se aproba o Regulamento de estradas de Galicia publicándose no Diario Oficial de Galicia, no taboleiro de anuncios do Concello de Montederramo e na páxina web desta deputación.</p>
    <p>Ourense, 6 de agosto de 2018</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

