---
date: '2018-04-16'
id: U500-100418-0001
page: 20635
number: 73
agency: Universidade de Vigo
section: III. Outras disposicións.
title: >-
  RESOLUCIÓN do 10 de abril de 2018 pola que se determina a composición da mesa
  de contratación permanente da Universidade de Vigo.
range: Resolución
url: >-
  https://www.xunta.gal/dog/Publicados/2018/20180416/AnuncioU500-100418-0001_gl.html
---
<p>Mediante Resolución reitoral do 5 de xullo de 2010 (DOG núm. 140, do 23 de xullo) estableceuse a composición permanente da mesa de contratación da Universidade de Vigo e fixáronse as súas normas de funcionamento.</p>
    <p>O 9 de marzo de 2018 entrou en vigor a Lei 9/2017, do 8 de novembro, de contratos do sector público. Nesta lei establécese que, excepto no caso en que a competencia para contratar corresponda a unha xunta de contratación, nos procedementos aberto, aberto simplificado, restrinxido, de diálogo competitivo, de licitación con negociación e de asociación para a innovación, os órganos de contratación das administracións públicas estarán asistidos por unha mesa de contratación. Asemade, e ao respecto tanto da composición como do funcionamento da mesa de contratación, a lei establece unha serie de limitacións en canto ás persoas que a poden integrar ou emitir informes.</p>
    <p>Polo tanto, faise necesario modificar a dita resolución reitoral co obxecto de acomodar a composición da mesa de contratación ao novo marco xurídico creado pola referida lei.</p>
    <p>Por todo o anteriormente exposto, acórdase ditar a seguinte resolución, mediante a cal modifícase o punto primeiro da Resolución do 5 de xullo de 2010 (modificada pola Resolución reitorial do 26 marzo de 2018, que queda sen efecto) pola que se fai pública a composición e funcionamento da mesa de contratación permanente da Universidade de Vigo que queda redactada nos seguintes termos:</p>
    <p>«Primeiro. <em>Composición da mesa de contratación</em></p>
    <p>Desígnanse con carácter permanente os membros da mesa de contratación da Universidade de Vigo que se sinalan a seguir:</p>
    <p>– Presidente/a: a persoa que ocupe a xefatura do Servizo de Contabilidade, Orzamentos e Tesouraría, que poderá ser suplida en caso de vacante, ausencia ou enfermidade pola persoa que designe o reitor.</p>
    <p>– Vogal: a persoa que ocupe a Vicexerencia en materia económica e que poderá ser suplida en caso de vacante, ausencia ou enfermidade pola persoa que designe o reitor. </p>
    <p>– Vogal: o/a presidente/a do Consello Social ou persoa en que delegue.</p>
    <p>– Vogal: a persoa que ocupe a xefatura do Servizo de Asesoría Xurídica ou letrado/a dela. </p>
    <p>– Vogal: o/a xefe/a do Servizo de Control Interno ou funcionario/a do servizo que o substitúa.</p>
    <p>– Secretario/a: o/a xefe/a de Servizo de Xestión Económica e Contratación ou funcionario/a do servizo que o substitúa.</p>
    <p>Esta designación enténdese sen prexuízo das que de xeito específico se poidan efectuar para a adxudicación de determinados contratos».</p>
    <p>Esta resolución entra en vigor o día seguinte ao da súa publicación no <em>Diario Oficial de Galicia</em>.</p>
    <p>Vigo, 10 de abril de 2018</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

