---
date: '2018-04-16'
id: G2161-230318-0001
page: 20675
number: 73
agency: Xulgado de Primeira Instancia número 2 de Pontevedra
section: V. Administración de xustiza.
title: EDICTO (PO 530/2016).
range: Edicto
url: >-
  https://www.xunta.gal/dog/Publicados/2018/20180416/AnuncioG2161-230318-0001_gl.html
---
<p>Patricia Raposo Fernández, letrada da Administración de xustiza, do Xulgado de Primeira Instancia número 2 de Pontevedra, polo presente anuncio:</p>
    <p>No presente procedemento seguido por instancia de Caixabank, Sociedad Anónima fronte a Enrique Toucido Dios ditouse sentenza, cuxo teor literal é o seguinte:</p>
    <p>«Sentenza número 177/2017.</p>
    <p>En Pontevedra o 19 de decembro de 2017.</p>
    <p>Vistos por Ignacio de Frías Conde, maxistrado xuíz do Xulgado de Primeira Instancia número 2 de Pontevedra, os presentes autos de xuízo ordinario seguidos neste xulgado co número 530/2016 por instancia de Caixabank, Sociedad Anónima representada polo procurador señor Portela Leirós e baixo a dirección letrada do señor Medina González, fronte a Enrique Toucido Dios, en situación de rebeldía procesual, sobre reclamación de cantidade e exercicio de dereito real de hipoteca.</p>
    <p>Decido que estimo a demanda interposta polo procurador señor Portela Leirós e representación de Caixabank, Sociedad Anónima contra Enrique Toucido Dios, e acordo:</p>
    <p>1. Declarar o vencemento anticipado da total obriga de pagamento do contrato de crédito hipotecario concertado por escritura pública do 8 de setembro de 2016.</p>
    <p>2. Condenar a Enrique Toucido Dios a pagar a Caixabank, Sociedad Anónima a suma de 114.362,55 euros, máis os xuros remuneratorios pactados na devandita escritura sobre 111.564,49 euros desde o 14 de xullo de 2016 ata o seu completo pagamento.</p>
    <p>3. Ordenar a realización do dereito de hipoteca constituído naquela escritura mediante a venda en poxa pública do inmoble hipotecado.</p>
    <p>4. As custas procesuais impóñense a Enrique Toucido Dios.</p>
    <p>Notifíquese a presente resolución ás partes, prevíndoas de que contra esta poderá interpoñerse recurso de apelación, ante este xulgado no prazo de vinte días.</p>
    <p>Lévese o orixinal desta resolución ao libro de sentenzas deste xulgado, deixando no procedemento testemuño bastante.</p>
    <p>Así por esta a miña sentenza, pronúncioa, mándoa e asínoa».</p>
    <p>E encontrándose o devandito demandado, Enrique Toucido Dios, en paradoiro descoñecido, expídese o presente edicto co fin de que lle sirva de notificación en forma.</p>
    <p>Pontevedra, 31 de xaneiro de 2018</p>
    <footer><p>A letrada da Administración de xustiza</p></footer>

