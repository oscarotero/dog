---
date: '2018-06-06'
id: G0164-280518-0006
page: 27762
number: 107
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 22 de maio de 2018 pola que se modifica a autorización do centro
  privado Tomás Barros, do concello da Coruña.
range: Orde
url: >-
  https://www.xunta.gal/dog/Publicados/2018/20180606/AnuncioG0164-280518-0006_gl.html
---
<p>A titularidade do centro privado Tomás Barros, da Coruña, solicita a supresión do ciclo formativo de grao superior (CS) Animación Sociocultural e Turística e de catro unidades do CS Educación infantil, e autorización para impartir o CS Promoción de Igualdade de Xénero.</p>
    <p>Conforme a Orde do 29 de novembro de 2013 (DOG do 13 de decembro), o centro conta con autorización para impartir o CM (ciclo formativo de grao medio) Atención a Persoas en Situación de Dependencia (2 unidades), o CS Educación Infantil (6 unidades), o CS Animación Sociocultural e Turística (2 unidades) e o CS Integración Social (2 unidades).</p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización de ensinanzas</em></p>
    <p>Autorizar a implantación do CS Promoción de Igualdade de Xénero e a supresión do CS Animación Sociocultural e Turística e de 4 unidades do CS Educación Infantil. O centro queda configurado como se sinala a seguir:</p>
    <p>Denominación xenérica: centro privado (CPR).</p>
    <p>Denominación específica: Tomás Barros.</p>
    <p>Código do centro: 15032169.</p>
    <p>Domicilio: r/ Ramón Mª Aller, 12, entresollado.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Araceli Barros Cao, S.L. </p>
    <p>Composición resultante:</p>
    <p>• 1 CM Atención a Persoas en Situación de Dependencia (2 unidades para 20 alumnos/as cada unha).</p>
    <p>• 1 CS Educación Infantil (2 unidades para 20 alumnos/as cada unha). </p>
    <p>• 1 CS Integración Social (2 unidades para 20 alumnos/as cada unha).</p>
    <p>• 1 CS Promoción de Igualdade de Xénero (2 unidades para 20 alumnos/as cada unha). </p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento adecuado.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de maio de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

