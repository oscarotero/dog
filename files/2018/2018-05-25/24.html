---
date: '2018-05-25'
id: G2411-030518-0003
page: 25982
number: 99
agency: Xulgado do Social número 2 de Santiago de Compostela
section: V. Administración de xustiza.
title: AUTO (ETX 62/2018).
range: Edicto
url: >-
  https://www.xunta.gal/dog/Publicados/2018/20180525/AnuncioG2411-030518-0003_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de execución de títulos xudiciais 62/2018 deste xulgado do social, seguidos por instancia de Miguel Rivas Fernández contra a empresa Gabitec Consultoría, S.L., sobre despedimento, se ditou a seguinte resolución, cuxa parte dispositiva se xunta:</p>
    <p>Parte dispositiva.</p>
    <p>Dispoño: despachar orde xeral de execución do título indicado a favor do executante, Miguel Rivas Fernández, fronte a Gabitec Consultoría, S.L., parte executada.</p>
    <p>Notifíquese ás partes e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición, que se deberá interpor no prazo dos tres días hábiles seguintes ao da súa notificación, con expresión da/s infracción/s cometida/s na resolución, cumprimento ou incumprimento de presupostos e requisitos procesuais exixidos e/ou oposición á execución despachada, nos termos previstos no artigo 239.4 da Lei reguladora da xurisdición social, sen que a interposición do recurso teña efectos suspensivos con respecto á resolución impugnada.</p>
    <p>Así o acorda e asina SSª. Dou fe.</p>
    <p>Cítase igualmente a Gabitec Consultoría, S.L. á comparecencia, que terá lugar o vindeiro día 14 de xuño de 2018, ás 9 horas, na sala de vistas número 1 deste xulgado, sito na rúa Berlín, s/n.</p>
    <p>E para que lle sirva de notificación en legal forma a Gabitec Consultoría, S.L., en ignorado paradoiro, expido este edicto para a súa inserción no <em>Diario Oficial de Galicia</em>. </p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 3 de maio de 2018</p>
    <footer><p>A letrada da Administración de xustiza</p></footer>

