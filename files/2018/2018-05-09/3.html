---
date: '2018-05-09'
id: CA01-020518-0001
page: 23697
number: 89
agency: Consellería de Facenda
section: III. Outras disposicións.
title: >-
  RESOLUCIÓN do 30 de abril de 2018 pola que se procede á publicación da
  modificación da relación de postos de traballo en aplicación do Acordo do
  Consello da Xunta de Galicia, do 26 de outubro de 2017, polo que se aproba a
  relación de postos de traballo da Consellería de Facenda.
range: Resolución
url: >-
  https://www.xunta.gal/dog/Publicados/2018/20180509/AnuncioCA01-020518-0001_gl.html
---
<p>A vixente relación de postos de traballo da Consellería de Facenda foi aprobada mediante o Acordo do Consello da Xunta de Galicia do 26 de outubro de 2017 (DOG núm. 210, do 6 de novembro), modificado polo Acordo do Consello da Xunta de Galicia do 5 de abril de 2018 (DOG núm. 74, do 17 de abril). Nela figura o posto de nivel 18, código e denominación FC.C03.00.012.15770.010 Xefatura de Negociado, cun complemento específico de 8.293,46 euros e coa observación: «Cando sexa vacante específico nivel 18 xeneralizado».</p>
    <p>A observación sinalada foi engadida, con anterioridade, mediante o Acordo do Consello da Xunta de Galicia, do 2 de xuño de 2016, polo que se aproba a relación de postos de traballo da Consellería de Facenda (DOG núm. 110, do 10 de xuño) (expediente EF-M-01-2014).</p>
    <p>Ao atoparse vacante o dito posto, procede aplicar a previsión aprobada polo Consello da Xunta de Galicia, que comporta a actualización do complemento específico do posto afectado e a supresión da súa observación, nos termos sinalados no anexo desta resolución. </p>
    <p>Así, vista a observación contida no Acordo adoptado polo Consello da Xunta de Galicia na súa reunión do 26 de outubro de 2017, relativo á aprobación da relación de postos de traballo da Consellería de Facenda, coa finalidade de cumprir o dito acordo, de conformidade coa Orde da Consellería de Facenda, do 8 de xullo de 2013, sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución a modificación da relación de postos de traballo da Consellería de Facenda, para os efectos da súa entrada en vigor a partir do día seguinte ao da súa publicación.</p>
    <p>Santiago de Compostela, 30 de abril de 2018</p>
    <footer><p>O conselleiro de Facenda<br>P.D. (Orde do 8.7.2013)<br>José María Barreiro Díaz<br>Director xeral da Función Pública</p></footer>

