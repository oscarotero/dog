---
date: '2018-05-09'
id: G0164-300418-0003
page: 23699
number: 89
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 16 de abril de 2018 pola que se autorizan as ensinanzas profesionais
  de música no centro autorizado de música Eirís, do concello da Coruña.
range: Orde
url: >-
  https://www.xunta.gal/dog/Publicados/2018/20180509/AnuncioG0164-300418-0003_gl.html
---
<p>A titularidade do centro autorizado de música Eirís, do concello da Coruña, solicita autorización para impartir as ensinanzas profesionais de música.</p>
    <p>Logo da tramitación do expediente de acordo co disposto no Decreto 253/1995, do 29 de setembro, de autorización a centros docentes privados para impartiren ensinanzas artísticas, coa Orde do 5 de decembro de 1996, que o desenvolve, e co Real decreto 303/2010, do 15 de marzo, no cal se establecen os requisitos mínimos dos centros que impartan ensinanzas artísticas reguladas na Lei orgánica 2/2006, do 3 de maio, de educación, por proposta da Dirección Xeral de Centros e Recursos Humanos </p>
    <h2>DISPOÑO:</h2>
    <p>Artigo 1. <em>Autorización de ensinanzas</em> </p>
    <p>Autorizar as ensinanzas artísticas profesionais de música no centro docente cuxos datos se sinalan a seguir:</p>
    <p>Denominación xenérica: centro autorizado de música elemental e profesional (CEMU).</p>
    <p>Denominación específica: Eirís.</p>
    <p>Código do centro: 15032960.</p>
    <p>Titular: Eirís, S.L.</p>
    <p>Domicilio: rúa Castaño de Eirís, 1.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Número de postos escolares autorizados: 80 de grao elemental e 180 de grao profesional.</p>
    <p>Artigo 2. <em>Inicio da actividade</em></p>
    <p>Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento adecuado.</p>
    <p>Artigo 3. <em>Inscrición no rexistro</em></p>
    <p>Esta orde dará lugar á correspondente inscrición no Rexistro de Centros da Consellería de Cultura, Educación e Ordenación Universitaria. </p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de abril de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

