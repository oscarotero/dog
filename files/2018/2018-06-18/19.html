---
date: '2018-06-18'
id: G2348-290518-0003
page: 29552
number: 115
agency: Xulgado do Social número 5 da Coruña
section: V. Administración de xustiza.
title: EDICTO (PO 581/2017).
range: Edicto
url: >-
  https://www.xunta.gal/dog/Publicados/2018/20180618/AnuncioG2348-290518-0003_gl.html
---
<p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento ordinario 581/2017 deste xulgado do social, seguido por instancia de Luis Vilanova Casal e Mario Pazos Bendoiro contra Aplistone, S.L. e o Fondo de Garantía Salarial, sobre reclamación de dereitos e cantidades, ditouse a seguinte resolución:</p>
    <p>Decido que debo estimar e estimo a demanda que en materia de cantidade foi interposta por Luis Vilanova Casal e Mario Pazos Bendoiro contra a entidade Aplistone, S.L. e, en consecuencia, debo condenar e condeno a entidade Aplistone, S.L. a que aboe aos demandantes as cantidades que se especificarán, incrementadas no xuro do 10 % por demora e aplicable aos conceptos salariais, con imposición das custas do presente procedemento, que incluirán os honorarios do letrado co límite de 600 euros:</p>
    <p>A Mario Pazos Bendoiro a cantidade de 5.550,07 euros brutos, por salarios devindicados entre xaneiro e abril de 2017, e compensación económica polas vacacións non gozadas.</p>
    <p>A Luis Vilanova Casal, a cantidade de 3.835,56 euros brutos, por salarios devindicados entre xaneiro e marzo de 2017, e compensación económica polas vacacións non gozadas.</p>
    <p>Coa intervención do Fondo de Garantía Salarial.</p>
    <p>Notifíquese a presente resolución ás partes, facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social (as devanditas cantidades deberán ser aboadas, se é por transferencia bancaria, na conta que este xulgado ten no Banco Santander co número ES55 0049 3569 92 0005001274, debendo salientar en concepto os seguintes díxitos 4757000065 e o número de expediente con 6 díxitos (4 para o número e 2 para o ano) e se é fisicamente nunha oficina do Banco Santander na conta número 4757000065 e número de expediente con 6 díxitos (4 para o número e 2 para o ano), acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>E para que sirva de notificación en legal forma a Aplistone S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 29 de maio de 2018</p>
    <footer><p>A letrada da Administración de xustiza</p></footer>

