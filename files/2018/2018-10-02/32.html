---
date: '2018-10-02'
id: G0181-180918-0002
page: 44579
number: 188
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 10 de agosto de 2018, do Servizo Provincial de Ourense, pola que
  se acorda o pagamento dos prezos xustos do Xurado de Expropiación de Galicia e
  xuros de demora do eixe de comunicacións A-52 - fronteira portuguesa, treito
  V.A.C. A-52 - Celanova sur,  OU/01/101.01.75.1, nos concellos de San Cibrao
  das Viñas, A Merca e Celanova.
range: Resolución
url: >-
  https://www.xunta.gal/dog/Publicados/2018/20181002/AnuncioG0181-180918-0002_gl.html
---
<p>En cumprimento do artigo 49 do Regulamento de expropiación forzosa, do 26 de abril de 1957, acordo realizar o pagamento mediante transferencia bancaria dos prezos xustos de Xurado e xuros de demora. As persoas interesadas deberán achegar, no prazo de quince (15) días, un certificado orixinal da titularidade da conta bancaria na cal figure o número de conta (IBAN) e o conxunto de todos os titulares do terreo expropiado.</p>
    <p>No suposto de non se ter xuntado, consignarase o importe do prezo xusto na Caixa Xeral de Depósitos.</p>
    <p>A relación de predios que cómpre aboar e de titulares afectados estará publicada no taboleiro de editos dos concellos afectados.</p>
    <p>Conforme establece o artigo 44 da Lei 39/2015, do 1 de outubro, do procedemento administrativo común das administracións públicas, a publicación desta resolución no <em>Boletín Oficial del Estado</em> servirá como notificación aos posibles interesados que non puideron ser identificados, aos titulares de bens e dereitos que sexan descoñecidos, a aqueles dos cales se ignore o seu domicilio ou ben a aqueles aos cales, intentada a súa notificación, non se puidese efectuar.</p>
    <p>Ourense, 10 de agosto de 2018</p>
    <footer><p>Marcos Buide Pollán<br>Xefe do Servizo Provincial de Ourense</p></footer>

