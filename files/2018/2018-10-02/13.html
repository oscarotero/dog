---
date: '2018-10-02'
id: G2183-110918-0001
page: 44543
number: 188
agency: Xulgado de Primeira Instancia número 10 de Vigo
section: V. Administración de xustiza.
title: EDICTO (935/2003-X).
range: Edicto
url: >-
  https://www.xunta.gal/dog/Publicados/2018/20181002/AnuncioG2183-110918-0001_gl.html
---
<p>Eu, Luís Diego Espino Hernández, secretario do Xulgado de Primeira Instancia número 10 de Vigo, certifico que neste xulgado se tramitan autos sobre filiación co número 935/03-X, nos cales se ditou sentenza cuxo encabezamento e resolución literalmente din:</p>
    <p>«Sentenza</p>
    <p>En Vigo o cinco de novembro de dous mil catro.</p>
    <p>Francisco Javier Romero Costas, maxistrado xuíz do Xulgado de Primeira Instancia número 10 de Vigo, despois de ver os autos seguidos neste Xulgado co número 935/2003-X a instancia de Olga María Silva López, quen actúa en calidade de representante legal do seu fillo menor Domingo Silva López, representado pola procuradora María del Carmen López de Castro, contra o Ministerio Fiscal e contra os herdeiros de Domingo Faro Muñoz, dita os seguintes antecedentes de feito, fundamentos de dereito e resolución,</p>
    <p>(Seguen antecedentes de feito e fundamentos de dereito)</p>
    <p>Resolución</p>
    <p>Estimando a demanda deducida por Olga María Silva López, como representante legal e en interese do seu fillo menor Domingo Silva López, contra os herdeiros legais de Domingo Faro Muñoz e o Ministerio Fiscal, debo declarar e declaro:</p>
    <p>A) A paternidade extramatrimonial de Domingo Faro Muñoz respecto do seu fillo menor Domingo Silva López.</p>
    <p>B) Na súa consecuencia e a partir deste momento, o menor Domingo Silva López levará o apelido do seu pai, pasando a chamarse Domingo Faro Silva.</p>
    <p>Para a efectividade de todo o anterior librarase o oportuno exhorto ao xulgado encargado do Rexistro Civil de Vigo número 3 de Primeira Instancia, co obxecto de que se tomen as oportunas inscricións ou anotacións neste para a súa plena efectividade conforme o contido nesta resolución e unha vez firme esta.</p>
    <p>Non procede facer expresa imposición das custas.</p>
    <p>Así por esta a miña sentenza, que será firme se non se formula contra ela recurso de apelación no prazo de cinco días desde a súa notificación, de acordo co establecido nos artigos 457 e seguintes da LAC, pronúncioo, mándoo e asínoo».</p>
    <p>E para que así conste, para a súa publicación no Diario Oficial de Galicia e para que sirva de notificación aos herdeiros descoñecidos e incertos de Domingo Faro Muñoz, expido e asino este edicto.</p>
    <p>Vigo, 19 de novembro de 2004</p>
    <footer><p>O secretario</p></footer>

