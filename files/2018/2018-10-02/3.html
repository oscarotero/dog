---
date: '2018-10-02'
id: O3C2-240918-0001
page: 44230
number: 188
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 24 de setembro de 2018 pola que se convoca un curso de defensa
  persoal policial, nivel I.
range: Resolución
url: >-
  https://www.xunta.gal/dog/Publicados/2018/20181002/AnuncioO3C2-240918-0001_gl.html
---
<p>A Academia Galega de Seguridade Pública anuncia a convocatoria dun curso de defensa persoal policial nivel I, de acordo coas seguintes bases:</p>
    <p>1. Datos da actividade.</p>
    <p>Denominación: defensa persoal policial nivel I.</p>
    <p>Tipo: curso.</p>
    <p>Edicións: 1.</p>
    <p>Horas lectivas: 40.</p>
    <p>Modalidade: presencial.</p>
    <p>Obxectivo:</p>
    <p>– Coñecemento e práctica básica de destrezas en técnicas de defensa persoal e ferramentas profesionais de control e detención.</p>
    <p>Contidos:</p>
    <p>– Posicións garda e defensa.</p>
    <p>– Caídas.</p>
    <p>– Luxacións. </p>
    <p>– Controis.</p>
    <p>– Proxeccións. </p>
    <p>– Manexo do bastón policial.</p>
    <p>– Manexo de grillóns nas distintas situacións.</p>
    <p>– Identificacións. </p>
    <p>– Cacheos.</p>
    <p>2. Desenvolvemento da actividade.</p>
    <p>Destinatario/as:</p>
    <p>Policía local, garda civil, policía nacional, UPA, con destino na Comunidade Autónoma de Galicia </p>
    <p>Poderán participar neste curso os/as policías locais, gardas civís, policías nacionais, policías da Unidade Adscrita á Comunidade Autónoma de Galicia que se atopen en situación de servizo activo ou excedencia por coidado de familiares. A baixa laboral por incapacidade temporal impide a participación, polo que, de producirse esta situación, os/as interesados deberán comunicalo á Agasp de maneira inmediata, no caso de non facelo serán penalizados coa non participación en accións formativas da Agasp nun ano contado desde o día seguinte a aquel en que se teña coñecemento do feito. Será revisable a admisión de persoas en baixa laboral por incapacidade temporal, cando esta veña producida por accidente de traballo recoñecido como tal e a asistencia ao curso non interfira na recuperación.</p>
    <p>Prazas ofertadas: 20. </p>
    <p>Lugar: Agasp. Avenida da Cultura, s/n, A Estrada.</p>
    <p>Datas: 17, 24 e 31 de outubro; 7, 14, 21 e 28 de novembro, e 5, 12 e 19 de decembro. </p>
    <p>Horario: das 10.00 ás 14.00 horas. </p>
    <p>3. Solicitudes de participación.</p>
    <p>a) O persoal no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es. </p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes: o prazo de inscrición e presentación de solicitudes de participación finalizará o día 10 de outubro de 2018.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden atopar no enderezo da internet http://agasp.xunta.es.</p>
    <p>b) Para cubrir correctamente os formularios de solicitude, no citado enderezo da internet dispoñerase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 20 61 10, do fax 886 20 61 22 ou do enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>Os criterios de selección son os que a continuación se indican: </p>
    <p>1. Menor número de cursos realizados na Agasp nos dous últimos anos.</p>
    <p>2. Por orde de inscrición.</p>
    <p>Terán preferencia na selección os/as candidatos/as que estean a gozar ou gozasen, nos dous últimos anos dunha licenza de maternidade, dun permiso de paternidade, dunha redución da xornada ou dunha excedencia para o coidado de familiares, sempre que cumpran cos requisitos obxectivos para seren destinatarios do curso.</p>
    <p>Ademais, de conformidade co establecido no artigo 37.bis da Lei 7/2004, galega para a igualdade de mulleres e homes, nos cursos, xornadas ou outras actividades formativas organizadas ou financiadas pola Administración pública galega, reservarase un 50 % das prazas a mulleres que reúnan os requisitos exixidos na convocatoria.</p>
    <p>Listaxe de solicitudes seleccionadas:</p>
    <p>O día 11 de outubro de 2018 a Academia Galega de Seguridade Pública publicará no sitio web http://agasp.xunta.es as solicitudes de participación que resultasen seleccionadas segundo os criterios de selección mencionados anteriormente.</p>
    <p>Certificado de asistencia: </p>
    <p>Ao finalizar a actividade entregarase un certificado de aproveitamento a todas aquelas persoas que acrediten a súa asistencia continuada ao curso e superen a proba que se realizará ao final do curso.</p>
    <p>6. Dereitos e deberes do alumnado participante</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p>A Estrada, 24 de setembro de 2018</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

