---
date: '2018-12-18'
id: G0424-271118-0003
page: 52806
number: 240
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 23 de novembro de 2018, da Xefatura Territorial de Pontevedra,
  de autorización administrativa e autorización administrativa de construción
  dunha instalación eléctrica no concello de Sanxenxo (expediente IN407A
  2018/372-4).
range: Resolución
url: >-
  https://www.xunta.gal/dog/Publicados/2018/20181218/AnuncioG0424-271118-0003_gl.html
---
<p>Visto o expediente para outorgamento de autorización administrativa e autorización administrativa de construción da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: RET, LMT VLG807 Vilalonga-Carabuxeira no polígono de Nantes.</p>
    <p>Situación: Sanxenxo.</p>
    <p>Características técnicas: a instalación localizada no parque empresarial de Nantes en Sanxenxo (Pontevedra), realízase en dúas partes:</p>
    <p>1. Intercalar en traza da liña ULG807:</p>
    <p>– Poste C 2000/14 paso aéreo soterrado e retensar van previo (punto A).</p>
    <p>– Poste C 3000/14 paso aéreo soterrado e retensar van seguinte (punto B).</p>
    <p>– Poste C 3000/14 paso aéreo soterrado e retensar van seguinte (punto C).</p>
    <p>2. Soterramento de dous tramos de liña LMT ULG807:</p>
    <p>– Tramo 1: LMTS de 20 kV con condutor tipo RHZ de 863 metros de lonxitude, con orixe no punto A e final no punto B.</p>
    <p>– Tramo 2: LMTS de 20 kV con condutor tipo RHZ de 89 metros de lonxitude, con orixe no punto C e final do CT nº 11 no parque empresarial de Nantes.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014 pola que aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución poderase interpoñer recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da notificación desta resolución. Tamén se poderá interpoñer calquera outro recurso que se xulgue pertienente ao seu dereito.</p>
    <p>Pontevedra, 23 de novembro de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>

