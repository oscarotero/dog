---
date: '2018-12-18'
id: G0427-271118-0002
page: 52816
number: 240
agency: Consellería do Mar
section: VI. Anuncios. a) Administración autonómica.
title: >-
  ORDE do 27 de novembro de 2018 pola que se autoriza a transmisión mortis causa
  mediante pacto de mellora da concesión administrativa e da batea Lufer I.
range: Orde
url: >-
  https://www.xunta.gal/dog/Publicados/2018/20181218/AnuncioG0427-271118-0002_gl.html
---
<p>Visto o expediente instruido para os efectos de transmisión da batea <em>Lufer I</em> e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 23 de novembro de 2018, María Esther Sánchez Romero solicita autorización para transmisión <em>mortis causa</em> mediante pacto de mellora do 50 % da concesión administrativa e da batea <em>Lufer I</em>, a favor do seu fillo Francisco Javier Creo Sánchez. </p>
    <p>Segundo. A solicitante presentou toda a documentación requirida para a tramitación deste tipo de procedementos.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administraciones públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde de 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión <em>mortis causa </em>mediante pacto de mellora a favor de Francisco Javier Creo Sánchez (52455099B), do 50 % da concesión administrativa e da batea que se indica a seguir:</p>
    <p>Identificación</p>
    <p>Tipo: batea.</p>
    <p>Nome: <em>Lufer I</em>.</p>
    <p>Situación: cuadrícula nº 65.</p>
    <p>Polígono: C.</p>
    <p>Distrito: Caramiñal (A Coruña).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 14.10.1964.</p>
    <p>Remate da vixencia: 15.12.2019.</p>
    <p>Actuales titulares: María Esther Sánchez (76451305H) 50 % privativo e Francisco Javier Creo Sánchez (52455099B) 50 % privativo.</p>
    <p>Novo titular: Francisco Javier Creo Sánchez (52455099B) 100 % privativo.</p>
    <p>O novo titular da concesión administrativa, queda subrogado nos dereitos e obrigas dos anteriores. </p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdicción contencioso-administrativa, que se interporá no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 27 de novembro de 2018</p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González<br>Xefe territorial da Coruña</p></footer>

