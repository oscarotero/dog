---
date: '2018-12-18'
id: G0424-071218-0007
page: 52810
number: 240
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 7 de decembro de 2018, da Xefatura Territorial da Coruña, de
  convocatoria para o levantamento das actas previas á ocupación correspondentes
  aos bens e dereitos afectados polo expediente de expropiación IN407A
  2017/166-1, nos concellos de Vimianzo e Dumbría.
range: Anuncio
url: >-
  https://www.xunta.gal/dog/Publicados/2018/20181218/AnuncioG0424-071218-0007_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese efectuar...», mediante este anuncio convócanse todas as persoas interesadas no acto de levantamento das actas previas á ocupación dos bens e dereitos afectados pola instalación eléctrica denominada LAT 66 kV en simple circuíto Monte Tourado-subestación colectora Regoelle 20-66/220 kV, nos concellos de Vimianzo e Dumbría (expediente IN407A 2017/166-1), acto que terá lugar nos propios predios segundo o calendario e os datos que se indican no cadro anexo que máis abaixo se detalla para, posteriormente, proceder á redacción final das ditas actas nas dependencias municipais que sinalen os propios concellos. </p>
    <p>Ao acto deberán comparecer as persoas propietarias ou titulares de dereitos sobre os bens afectados, por si ou representados por persoa debidamente autorizada, exhibindo o seu DNI/NIF así como os documentos acreditativos da titularidade.</p>
    <p>A Coruña, 7 de decembro de 2018</p>
    <footer><p>Isidoro Martínez Arca<br>Xefe territorial da Coruña</p></footer>

