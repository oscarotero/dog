---
date: '2018-04-05'
id: G0244-230318-0002
page: 18765
number: 66
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  EXTRACTO da Resolución do 21 de  marzo de 2018, da Secretaría Xeral da
  Emigración, pola que se aproban as bases reguladoras para a concesión, en
  réxime de concorrencia non competitiva, de subvencións para promover o
  autoemprego e a actividade emprendedora na Comunidade Autónoma galega das
  persoas galegas retornadas e dos seus descendentes, e se procede á súa
  convocatoria para o ano 2018 (PR937A).
range: Resolución
url: >-
  https://www.xunta.gal/dog/Publicados/2018/20180405/AnuncioG0244-230318-0002_gl.html
---
<p>BDNS (Identif.): 392281.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>As persoas que, residindo fóra de España, se establezan na Comunidade Autónoma galega:</p>
    <p>1. As persoas galegas e nacidas en Galicia.</p>
    <p>2. Os cónxuxes ou persoas con unión análoga á conxugal e os descendentes das persoas galegas e nacidas en Galicia ata o segundo grao de consanguinidade incluído. </p>
    <p>3. As persoas beneficiarias das Bolsas Excelencia Mocidade Exterior convocadas pola Secretaría Xeral da Emigración.</p>
    <p>Segundo. Obxecto</p>
    <p>Establecer as bases que regularán o procedemento de concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas e dos seus descendentes, subvencionando os gastos que supón o seu establecemento como persoas traballadoras autónomas ou por conta propia, ou como socias traballadoras de sociedades laborais ou cooperativas de traballo asociado.</p>
    <p>Terceiro. Bases reguladoras </p>
    <p>Resolución do 21 de marzo de 2018, da Secretaría Xeral da Emigración, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas e dos seus descendentes, e se procede á súa convocatoria para o ano 2018 (PR937A). </p>
    <p>Cuarto. Importe </p>
    <p>Para a concesión destas subvencións destinarase un crédito total de 200.000 euros con cargo á aplicación orzamentaria 04.30.312 C.470.0.</p>
    <p>Quinto. Prazo de presentación de solicitudes </p>
    <p>O prazo de presentación das solicitudes comezará a contar a partir do día seguinte ao da publicación desta resolución no Diario Oficial de Galicia e rematará o 28 de setembro de 2018. </p>
    <p>Santiago de Compostela, 21 de marzo de 2018 </p>
    <footer><p>Antonio Rodríguez Miranda<br>Secretario xeral da Emigración</p></footer>

