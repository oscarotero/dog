---
date: '2018-04-05'
id: G0426-220318-0011
page: 18931
number: 66
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 21 de marzo de 2018, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses o acordo adoptado por este xurado relativo
  ao monte de Savane, no concello de Navia de Suarna (expediente 34/92).
range: Anuncio
url: >-
  https://www.xunta.gal/dog/Publicados/2018/20180405/AnuncioG0426-220318-0011_gl.html
---
<p>Na sesión celebrada polo Xurado Provincial o día 6 de marzo de 2018, figura o seguinte acordo: </p>
    <p>Monte de Savane (expediente 34/92), no termo municipal de Navia de Suarna, e clasificado como veciñal en man común mediante a Resolución do Xurado Provincial do 29 de marzo de 1993. Con data do 16 de febreiro de 2018 ten entrada copia da Sentenza firme ditada polo Xulgado de Primeira Instancia e Instrución número 1 da Fonsagrada, do 28 de decembro de 2017, ditada no procedemento ordinario 55/2017, na cal, estimando a demanda presentada, se declara: «(...) que o monte de Savane é abertal, de voces, varas ou fabeo, comunidade de tipo romano, e que José López López é un dos seus copropietarios. Condeno a demandada a aterese á anterior manifestación, facendo renuncia a favor de José López López e demais copropietarios do monte abertal de Savane e absténdose de realizar actos de desfrute ou posesión sobre el. Remítase oficio ao Xurado Provincial de Montes Veciñais en Man Común de Lugo con certificación da presente sentenza (...)». Examinada a dita sentenza, o xurado, por unanimidade, acorda dar cumprimento ao establecido nela e proceder a anular a clasificación e á cancelación da inscrición do monte no Rexistro de Montes Veciñais en Man Común.</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio deste anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o dito acordo. </p>
    <p>Este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Lugo, 21 de marzo de 2018</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo<br></p></footer>

