---
date: '2018-04-05'
id: G0426-220318-0012
page: 18929
number: 66
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 21 de marzo de 2018, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses os acordos adoptados por este xurado,
  relativos á revisión do bosquexo do expediente 35/78 e un máis.
range: Anuncio
url: >-
  https://www.xunta.gal/dog/Publicados/2018/20180405/AnuncioG0426-220318-0012_gl.html
---
<p>Como consecuencia da entrada en vigor da Lei 7/2012, do 28 de xuño, de montes de Galicia, e coa finalidade de levar a cabo o establecido na disposición transitoria décimo terceira con respecto á revisión de bosquexos de montes veciñais en man común, o xurado, na reunión que tivo lugar o 17 de setembro de 2012, acordou solicitar ao Servizo de Montes a realización de propostas de revisión e elaboración de cartografías actualizadas dos montes veciñais da provincia, susceptibles de tal adecuación.</p>
    <p>En relación con isto, na sesión que tivo lugar polo xurado provincial o día 6 de marzo de 2018, figuran os seguintes acordos:</p>
    <p>Monte Carracedo e Rioseco (expediente 35/78), pertencente aos veciños da parroquia de Bretoña, no termo municipal da Pastoriza, clasificado polo xurado con data do 5 de febreiro de 1979. Con data do 23 de febreiro de 2018, o Servizo de Montes elabora unha proposta de novo bosquexo para o monte Carracedo e Rioseco, axustando a superficie a unha cartografía actualizada na súa zona estremeira con zonas de concentración parcelaria, quedando o monte cunha superficie de 263,03 hectáreas de conformidade coa nova cartografía. Examinada a devandita proposta, o xurado, por unanimidade, acorda aceptala e proceder á oportuna incorporación dos bosquexos aos expedientes, e constancia segundo o Rexistro de Montes Veciñais en Man Común, de conformidade co dito anteriormente.</p>
    <p>Monte Coto das Louseiras de Xemil (expediente 36/78), pertencente aos veciños do lugar de Xemil, da parroquia de Bretoña, no termo municipal da Pastoriza, clasificado polo xurado con data do 5 de febreiro de 1979. Con data do 23 de febreiro de 2018, o Servizo de Montes elabora unha proposta de novo bosquexo para o monte Coto das Louseiras de Xemil, axustando a superficie a unha cartografía actualizada na súa zona estremeira con zonas de concentración parcelaria, quedando o monte cunha superficie de 224,80 hectáreas de conformidade coa nova cartografía. Examinada a devandita proposta, o xurado, por unanimidade, acorda aceptala e proceder á oportuna incorporación do bosquexo ao expediente, e constancia segundo o Rexistro de Montes Veciñais en Man Común, de conformidade co dito anteriormente.</p>
    <p>Este anuncio publicarase no <em>Diario Oficial de Galicia</em> de acordo co establecido na disposición décimo terceira da Lei 7/2012, do 28 de xuño, de montes de Galicia.</p>
    <p>Lugo, 21 de marzo de 2018</p>
    <footer><p>María Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>

