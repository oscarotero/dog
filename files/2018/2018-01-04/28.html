---
date: '2018-01-04'
id: L239-151217-0001
page: 1082
number: 3
agency: Concello do Porriño
section: VI. Anuncios. b) Administración local.
title: >-
  ANUNCIO de aprobación do expediente e prego de condicións técnicas, xurídicas
  e económico-administrativas que rexen a licitación da venda de catro parcelas
  de titularidade municipal no ámbito do SUR PPI número 5.
range: Anuncio
url: >-
  https://www.xunta.gal/dog/Publicados/2018/20180104/AnuncioL239-151217-0001_gl.html
---
<p>Mediante Decreto do 23 de outubro de 2017 foi aprobado o expediente e prego de condicións técnicas, xurídicas e económico-administrativas que rexen a licitación da venda de catro parcelas de titularidade municipal no ámbito do SUR PPI número 5 sitas no concello do Porriño, de conformidade co establecido no artigo 22 da Lei 7/1985, de bases de réxime local, mediante acordo que ten o seguinte contido literal.</p>
    <p>«1º. Aprobar o prego de condicións técnicas, xurídicas e económico-administrativas que rexerá a licitación para a adxudicación da venda de 4 parcelas de titularidade municipal de 4.164,74 m2 e cunha edificabilidade máxima industrial de 3.760,34 m2 mediante procedemento aberto e de concurso.</p>
    <p>2°. Aprobar o expediente de contratación e dispor a apertura do procedemento de adxudicación, convocando licitación mediante publicación no <em>Diario Oficial de Galicia</em>, <em>Boletín Oficial</em> da provincia e taboleiro de edictos do concello e páxina web do concello.</p>
    <p>3º. Unha vez rematado o prazo de presentación de ofertas déase conta das ofertas presentadas pola mesa de contratación ao órgano de contratación para a continuación do procedemento ata a adxudicación da licitación».</p>
    <p>O que se fai público para xeral coñecemento para que os interesados presenten as alegacións, reclamacións e suxestións que consideren convenientes no prazo de 30 días, en cumprimento do estipulado pola lexislación vixente.</p>
    <p>O Porriño, 26 de outubro de 2017</p>
    <footer><p>Eva García de la Torre<br>Alcaldesa</p></footer>

