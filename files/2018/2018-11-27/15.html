---
date: '2018-11-27'
id: G2410-071118-0001
page: 50275
number: 226
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 225/2018).
range: Edicto
url: >-
  https://www.xunta.gal/dog/Publicados/2018/20181127/AnuncioG2410-071118-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 225/2018 deste xulgado do social, seguido por instancia de Fernando Lueiro Barbazán contra Compañía de Protección y Vigilancia Galaica, S.A. e Fogasa, se ditaron as seguintes resolucións cuxa parte dispositiva é do teor literal seguinte:</p>
    <p>«Auto:</p>
    <p>Maxistrada xuíza: Elena Calleja Curros.</p>
    <p>Santiago de Compostela, 6 de novembro de 2018.</p>
    <p>Parte dispositiva:</p>
    <p>Dispoño despachar orde xeral de execución da Sentenza 264/2018, do 8 de xuño de 2018, ditada no procedemento ordinario 19/2016 a favor da parte executante, Fernando Lueiro Barbazán, contra Compañía de Protección y Vigilancia Galaica, S.A. e Fogasa, parte executada, por importe de 2.793,66 euros en concepto de principal (2.229,31 euros en concepto de salarios e vacacións non desfrutadas, 564,35 euros en concepto de xuros do artigo 29.3 do Estatuto dos traballadores respecto da cantidade anterior) máis outros 279,36 euros que se fixan provisionalmente en concepto de xuros que, de ser o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Contra este auto poderase interpor recurso de reposición, ante este órgano xudicial, no prazo dos tres días hábiles seguintes ao da súa notificación. </p>
    <p>Así o acorda e asina SSª. Dou fe.</p>
    <p>A maxistrada xuíza A letrada da Administración de xustiza</p>
    <p>Decreto:</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, 6 de novembro de 2018.</p>
    <p>Parte dispositiva:</p>
    <p>Acordo, en cumprimento do requisito que se contén no artigo 276.3 e previo á estimación nesta executoria da pervivencia da declaración de insolvencia da parte executada, Compañía de Protección y Vigilancia Galaica, S.A., dar audiencia previa á parte demandante, Fernando Lueiro Barbazán e o Fondo de Garantía Salarial, polo prazo de quince días para que poidan sinalar a existencia de novos bens; do seu resultado acordarase o procedente.</p>
    <p>Notifíqueselles ás partes e fágaselles saber que, en aplicación do mandato contido no artigo 53.2 da Lei reguladora da xurisdición social (LXS), no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Contra esta resolución cabe recurso directo de revisión que se deberá interpor ante quen dita a resolución no prazo de tres días hábiles seguintes ao da súa notificación, con expresión da infracción cometida nela ao xuízo do recorrente (artigo 188 da Lei reguladora da xurisdición social (LXS). </p>
    <p>A letrada da Administración de xustiza».</p>
    <p>Para que sirva de notificación en legal forma a Compañía de Protección y Vigilancia Galaica, S.A., en ignorado paradoiro, expido este edicto para a súa inserción no Diario Oficial de Galicia.</p>
    <p>Santiago de Compostela, 6 de novembro de 2018</p>
    <footer><p>A letrada da Administración de xustiza</p></footer>

