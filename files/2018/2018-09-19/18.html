---
date: '2018-09-19'
id: G0424-310818-0003
page: 42783
number: 179
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de agosto de 2018, da Dirección Xeral de Enerxía e Minas, pola
  que se outorgan as autorizacións administrativas previa e de construción do
  parque eólico Sasdónigas fase II, sito nos concellos de Mondoñedo e de Abadín
  e promovido por Norvento, S.L. (LU-11/125-EOL).
range: Resolución
url: >-
  https://www.xunta.gal/dog/Publicados/2018/20180919/AnuncioG0424-310818-0003_gl.html
---
<p>Examinado o expediente iniciado por solicitude de Norvento, S.L. en relación coas autorizacións administrativas previa e de construción do parque eólico Sasdónigas fase II (en diante, o parque eólico), constan os seguintes</p>
    <p>Antecedentes de feito:</p>
    <p>Primeiro. Mediante a Resolución do 20 de decembro de 2010 pola que se aproba a relación de anteproxectos de parques eólicos seleccionados ao abeiro da Orde do 29 de marzo de 2010 para a asignación de 2.325 MW de potencia na modalidade de novos parques eólicos en Galicia (DOG núm. 248, do 28 de decembro), admitiuse a trámite o parque eólico Sasdónigas fase II, cunha potencia de 9 MW e promovido por Norvento, S.L. (en diante, o promotor).</p>
    <p>Segundo. O 30.12.2010, o promotor solicitou a autorización administrativa, a aprobación do proxecto de execución, a inclusión no réxime especial e a declaración de utilidade pública, en concreto, para o parque eólico.</p>
    <p>Terceiro. O 22.2.2011, o promotor solicitou a aprobación do proxecto sectorial do parque eólico.</p>
    <p>Cuarto. Mediante a Resolución do 15 de decembro de 2011, da Xefatura Territorial da Consellería de Economía e Industria de Lugo (en diante, a xefatura territorial), someteuse a información pública a solicitude de autorización administrativa previa, a autorización administrativa de construción, a declaración de utilidade pública, en concreto, o proxecto sectorial de incidencia supramunicipal e o estudo de impacto ambiental do parque eólico Sasdónigas fase II.</p>
    <p>O dito acordo publicouse no Diario Oficial de Galicia do 6 de febreiro de 2012, no Boletín Oficial da provincia de Lugo do 19 de xaneiro e no xornal La Voz de Galicia do 20 de xaneiro. Así mesmo, permaneceu exposta ao público nos taboleiros de anuncios dos concellos afectados (Mondoñedo e Abadín), da xefatura territorial, e da Xefatura Territorial da Consellería de Medio Ambiente e Ordenación do Territorio de Lugo, que emitiron os correspondentes certificados de exposición pública. </p>
    <p>A continuación resúmese o contido das alegacións presentadas durante o período de información pública, recollidas no anexo desta resolución: </p>
    <p>– Existencia de erros na relación de bens e dereitos afectados, maioritariamente en relación coa titularidade dos predios afectados e cos tipos de cultivos.</p>
    <p>– A Asociación para a Defensa Ecolóxica de Galiza (Adega) expón que o parque eólico se localiza na área de influencia de espazos da Rede Natura, a menos de 500 metros da ampliación do LIC Serra do Xistral, que afecta hábitats prioritarios, fundamentalmente breixeiras húmidas atlánticas, que as instalacións están a menos de 500 metros do Camiño de Santiago, que teñen dúbidas sobre a validez do estudo de impacto ambiental, que a lagarta da braña (Zootoca vivipara) e o voitre negro (Aegypius monachus) están presentes na área de estudo, e que a clasificación do solo vixente non é compatible coa instalación do parque eólico.</p>
    <p>Quinto. O 9.11.2011, a xefatura territorial emitiu o informe sobre o proxecto do parque eólico.</p>
    <p>Sexto. O 19.12.2011, a xefatura territorial remitiulles, para a emisión dos correspondentes condicionados técnicos, as separatas do proxecto de execución do parque eólico aos seguintes organismos: Concello de Abadín e Concello de Mondoñedo.</p>
    <p>Sétimo. O 6.3.2012, a xefatura territorial reiterou a solicitude da emisión do correspondente condicionado técnico ao Concello de Abadín.</p>
    <p>Oitavo. O 6.3.2012, a xefatura territorial reiterou a solicitude da emisión do correspondente condicionado técnico ao Concello de Mondoñedo.</p>
    <p>Noveno. A xefatura territorial remitiulles, para a emisión dos correspondentes condicionados técnicos, as separatas do proxecto de execución do parque eólico ás seguintes empresas de servizo público: Retegal e Retevisión I, S.A.</p>
    <p>Décimo. O 12.3.2012, Retegal emitiu o correspondente condicionado. O 12.4.2012, o promotor deu resposta ao citado condicionado.</p>
    <p>Décimo primeiro. O 19.3.2012 e o 2.4.2012, Retevisión I, S.A. emitiu os correspondentes condicionados. O 17.4.2012 e o 27.4.2012, o promotor manifestou a súa conformidade.</p>
    <p>Décimo segundo. O 29.4.2013, o promotor solicitou á Dirección Xeral de Industria, Enerxía e Minas modificacións do proxecto consistentes, de forma xeral, nas variacións das posicións da torre meteorolóxica e do aeroxerador denominado SD03, debido aos requirimentos establecidos pola Dirección Xeral de Patrimonio Cultural sobre o estudo de impacto ambiental do parque eólico.</p>
    <p>Décimo terceiro. O 13.5.2013, a xefatura territorial reiterou a solicitude da emisión do correspondente condicionado técnico, feita o 22.3.2013, á Confederación Hidrográfica do Miño-Sil.</p>
    <p>Décimo cuarto. O 26.11.2013, a xefatura territorial remitiu o expediente do parque eólico á Dirección Xeral de Enerxía e Minas para continuar coa tramitación do procedemento.</p>
    <p>Décimo quinto. Mediante a Resolución do 4 de agosto de 2015, a Dirección Xeral de Enerxía e Minas aceptou ás modificacións a que se fai referencia no antecedente de feito décimo segundo. </p>
    <p>Décimo sexto. O 24.11.2017, de acordo co establecido na disposición transitoria terceira da Lei 5/2017, do 19 de outubro, o promotor solicitou a tramitación do expediente de acordo co procedemento establecido pola dita lei.</p>
    <p>Décimo sétimo. O 7.12.2017, o promotor solicitou a declaración de interese especial para o parque eólico. O 21.12.2017, o Consello da Xunta de Galicia declarou o parque eólico como proxecto de interese especial.</p>
    <p>Décimo oitavo. O 19.6.2018, a Dirección Xeral de Enerxía e Minas remitiu, para a emisión dos correspondentes condicionados técnicos, as separatas modificadas do proxecto de execución do parque eólico aos seguintes organismos e empresas de servizo público: Cellnex Telecom, S.A., Concello de Abadín, Concello de Mondoñedo, Confederación Hidrográfica do Miño-Sil e Retegal.</p>
    <p>Décimo noveno. O 28.6.2018, Cellnex Telecom, S.A. emitiu o correspondente condicionado. O 18.7.2018 o promotor manifestou a súa conformidade.</p>
    <p>Vixésimo. O 16.7.2018, a dirección xeral reiterou a solicitude da emisión do correspondente condicionado técnico ao Concello de Abadín.</p>
    <p>Vixésimo primeiro. O 16.7.2018, a dirección xeral reiterou a solicitude da emisión do correspondente condicionado técnico ao Concello de Mondoñedo.</p>
    <p>Vixésimo segundo. O 16.7.2018, a dirección xeral reiterou a solicitude da emisión do correspondente condicionado técnico á Confederación Hidrográfica do Miño-Sil.</p>
    <p>Vixésimo terceiro. O 20.7.2018, Retegal emitiu o correspondente condicionado. O 1.8.2018, o promotor manifestou a súa conformidade.</p>
    <p>Vixésimo cuarto. O 13.7.2018, Ramón José Candia Díaz, presentou no Rexistro Xeral da Xunta de Galicia en Vilalba, un escrito en relación coa titularidade de predios afectados.</p>
    <p>Vixésimo quinto. O 23.7.2018, a Dirección Xeral de Ordenación do Territorio e Urbanismo emitiu, en relación co proxecto sectorial do parque eólico, o informe ao que fai referencia o artigo 33.5 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro.</p>
    <p>Vixésimo sexto. O 31.7.2018, o Servizo de Enerxías Renovables e Eficiencia Enerxética emitiu informe en relación coa addenda ao proxecto de execución. Parque eólico Sasdónigas fase II. Xullo 2018, presentada polo promotor o 12.7.2018.</p>
    <p>Vixésimo sétimo. O 1.8.2018, a Dirección Xeral de Calidade e Avaliación Ambiental e Cambio Climático formulou a declaración de impacto ambiental relativa ao parque eólico, que se fixo pública mediante a Resolución do 2 de agosto de 2018, da Dirección Xeral de Enerxía e Minas.</p>
    <p>Vixésimo oitavo. O parque eólico conta cos dereitos de acceso e conexión á rede de distribución para unha potencia de 9,9 MW, de acordo co informe do xestor da dita rede.</p>
    <p>Aos antecedentes de feito descritos sonlle de aplicación os seguintes</p>
    <p>Fundamentos de dereito:</p>
    <p>Primeiro. A Dirección Xeral de Enerxía e Minas é competente para resolver este procedemento con fundamento no Decreto 135/2017, do 28 de decembro, polo que se establece a estrutura orgánica da Consellería de Economía, Emprego e Industria, e no artigo 34.1 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia.</p>
    <p>Segundo. No expediente instruído para o efecto cumpríronse os trámites de procedemento establecidos na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 4/2014, do 8 de maio, e pola Lei 5/2017, do 19 de outubro, na Lei 30/1992, do 26 de novembro, de réxime xurídico das administracións públicas e do procedemento administrativo común, consonte a disposición transitoria terceira da Lei 39/2015, do 1 de outubro, do procedemento administrativo común das administracións públicas, e demais normas vixentes de aplicación. </p>
    <p>Terceiro. En relación coas alegacións presentadas durante a tramitación do expediente, visto o seu contido e as respostas efectuadas polo promotor, cómpre manifestar o seguinte:</p>
    <p>1. En relación coa titularidade e características dos bens e dereitos afectados, tomouse razón de todas as manifestacións e documentos presentados polas persoas interesadas e corresponde á fase de levantamento de actas previas, dentro do eventual procedemento expropiador, a determinación efectiva da titularidade dos bens e dereitos afectados e das súas características (localización, extensión, tipo de aproveitamento...), así como das afeccións reais do proxecto sobre eles. </p>
    <p>2. Co obxecto de aclarar as alegacións de carácter ambiental presentadas, cabe indicar que este proxecto foi sometido a trámite de avaliación de impacto ambiental, resultado do cal a Dirección Xeral de Calidade e Avaliación Ambiental e Cambio Climático formulou o 1.8.2018 a declaración de impacto ambiental, con carácter previo á autorización do parque eólico, onde se recollen as condicións desde un punto de vista ambiental nas cales pode desenvolverse o proxecto, así como as medidas correctoras e compensatorias necesarias.</p>
    <p>De acordo con todo o que antecede, e no exercicio das competencias que teño atribuídas,</p>
    <h2>RESOLVO:</h2>
    <p>Primeiro. Outorgar a autorización administrativa previa para o parque eólico Sasdónigas fase II, sito nos concellos de Abadín e de Mondoñedo (Lugo) e promovido pola sociedade Norvento, S.L., para unha potencia de 9 MW.</p>
    <p>Segundo. Outorgar a autorización administrativa de construción para o proxecto de execución do parque eólico composto polos seguintes documentos, todos eles asinados polo enxeñeiro industrial Pablo Fernández Castro, colexiado nº 985/201 do ICAI:</p>
    <p>– Proxecto de execución. Parque eólico Sasdónigas fase II. Decembro 2010.</p>
    <p>– Addenda ao proxecto de execución. Parque eólico Sasdónigas fase II. Xullo 2018.</p>
    <p>As características principais recollidas no proxecto son as seguintes:</p>
    <p>Solicitante: Norvento, S.L.</p>
    <p>Domicilio: rúa Ramón María Aller Ulloa. Polígono Industrial As Gándaras, nº 23, 27003 Lugo.</p>
    <p>Denominación: parque eólico Sasdónigas fase II.</p>
    <p>Potencia admitida a trámite: 9 MW.</p>
    <p>Potencia que se vai evacuar: 9 MW.</p>
    <p>Concellos afectados: Mondoñedo e Abadín (Lugo).</p>
    <p>Produción media anual neta estimada: 33.167 MWh/ano. </p>
    <p>Orzamento de execución material: 5.846.115,05 euros.</p>
    <p>Coordenadas perimétricas da poligonal do parque eólico:</p>
    <table>
     <tbody>
      <tr>
       <td rowspan="2">P.E. Sasdónigas fase II
        Vértices poligonal</td>
       <td colspan="2">Coordenadas UTM
        (ETRS 89, fuso 29)</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>1</td>
       <td>626.275,19</td>
       <td>4.808.786,45</td>
      </tr>
      <tr>
       <td>2</td>
       <td>627.875,20</td>
       <td>4.808.786,46</td>
      </tr>
      <tr>
       <td>3</td>
       <td>629.375,21</td>
       <td>4.807.236,47</td>
      </tr>
      <tr>
       <td>4</td>
       <td>630.875,22</td>
       <td>4.807.436,49</td>
      </tr>
      <tr>
       <td>5</td>
       <td>630.875,22</td>
       <td>4.807.036,48</td>
      </tr>
      <tr>
       <td>6</td>
       <td>628.875,22</td>
       <td>4.805.786,46</td>
      </tr>
      <tr>
       <td>7</td>
       <td>627.225,21</td>
       <td>4.806.236,45</td>
      </tr>
      <tr>
       <td>8</td>
       <td>627.725,20</td>
       <td>4.808.186,46</td>
      </tr>
      <tr>
       <td>9</td>
       <td>626.275,19</td>
       <td>4.808.586,45</td>
      </tr>
     </tbody>
    </table>
    <p>Localización dos aeroxeradores:</p>
    <table>
     <tbody>
      <tr>
       <td colspan="3">Coordenadas UTM (ETRS 89, fuso 29)</td>
      </tr>
      <tr>
       <td>Nº aeroxerador</td>
       <td>X</td>
       <td>Y</td>
      </tr>
      <tr>
       <td>SD01</td>
       <td>628.010,20</td>
       <td>4.808.347,46</td>
      </tr>
      <tr>
       <td>SD02</td>
       <td>628.184,20</td>
       <td>4.808.162,46</td>
      </tr>
      <tr>
       <td>SD03</td>
       <td>627.768,20</td>
       <td>4.808.452,46</td>
      </tr>
     </tbody>
    </table>
    <p>Localización da torre meteorolóxica:</p>
    <table>
     <tbody>
      <tr>
       <td colspan="3">Coordenadas UTM (ETRS 89, fuso 29)</td>
      </tr>
      <tr>
       <td>Torre</td>
       <td>X</td>
       <td>Y</td>
      </tr>
      <tr>
       <td>TM_SD01</td>
       <td>627.755,20</td>
       <td>4.808.676,46</td>
      </tr>
     </tbody>
    </table>
    <p>Características técnicas das instalacións:</p>
    <p>– 3 aeroxeradores V-Vestas 112 de 3 MW de potencia máxima unitaria con xerador asíncrono, montados sobre fuste tubular metálico, cunha altura ata a buxa de 94 metros e un diámetro de rotor de 112 metros.</p>
    <p>– 3 centros de transformación de 3.450 kVA de potencia nominal unitaria e relación de transformación 0,65/20 kV, Dyn5, instalados unitariamente no interior da góndola de cada aeroxerador coa súa correspondente aparellaxe de seccionamento, manobra e protección.</p>
    <p>– 1 torre meteorolóxica autoportante de 94 metros de altura, equipada con anemómetros, cataventos, medidores de temperatura e de presión e logger rexistrador.</p>
    <p>– Liñas eléctricas soterradas de 20 kV de tensión nominal en canalización entubada para a evacuación de enerxía xerada, de interconexión entre centros de transformación 0,65/20 kV e subestación transformadora 20/132 kV.</p>
    <p>– Sistema 20 kV con celas de liña, seccionamento, remonte, medida e protección, e aparellaxe de medición e telecontrol que se instalará na subestación eléctrica transformadora 20/132 kV do parque eólico Sasdónigas, pertencente ao mesmo promotor (expediente 113-EOL).</p>
    <p>A presente autorización axustarase ao cumprimento das seguintes condicións:</p>
    <p>1. Consonte o disposto no artigo 4 do Decreto 455/1996, do 7 de novembro, de fianzas en materia ambiental, Norvento, S.L. constituirá, con carácter previo ao inicio das obras, unha fianza para garantir o cumprimento do deber de restaurar os terreos ocupados polo parque eólico na fase de obras. O importe da fianza fíxase, por proposta da Dirección Xeral de Calidade Ambiental e Cambio Climático, en 63.134 euros.</p>
    <p>A dita fianza depositarase na Caixa Xeral de Depósitos da Consellería de Facenda da Xunta de Galicia, en calquera das formas sinaladas no artigo 11.3 do Decreto 1775/1967, do 22 de xullo, sobre réxime de instalación, ampliación e traslado de industrias. A súa devolución efectuarase de acordo co establecido no artigo 6 do Decreto 455/1996, do 7 de novembro, unha vez depositada a fianza para garantir o deber de restaurar os terreos ocupados na fase de desmantelamento.</p>
    <p>2. Para a inscrición da instalación no Rexistro Autonómico creado pola Orde da Consellería de Industria e Comercio do 5 de xuño de 1995 (DOG núm. 135, do 14 de xullo), o promotor efectuará a correspondente solicitude, de acordo co procedemento regulamentariamente establecido.</p>
    <p>3. A instalación adaptarase ao procedemento de captación e procesamento de datos de produción de enerxía eléctrica de Galicia regulamentado pola Orde da Consellería de Innovación e Industria, do 23 de xaneiro de 2009, pola que se establece o procedemento para a captación e procesamento dos datos de produción enerxética das instalacións acollidas ao réxime especial de produción de enerxía eléctrica na Comunidade Autónoma de Galicia (DOG núm. 37, do 23 de febreiro).</p>
    <p>4. De conformidade coa disposición transitoria cuarta, número 3, da Lei 5/2017, do 19 de outubro, de fomento da implantación de iniciativas empresariais en Galicia, o promotor disporá dun prazo de tres anos, contados desde a notificación da autorización administrativa de construción, para solicitar a correspondente autorización de explotación. En caso de incumprimento, poderá producirse a revogación das mencionadas autorizacións nos termos establecidos no número 10 do artigo 53 da Lei 24/2013, do 26 de decembro, do sector eléctrico, ou norma que a substitúa.</p>
    <p>5. O parque eólico deberá cumprir cos requisitos que se recollan nos procedementos de operación aprobados polo Ministerio para a Transición Ecolóxica, que lle resulten de aplicación.</p>
    <p>6. Conxuntamente coa solicitude de autorización de explotación das instalacións, o promotor deberá presentar, ante a xefatura territorial, un certificado de final de obra subscrito por técnico facultativo competente, no cal conste que a instalación se realizou de acordo coas especificacións contidas no proxecto de execución aprobado, así como coas prescricións da regulamentación técnica aplicable á materia e, así mesmo, deberá presentar ante esta dirección xeral un plano As built e outro plano cartográfico en formato shape das instalacións do parque eólico, de acordo co artigo 132 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>7. Previamente ao inicio das obras, o promotor deberá presentar ante esta dirección xeral un estudo ambiental de sinerxías que inclúa as infraestruturas de evacuación, así como as posibles afeccións a infraestruturas próximas.</p>
    <p>8. Unha vez construídas as instalacións autorizadas, e con carácter previo á súa posta en servizo, a Xefatura Territorial da Consellería de Economía, Emprego e Industria de Lugo inspeccionarán a totalidade das obras e montaxes efectuadas e verificará o cumprimento das condicións establecidas nesta resolución e as demais que sexan de aplicación, incluídas as contidas na declaración de impacto ambiental formulada o 1.8.2018 pola Dirección Xeral de Calidade Ambiental e Cambio Climático.</p>
    <p>9. No caso de que se manifestasen perturbacións na recepción do sinal de televisión, directamente atribuíbles ás instalacións do parque eólico Norvento, S.L. deberá adoptar as medidas necesarias para devolverlle á recepción do sinal as anteriores condicións de calidade.</p>
    <p>10. De acordo co establecido no artigo 53.10 da Lei 24/2013, do 26 de decembro, do sector eléctrico, o incumprimento das condicións e requisitos establecidos nas autorizacións ou a variación substancial dos presupostos que determinaron o seu outorgamento poderán dar lugar á revogación das autorizacións, logo de interesado.</p>
    <p>11. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>12. Norvento, S.L. deberá presentar ante a Dirección Xeral de Enerxía e Minas o preceptivo acordo favorable da Axencia Estatal de Seguridade Aérea con anterioridade e previamente ao inicio das obras de construción do parque eólico Sasdónigas fase II.</p>
    <p>13. Esta resolución publicarase no Diario Oficial de Galicia de acordo co establecido no artigo 34 da Lei 8/2009, do 22 de decembro.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o conselleiro de Economía, Emprego e Industria da Xunta de Galicia, no prazo dun mes contado a partir do día seguinte ao da súa notificación, de conformidade cos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Santiago de Compostela, 3 de agosto de 2018</p>
    <footer><p>Ángel Bernardo Tahoces<br>Director xeral de Enerxía e Minas </p></footer>
    <h2>ANEXO</h2>
    <p>1. Alegacións presentadas durante o período de información pública indicado no antecedente de feito cuarto:</p>
    <p>María Consolación Cabanas Díaz, o 29.12.2011; Alejo Oseira Cabanas, o 13.1.2012; Mª Lourdes Rodríguez Maseda, o 13.1.2012, o 16.1.2012 e o 15.4.2013; Eugenio Cabanas Basanta, o 20.1.2012; Saturnino Méndez Oseira, o 20.1.2012; Feliciano García Carreiras, o 27.1.2012; José Chao Vega, en representación da Asociación para a Defensa Ecolóxica de Galiza (Adega), o 10.3.2012. </p>

