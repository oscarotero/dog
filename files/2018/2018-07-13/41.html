---
date: '2018-07-13'
id: G0426-030718-0002
page: 33530
number: 134
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 29 de xuño de 2018, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo adoptado por este xurado, relativo ao monte
  Toxiza, Braña, Pena do Boi e Pombeiro, do concello de Mondoñedo (expediente
  17/79).
range: Anuncio
url: >-
  https://www.xunta.gal/dog/Publicados/2018/20180713/AnuncioG0426-030718-0002_gl.html
---
<p>Na sesión celebrada polo xurado provincial o día 14 de xuño de 2018, figura o seguinte acordo: </p>
    <p>Monte Toxiza, Braña, Pena do Boi e Pombeiro (expediente 17/79), pertencente aos veciños da parroquia de Figueiras, no termo municipal de Mondoñedo, e clasificado con data do 26 de novembro de 1979. Con data do 5 de decembro de 2017, recíbese escrito de Justo Sánchez Fernández, que actúa como presidente da comunidade, en que solicita a homologación do deslindamento entre o monte veciñal e predios particulares, que foi deslindado no seu momento como monte de utilidade pública. Achega documentación dixital e fotográfica elaborada por unha empresa contratada pola comunidade a partir da dixitalización do plano do amolloamento contrastado cos límites físicos existentes no terreo. Con data do 15 de marzo de 2018, o Servizo de Montes elabora un informe-proposta de deslindamento parcial do monte (nº 93/17), que consta dunha memoria e da planimetría resultante. Na memoria consta que o monte Pena do Boi e Pombeiro estaba incluído no catálogo de utilidade pública co número 44 e foi deslindado por resolución do Ministerio de Agricultura o 30 de xuño de 1956. A parte de Toxiza e Braña non chegou a deslindarse. O amolloamento de Pena do Boi e Pombeiro foi aprobado con data do 8 de marzo de 1962 e publicado no BOP de Lugo o 14 de marzo de 1962, e estes planos foron copiados e remitidos á comunidade de Figueiras para que referenciasen o plano para realizar a proposta de delimitación do monte. Feitas as comprobacións e matizacións pertinentes que constan na devandita memoria, o Servizo de Montes propón que o monte Pena do Boi e Pombeiro quede definido pola cartografía que se xunta. Como consecuencia dos axustes realizados, resulta unha superficie de 293,02 ha, e queda o conxunto do monte Toxiza, Braña, Pena do Boi e Pombeiro cunha superficie total de 1.037 ha. A parte de Toxiza e Braña está pendente doutra proposta de deslindamento con particulares que se deberá tramitar conforme o disposto no artigo 54 e con outras comunidades, de acordo co artigo 53 da Lei 7/2012, de montes de Galicia. En vista do anterior, o xurado, por unanimidade, acorda, aceptando a proposta do Servizo de Montes, homologar o deslindamento referido, e facer as oportunas correccións no expediente, de conformidade co informe do Servizo de Montes.</p>
    <p>Contra este acordo, desde o día seguinte ao da súa publicación no <em>Diario Oficial de Galicia</em>, poderá interpoñerse recurso potestativo de reposición ante o Xurado Provincial de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa. </p>
    <p>Lugo, 29 de xuño de 2018</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo</p></footer>

