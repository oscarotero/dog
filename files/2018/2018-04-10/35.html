---
date: '2018-04-10'
id: C3Q2-020418-0003
page: 19613
number: 69
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 15 de marzo de 2018 pola que se fai pública a aprobación
  definitiva da modificación puntual número 2 do proxecto sectorial do parque
  empresarial de Mos (Pontevedra), aprobada mediante Acordo do Consello da Xunta
  de Galicia do 8 de marzo de 2018.
range: Resolución
url: >-
  https://www.xunta.gal/dog/Publicados/2018/20180410/AnuncioC3Q2-020418-0003_gl.html
---
<p>En cumprimento do disposto no artigo 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, faise pública a aprobación definitiva, mediante Acordo do Consello da Xunta de Galicia do 8 de marzo de 2018, da modificación puntual número 2 do proxecto sectorial do parque empresarial de Mos (Pontevedra).</p>
    <p>Así mesmo, en virtude do artigo 4 da Lei 10/1995, do 23 de novembro, de ordenación do territorio de Galicia, fanse públicas as disposicións normativas modificadas, para a súa entrada en vigor. Os artigos modificados son os seguintes:</p>
    <p>Artigo 2.1.2. <em>Segregacións</em></p>
    <p>Non se permite a segregación de parcelas para formar outras de menores dimensións que as determinadas como mínimas no planeamento segundo ás condicións particulares das distintas zonas da ordenación.</p>
    <p>Artigo 2.1.4. <em>Principais magnitudes da ordenación do solo</em></p>
    <p>As principais magnitudes da ordenación do solo reflíctense no cadro adxunto:</p>
    <table>
     <thead>
      <tr>
       <td></td>
       <td></td>
       <td>Zonas 1.1 e 1.2</td>
       <td>Zonas 1.3 e 1.4</td>
      </tr>
     </thead>
     <tbody>
      <tr>
       <td>Edificabilidade</td>
       <td>m² c/ m² s</td>
       <td>1,0</td>
       <td>0,8</td>
      </tr>
      <tr>
       <td rowspan="2">Volumetría</td>
       <td>Altura m</td>
       <td>12</td>
       <td>12</td>
      </tr>
      <tr>
       <td>Altura plantas</td>
       <td>B+1</td>
       <td>B+1</td>
      </tr>
      <tr>
       <td rowspan="5">Recuamentos</td>
       <td>Fronte</td>
       <td>10</td>
       <td>10</td>
      </tr>
      <tr>
       <td>Linde</td>
       <td>3</td>
       <td>3</td>
      </tr>
      <tr>
       <td>Fondo</td>
       <td>5</td>
       <td>5</td>
      </tr>
      <tr>
       <td>Ocupación</td>
       <td>80 %</td>
       <td>80 %</td>
      </tr>
      <tr>
       <td>Recuamento entre edificios</td>
       <td>6</td>
       <td>6</td>
      </tr>
      <tr>
       <td rowspan="2">Naves</td>
       <td>Illadas</td>
       <td>Non</td>
       <td>Si</td>
      </tr>
      <tr>
       <td>Adosadas</td>
       <td>Si</td>
       <td>Non</td>
      </tr>
      <tr>
       <td rowspan="2">Parcelación</td>
       <td>Parcela mínima</td>
       <td>500</td>
       <td>1.500</td>
      </tr>
      <tr>
       <td>Fronte mínimo</td>
       <td>10</td>
       <td>25</td>
      </tr>
      <tr>
       <td>Voladizos</td>
       <td>Voo máximo</td>
       <td>6</td>
       <td>6</td>
      </tr>
      <tr>
       <td>Sótanos</td>
       <td>Metros</td>
       <td>6</td>
       <td>6</td>
      </tr>
     </tbody>
    </table>
    <p>Artigo 3.2.4. <em>Parcela mínima e condicións de parcelación</em></p>
    <p>Parcelas.</p>
    <p>As parcelas edificables cumprirán as seguintes condicións:</p>
    <p>Zonas 1.3. e 1.4.:</p>
    <p>a) A superficie mínima de parcela edificable será de 1.500 metros cadrados.</p>
    <p>a) Todos e cada unha da súas lindes frontais serán, como mínimo, de 25 metros.</p>
    <p>b) A forma da parcela será tal que permita inscribir un círculo de 25 m de diámetro.</p>
    <p>Zonas 1.1. e 1.2.:</p>
    <p>a) A superficie mínima de parcela edificable será de 500 metros cadrados.</p>
    <p>a) Todos e cada un dos seus lindes frontais serán, como mínimo, de 10 metros.</p>
    <p>b) A forma da parcela será tal que permita inscribir un círculo de 10 m de diámetro.</p>
    <p>Artigo 3.2.2. <em>Usos predominantes, compatibles e prohibidos</em></p>
    <p>1. Son usos predominantes:</p>
    <p>a) O uso industrial, corresponde ao solo destinado aos seguintes:</p>
    <p>– Establecementos para a transformación ou reutilización de primeiras materias, a produción e elaboración, reparación, envasado, transporte e distribución de produtos.</p>
    <p>– Funciones que complementen á actividade industrial propiamente dita, como o almacenaxe e comercio maiorista.</p>
    <p>– A industria escaparate con compoñentes terciarios.</p>
    <p>– Solo destinado a servizos intermedios que interveñen como inputs directos nos procesos produtivos utilizados.</p>
    <p>– Servizos de talleres e locais de reparación de vehículos, repostos ou maquinaria auxiliar.</p>
    <p>– Aqueloutros non definidos anteriormente relativos a calquera actividade empresarial ou industrial: laboratorios, actividades de reciclado, etc.</p>
    <p>a) Para o uso exclusivo da parcela CT poderá ser predominante o uso terciario, correspondente ao solo destinado a comercio maiorista e minorista, venda de servizos e produtos terminados, oficinas, lecer e recreo, deportivo, docente, comercial, administrativo, sociocultural e asistencial.</p>
    <p>1. Usos compatibles: serán aqueles non recollidos como predominantes pero vinculados ao uso principal. A superficie máxima edificable correspondente a estes usos compatibles non superará o 20 % do total en cada parcela.</p>
    <p>2. Usos prohibidos.</p>
    <p>a) Todas aquelas actividades que non xustifiquen o cumprimento das condicións ambientais que se establecen nas normas da presente modificación de proxecto sectorial.</p>
    <p>b) Usos de ocio e recreo, agás na parcela CT na que se permite dito uso.</p>
    <p>Santiago de Compostela, 15 de marzo de 2018</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

