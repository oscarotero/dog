---
date: '2018-06-04'
id: L170-150518-0001
page: 27404
number: 105
agency: Concello das Pontes de García Rodríguez
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle no encontro entre a
  avenida de Ortigueira e a rúa Rectoral.
range: Anuncio
url: >-
  https://www.xunta.gal/dog/Publicados/2018/20180604/AnuncioL170-150518-0001_gl.html
---
<p>Anuncio da aprobación definitiva do estudo de detalle promovido por Gestión Inmobiliaria Veimag, S.L., no encontro entre a avenida de Ortigueira e a rúa Rectoral.</p>
    <p>O Pleno do Concello, en sesión do día 9.5.2018, acadou, entre outros, o seguinte acordo, á vista dos antecedentes existentes no expediente e do disposto nos artigos 82.2.3 e 4, 88.1, 3 e 4 da Lei 2/2016, do 10 de febreiro, do solo de Galicia (artigos 199, 209 e 212 do Decreto 143/2016); e nos artigos 22.2.c) e 47.1 da Lei 7/1985, do 2 de abril, de bases do réxime local:</p>
    <p>1º. Aprobar definitivamente o estudo de detalle que presentou en data do 9.12.2017 (RE sede núm. 1145), Félix Ángel Bellas Permuy, en representación da empresa Gestión Inmobiliaria Veimag, S.L., e que redactaron os arquitectos Antonio Ferreiro Romero e Jorge Cebreiro Cabarcos, en data decembro de 2017, para o reaxuste nas aliñacións previstas nas NNSS do Concello na confluencia da rúa Rectoral e a avenida de Ortigueira.</p>
    <p>2º. Publicar o acordo de aprobación definitiva no <em>Diario Oficial de Galicia </em>no prazo dun mes desde a súa adopción.</p>
    <p>3º. Inscribir o estudo de detalle no Rexistro de Planeamento Urbanístico de Galicia segundo o disposto no Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia, e na Orde do 10 de marzo de 2017, pola que se establecen os modelos normalizados de solicitudes para a inscrición, modificación e certificación de datos no Rexistro de Planeamento Urbanístico de Galicia, previstas no citado decreto.</p>
    <p>4º. Publicar a normativa e ordenanzas do estudo de detalle no <em>Boletín Oficial</em> da provincia da Coruña unha vez cumpridos os trámites indicados nos puntos anteriores.</p>
    <p>5º. Notificar este acordo ao interesado no prazo de dez días hábiles desde a súa data.</p>
    <p>6º. Comunicar ao interesado que este acordo, que pon fin á vía administrativa, non pode ser obxecto de recurso en vía administrativa. Contra este acordo pódese interpoñer directamente o recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do regulamento de desenvolvemento da citada lei) no prazo de dous meses contados a partir do día seguinte ao da súa notificación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Non obstante, o interesado poderá interpoñer calquera outro recurso que se entenda máis procedente e sexa conforme dereito.</p>
    <p>As Pontes de García Rodríguez, 11 de maio de 2018</p>
    <footer><p>O alcalde<br>P.D. (Decreto 1245/2015, do 2 de xullo)<br>Antonio Alonso Román<br>Concelleiro delegado da Área de Facenda, Patrimonio, Urbanismo e Servizos</p></footer>

