---
date: '2018-11-14'
id: CA01-121118-0001
page: 48938
number: 217
agency: Consellería de Facenda
section: IV. Oposicións e concursos.
title: >-
  RESOLUCIÓN do 7 de novembro de 2018, do tribunal designado para xulgar o
  proceso selectivo convocado pola Orde do 31 de marzo de 2017 para o ingreso no
  corpo facultativo superior de Administración especial da Administración xeral
  da Comunidade Autónoma de Galicia, subgrupo A1, escala de veterinarios, pola
  que se dá publicidade a diversos acordos.
range: Resolución
url: >-
  https://www.xunta.gal/dog/Publicados/2018/20181114/AnuncioCA01-121118-0001_gl.html
---
<p>En sesión que tivo lugar o día 7 de novembro de 2018, o tribunal nomeado pola Orde da Consellería de Facenda do 5 de febreiro de 2018 (DOG núm. 29, do 9 de febreiro) e pola Orde do 28 de febreiro de 2018 (DOG núm. 49, do 9 de marzo) pola que se modifica a súa composición, para cualificar o proceso selectivo que foi convocado mediante a Orde do 31 de marzo de 2017 (DOG núm. 69, do 7 de abril) para o ingreso no corpo facultativo superior de Administración especial da Administración xeral da Comunidade Autónoma de Galicia, subgrupo A1, escala de veterinarios, adoptou por unanimidade os seguintes</p>
    <h2>ACORDOS:</h2>
    <p>Primeiro. Segundo o disposto na base II.1.1.3 da convocatoria do proceso selectivo e na Orde da Consellería de Facenda do 23 de outubro de 2018 pola que se amplía o prazo de realización do terceiro exercicio, e de conformidade co disposto na base II.1.2.6 da convocatoria, o terceiro exercicio da oposición terá lugar o día 21 de novembro de 2018, na sala E do Edificio Administrativo San Caetano, en Santiago de Compostela, en chamamento único que se iniciará ás 16.30 horas.</p>
    <p>Para tales efectos, convócanse para a realización do exercicio os seguintes aspirantes:</p>
    <table>
     <tbody>
      <tr>
       <td>Apelidos e nome</td>
       <td>NIF</td>
      </tr>
      <tr>
       <td>Palacios Fernández, Patricia</td>
       <td>*677A</td>
      </tr>
      <tr>
       <td>Sánchez Salguero, Jon Andoni</td>
       <td>*436Z</td>
      </tr>
     </tbody>
    </table>
    <p>Os aspirantes deberán ir provistos de DNI ou de documento fidedigno que a xuízo do tribunal acredite a súa identidade, e de bolígrafo de tinta azul.</p>
    <p>Non se permitirá o acceso ao lugar en que se realice o exercicio con teléfonos móbiles, reloxos intelixentes, axendas electrónicas ou calquera outro instrumento de que se poida valer o aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Segundo. Desestimar a totalidade das reclamacións presentadas en relación coas puntuacións do segundo exercicio da fase de oposición.</p>
    <p>Terceiro. De conformidade co disposto na base III.13 da convocatoria, contra este acordo poderá interporse recurso de alzada ante a persoa titular da consellería competente en materia de función pública nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 7 de novembro de 2018</p>
    <footer><p>José Ángel Viñuela Rodríguez<br>Presidente do tribunal</p></footer>

