---
date: '2018-09-04'
id: G2410-130818-0001
page: 39950
number: 168
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DSP 549/2018).
range: Edicto
url: >-
  https://www.xunta.gal/dog/Publicados/2018/20180904/AnuncioG2410-130818-0001_gl.html
---
<p>DSP despedimento/cesamentos en xeral 549/2018 </p>
    <p>Procedemento orixe: /</p>
    <p>Sobre despedimento</p>
    <p>Demandante: Rosa María Alvarellos Rodríguez </p>
    <p>Avogado: David Platero López de Turiso </p>
    <p>Demandado: Ernesto Cereijo Caneda</p>
    <p>Eu, Marina Pilar García de Evan, letrada da Administración de xustiza do Xulgado do Social número 1 de Santiago de Compostela, fago saber que por resolución ditada no día da data, no proceso seguido por instancia de Rosa María Alvarellos Rodríguez contra Ernesto Cereijo Caneda, en reclamación por despedimento, rexistrado co número despedimento/cesamentos en xeral 549/2018 acordou, en cumprimento do que dispón o artigo 59 da LXS, citar a Ernesto Cereijo Caneda, en ignorado paradoiro, co fin de que compareza o día 23 de outubro de 2018 ás 9.30 horas, na planta baixa, sala 1, Edificio Rúa Berlín, para a celebración dos actos de conciliación e, de ser o caso xuízo, podendo comparecer persoalmente ou mediante persoa legalmente apoderada. </p>
    <p>Apercíbeselle que:</p>
    <p>1º. A incomparecencia do demandado, debidamente citado, non impedirá a celebración dos actos de conciliación, e de ser o caso xuízo, continuando este sen necesidade de declarar a súa rebeldía (artigo 83.3 da LXS). </p>
    <p>2º. Fáiselle saber que a parte demandante indicou que acudirá ao acto do xuízo con avogado para a súa defensa e/ou representación, o que se lle comunica para os efectos oportunos. </p>
    <p>3º. Debe asistir ao xuízo con todos os medios de proba de que tente valerse (artigo 82.3 da LXS), e, no caso de que se admita a proba de interrogatorio, solicitada pola outra parte, deberá comparecer e contestar o interrogatorio ou, en caso contrario, poderán considerarse recoñecidos como certos na sentenza, os feitos a que se refiren as preguntas, sempre que o interrogado tivese intervido neles persoalmente e a súa fixación como certos lle resulte prexudicial en todo ou en parte. </p>
    <p>Conforme dispón o artigo 91.3 da LXS, o interrogatorio das persoas xurídicas practicarase con quen legalmente as representen e teñan facultades para responder a tal interrogatorio.</p>
    <p>Se o representante no xuízo non interviñese nos feitos deberá achegar a xuízo a persoa coñecedora directa deles. Con tal fin, a parte interesada poderá propoñer a persoa que deba someterse ao interrogatorio e xustificar debidamente a necesidade de tal interrogatorio persoal. </p>
    <p>Poderán así mesmo solicitar, polo menos con cinco (5) días de antelación á data do xuízo, aquelas probas que, habendo de practicarse nel, requiran dilixencias de citación ou requirimento (artigo 90.3 da LXS). </p>
    <p>4º. Advírteselle que a parte demandante solicitou como probas:</p>
    <p>O seu interrogatorio como demandado. </p>
    <p>Para ese efecto indícaselle que, se non comparece, poderanse ter por certos os feitos da demanda en que interviñese persoalmente e lle resulten en todo ou en parte prexudiciais (artigo 91.2 da LXS). </p>
    <p>A achega, con polo menos sete (7) días de antelación ao acto do xuízo dos seguintes documentos: </p>
    <p>1. Requíreselle ao demandado co fin de que achegue con anterioridade ao acto do xuízo, en todo caso unha semana antes, os seguintes documentos: </p>
    <p>– Contratos de traballo subscritos coa demandante, prórroga e modificacións.</p>
    <p>– Nóminas e recibos do salario da traballadora desde febreiro de 2017.</p>
    <p>– Rexistro da xornada diaria da demandante do período relativo ao contrato de traballo a tempo parcial.</p>
    <p>– Rexistro diario de horas extraordinarias realizadas pola demandante durante os anos 2017 e 2018.</p>
    <p>– Documentos de cotización dos anos 2017 e 2018 relativos á demandante.</p>
    <p>Advírteselle que se os citados documentos non se achegan ao xuízo sen mediar causa xustificada, poderán considerarse probadas as alegacións da parte contraria en relación coa proba acordada (artigo 94.2 da LXS). </p>
    <p>5º. Debe comunicar a esta oficina xudicial un domicilio para a práctica de actos de comunicación e calquera cambio de domicilio que se produza durante a sustanciación deste proceso, cos apercibimentos do artigo 53.2 da LXS (artigo 155.5, parágrafo 1º, da LAC) facéndolle saber que, en aplicación de tal mandato, no primeiro escrito ou comparecencia ante o órgano xudicial, as partes ou interesados, e no seu caso os profesionais designados, sinalarán un domicilio e datos completos para a práctica de actos de comunicación. </p>
    <p>O domicilio e os datos de localización facilitados con tal fin, producirán plenos efectos e as notificacións neles tentadas sen efecto serán válidas en tanto non sexan facilitados outros datos alternativos, sendo carga procesual das partes e dos seus representantes mantelos actualizados, así mesmo deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>6º. Tamén deberá comunicar, e antes da súa celebración, a existencia dalgunha causa legal que xustificase a suspensión dos actos de conciliación e/ou de xuízo aos que é convocado (artigo 183 da LAC).</p>
    <p>7º. As partes poderán formalizar conciliación en evitación do proceso por medio de comparecencia ante a oficina xudicial, sen esperar á data de sinalamento, así como someter a cuestión aos procedementos de mediación que puidesen estar constituídos de acordo co disposto no artigo 63 desta lei, sen que iso supoña a suspensión salvo que de común acordo o soliciten ambas as partes, xustificando a submisión á mediación e polo tempo máximo establecido no procedemento correspondente, que non poderá exceder quince (15) días.</p>
    <p>8º. En caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, poñerá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, con obxecto de que, trasladada tal intención á demandante, poida esta estar representada tecnicamente por graduado social colexiado, ou representada por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado. </p>
    <p>E para que sirva de citación a Ernesto Cereijo Caneda, expídese este edicto para a súa publicación no Diario Oficial de Galicia e a súa colocación no taboleiro de anuncios. </p>
    <p>Santiago de Compostela, 13 de agosto de 2018 </p>
    <footer><p>A letrada da Administración de xustiza</p></footer>

