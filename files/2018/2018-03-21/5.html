---
date: '2018-03-21'
id: G0164-140318-0005
page: 16492
number: 57
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 28 de febreiro de 2018 pola que se autorizan as ensinanzas artísticas
  profesionais de danza no centro de ensinanzas artísticas Danza 10 Studio, da
  Coruña.
range: Orde
url: >-
  https://www.xunta.gal/dog/Publicados/2018/20180321/AnuncioG0164-140318-0005_gl.html
---
<p>A titularidade do centro Danza 10 Studio, da Coruña, solicita a autorización para impartir as ensinanzas artísticas profesionais de danza.</p>
    <p>Logo da tramitación do expediente de acordo co disposto no Decreto 253/1995, do 29 de setembro, de autorización a centros docentes privados para impartir ensinanzas artísticas, coa Orde do 5 de decembro de 1996, que o desenvolve, e co Real decreto 303/2010, do 15 de marzo, en que se establecen os requisitos mínimos dos centros que impartan ensinanzas artísticas reguladas na Lei orgánica 2/2006, do 3 de maio, de educación, e por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Artigo 1. Autorización de ensinanzas </p>
    <p>Autorizar as ensinanzas profesionais de danza no centro que se sinala a continuación:</p>
    <p>Denominación xenérica: centro autorizado de ensinanzas artísticas de danza (CEDA).</p>
    <p>Denominación específica: Danza 10 Studio.</p>
    <p>Código do centro: 15033095.</p>
    <p>Titular: Soundance 360, S.L.N.E.</p>
    <p>Domicilio: rúa José María Rivera Corral, 1 local 8A-CC Comcor.</p>
    <p>Localidade: A Coruña.</p>
    <p>Código postal: 32004.</p>
    <p>Concello: A Coruña.</p>
    <p>Provincia: A Coruña.</p>
    <p>Composición resultante:</p>
    <p>Ensinanzas elementais de danza: 90 postos escolares.</p>
    <p>Ensinanzas profesionais de danza: 180 postos escolares.</p>
    <p>Artigo 2. Inicio da actividade</p>
    <p>Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. Inscrición no rexistro</p>
    <p>Esta orde dará lugar á correspondente inscrición no Rexistro de Centros da Consellería de Cultura, Educación e Ordenación Universitaria. </p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de febreiro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

