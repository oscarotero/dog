---
date: '2018-06-29'
id: G0425-220618-0002
page: 31449
number: 124
agency: Consellería de Política Social
section: III. Outras disposicións.
title: >-
  EXTRACTO da Orde do 19 de xuño de 2018 pola que se modifica a Orde do 19 de
  decembro de 2017 pola que se establecen as bases polas cales se rexerá a
  concesión da axuda económica, a través da tarxeta Benvida, para as familias
  con fillas e fillos nadas/os no ano 2018 e se procede á súa convocatoria.
range: Orde
url: >-
  https://www.xunta.gal/dog/Publicados/2018/20180629/AnuncioG0425-220618-0002_gl.html
---
<p>BDNS (Identif.): 377105.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da orde cuxo texto completo se pode consultar na Base nacional de subvencións (http://www.pap.minhap.gob.es/bdnstrans/index):</p>
    <p> Primeiro. Obxecto</p>
    <p>Esta orde amplía os supostos de aplicación da Orde do 19 de decembro de 2017 pola que se establecen as bases polas cales se rexerá a concesión da axuda económica, a través da tarxeta Benvida, para as familias con fillas e fillos nadas/os no ano 2018 e se procede á súa convocatoria.</p>
    <p>Segundo. Persoas beneficiarias</p>
    <p>Ao abeiro da modificación inclúense entre os beneficiarios as persoas que teñan constituída unha adopción ou estean declaradas en situación de garda con fins adoptivos dun ou máis nenos/as entre o 1 de xaneiro e o 31 de decembro de 2018.</p>
    <p>Terceiro. Bases reguladoras</p>
    <p>Orde do 19 de xuño de 2018 pola que se modifica a Orde do 19 de decembro de 2017 pola que se establecen as bases polas cales se rexerá a concesión da axuda económica, a través da tarxeta Benvida, para as familias con fillas e fillos nadas/os no ano 2018 e se procede á súa convocatoria.</p>
    <p>Cuarto. Contía da axuda</p>
    <p>Ao abeiro da modificación, a contía total da axuda que, con carácter xeral, ascende a 1.200 euros por cada neno/a durante un ano a razón de 100 euros mes farase efectiva para os devanditos beneficiarios:</p>
    <p>No ano 2018: un único pagamento coa contía que corresponda en función do mes en que se dite a resolución de adopción ou garda con fins adoptivos e ata o mes de decembro, incluído. </p>
    <p>No ano 2019: un único pagamento coa contía que corresponda desde xaneiro e ata o mes anterior a que se cumpra un ano desde que se dite a correspondente resolución de adopción ou garda con fins adoptivos.</p>
    <p>En relación cos casos de ampliación, a estes beneficiarios computaráselles ata que se cumpran tres anos desde que se dite a correspondente resolución de adopción ou garda con fins adoptivos.</p>
    <p>Quinto. Prazo presentación de solicitudes</p>
    <p>Ábrese un novo prazo de presentación de solicitudes para as persoas que na anualidade 2018 e con carácter previo á entrada en vigor desta orde constituísen unha adopción ou fosen declaradas en situación de garda con fins adoptivos dun ou máis nenos/as nados/as con anterioridade ao 1 de xaneiro de 2018. Estas persoas dispoñerán dun prazo de dous meses desde a publicación desta orde no Diario Oficial de Galicia para presentar a solicitude de axuda.</p>
    <p>Santiago de Compostela, 19 de xuño de 2018</p>
    <footer><p>José Manuel Rey Varela<br>Conselleiro de Política Social</p></footer>

