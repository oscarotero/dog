---
date: '2018-06-29'
id: G0424-250618-0006
page: 31431
number: 124
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 22 de xuño de 2018, da Secretaría Xeral de Emprego, pola que se
  fai pública a concesión dos premios á cooperación 2018.
range: Resolución
url: >-
  https://www.xunta.gal/dog/Publicados/2018/20180629/AnuncioG0424-250618-0006_gl.html
---
<p>Mediante a Orde do 15 de decembro de 2017, da Consellería de Economía, Emprego e Industria (DOG núm. 14, do 19 de xaneiro de 2018), establecéronse as bases reguladoras dos premios á cooperación e procedeuse á súa convocatoria para o ano 2018.</p>
    <p>Nas bases reguladoras establécese que a Comisión Permanente do Consello Galego de Cooperativas actuará como tribunal e que a persoa titular da Secretaría Xeral de Emprego resolverá a concesión dos premios que serán obxecto de publicación no <em>Diario Oficial de Galicia</em>.</p>
    <p>Unha vez emitida a proposta de concesión dos premios pola Comisión Permanente do Consello Galego de Cooperativas, na súa reunión do 5 de xuño de 2018, e sen que fosen formuladas reclamacións, mediante a Resolución da Secretaría Xeral de Emprego, do 21 de xuño de 2018, aprobouse a concesión dos premios.</p>
    <p>Por todo o anterior,</p>
    <h2>DISPOÑO:</h2>
    <p>Facer pública a concesión dos premios á cooperación 2018 ás entidades que se indican a continuación:</p>
    <p>Premios aos valores cooperativos a Aira, Sociedade Cooperativa Galega.</p>
    <p>Premio ao mellor proxecto cooperativo novo a Bico de Grao, Sociedade Cooperativa Galega.</p>
    <p>Premio á traxectoria cooperativa a Viña Costeira, Sociedade Cooperativa Galega.</p>
    <p>Santiago de Compostela, 22 de xuño de 2018</p>
    <footer><p>A secretaria xeral de Emprego<br>P.A. (Disposición adicional primeira do Decreto 135/2017, do 28 de decembro)<br>José Alfonso Marnotes González<br>Director xeral de Orientación e Promoción Laboral</p></footer>

