---
date: '2018-06-29'
id: G0424-250618-0005
page: 31426
number: 124
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 18 de xuño de 2018, da Secretaría Xeral de Emprego, pola que se
  fai pública a concesión dos premios do certame Cooperativismo no Ensino 2018,
  dirixido ao alumnado dos centros educativos de Galicia.
range: Resolución
url: >-
  https://www.xunta.gal/dog/Publicados/2018/20180629/AnuncioG0424-250618-0005_gl.html
---
<p>Mediante a Orde do 15 de decembro de 2017, da Consellería de Economía, Emprego e Industria (DOG núm. 14, do 19 de xaneiro de 2018), establecéronse as bases reguladoras do certame Cooperativismo no Ensino 2018, dirixido ao alumnado dos centros educativos de Galicia, e procedeuse á súa convocatoria para o ano 2018.</p>
    <p>Nas bases reguladoras establécese que os traballos participantes neste concurso serán avaliados por un tribunal e que a persoa titular da Secretaría Xeral de Emprego resolverá a concesión dos premios, que serán obxecto de publicación no <em>Diario Oficial de Galicia</em>.</p>
    <p>Unha vez emitidas as propostas de concesión dos premios polos tribunais encargados de avaliar os traballos presentados, nas súas reunións do 15 de maio de 2018, e sen que fosen formuladas reclamacións, mediante a Resolución da Secretaría Xeral de Emprego, do 15 de xuño de 2018, aprobouse a concesión dos premios.</p>
    <p>Por todo o anterior,</p>
    <h2>DISPOÑO:</h2>
    <p>Facer pública a concesión dos premios do certame Cooperativismo no Ensino 2018 dirixido ao alumnado dos centros educativos de Galicia que se relacionan no anexo que se xunta a esta resolución.</p>
    <p>Santiago de Compostela, 18 de xuño de 2018</p>
    <footer><p>A secretaria xeral de Emprego<br>P.A. (Disposición adicional primeira do Decreto 135/2017, do 28 de decembro)<br>José Alfonso Marnotes González<br>Director xeral de Orientación e Promoción Laboral</p></footer>
    <h2>ANEXO </h2>
    <h3>Certame Cooperativismo no Ensino 2018</h3>
    <p>• Modalidade de actividades artísticas, dirixida ao alumnado dos centros de educación infantil, primaria e educación especial por categorías:</p>
    <p>– Categoría A: alumnado de 2º ciclo de educación infantil.</p>
    <p>Premio ao mellor traballo: Un mar de ideas, un traballo cooperativo do CEIP Plurilingüe Domaio.</p>
    <p>Accésit: Bamboleo do CEIP San Miguel de Reinante.</p>
    <p>– Categoría B: alumnado de 1º e 2º de educación primaria.</p>
    <p>Premio ao mellor traballo: Coñecer o pasado para construír xuntos o futuro do CEIP Plurilingüe Domaio.</p>
    <p>Accésit: Dixitalización do proxecto das terras raras do CEIP Sestelo Baión.</p>
    <p>– Categoría C: alumnado de 3º e 4º de educación primaria.</p>
    <p>Premio ao mellor traballo: Coidar o planeta é responsabilidade de todos do CEIP Plurilingüe Domaio.</p>
    <p>Accésit: Coópera do CEIP San Miguel de Reinante.</p>
    <p>– Categoría D: alumnado de 5º e 6º de educación primaria.</p>
    <p>Premio ao mellor traballo: Cooperando... facemos a mellor das historias do CEIP Plurilingüe Domaio.</p>
    <p>Accésit: Unha fórmula para cooperar do CEIP San Miguel de Reinante.</p>
    <p>• Modalidade de actividades cooperativizadas, dirixida ao alumnado dos centros de educación secundaria obrigatoria e educación especial.</p>
    <p>Premio ao mellor traballo: Asemblea Xeral do IES de Melide.</p>
    <p>Accésit: Cross Designs, cooperativa estudantil do CPI O Cruce.</p>
    <p>• Modalidade de proxectos empresariais cooperativos, dirixida ao alumnado dos centros de formación profesional e de ensinanzas de réxime especial.</p>
    <p>Premio ao mellor proxecto empresarial cooperativo: Radon Innova Solucións (RADIS), S. Coop. Galega presentado polo alumnado do CIFP As Mercedes.</p>
    <p>Accésit ao proxecto empresarial finalista: Aura, S. Coop. Galega presentado polo alumnado do CIFP Someso.</p>

