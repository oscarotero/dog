---
date: '2018-06-29'
id: G0007-060618-0004
page: 31564
number: 124
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 279/2017).
range: Edicto
url: >-
  https://www.xunta.gal/dog/Publicados/2018/20180629/AnuncioG0007-060618-0004_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 279/2017 deste xulgado do social, seguido por instancia de José Antonio Vilas Romero contra Compañía de Protección y Vigilancia Galaica, S.A., Compañía Integral de Seguridad, S.A., Fondo de Garantía Salarial, sobre ordinario, ditouse a seguinte resolución:</p>
    <p>PO procedemento ordinario 279/2017</p>
    <p>Demandante: José Antonio Vilas Romero</p>
    <p>Demandados: Fondo de Garantía Salarial, Compañía de Protección y Vigilancia Galaica, S.A. e Compañía Integral de Seguridad, S.A.</p>
    <p>Avogado: letrado do Fogasa</p>
    <p>Sentenza nº 284/2018.</p>
    <p>En Santiago de Compostela, 5 de xuño de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidades salariais) baixo o número 279/2017, nas que é parte demandante José Antonio Vilas Romero, asistido pola letrada Sra. Cancela Regueira, e son partes co-demandadas a mercantil Compañía Protección y Vigilancia Galaica, S.A., que non comparece ao acto de xuízo a pesar de constar citado en legal forma e tempo en unidade de autos para iso, a mercantil CIS Compañía Integral de Seguridade, S.A., que non comparece ao acto de xuízo a pesar de constar citado en legal forma e tempo en unidade de autos para iso, e o Fondo de Garantía Salarial (tamén e en diante, Fogasa), que non comparece ao acto de xuízo a pesar de constar citado en legal forma e tempo en unidade de autos para iso, en nome do rei veño ditar a presente con base nos seguintes</p>
    <p>Decido:</p>
    <p>Que debo estimar integramente e estimo integramente a demanda presentada José Antonio Vilas Romero, asistido pola letrada Sra. Cancela Regueiro, fronte á mercantil Compañía de Protección y Vigilancia Galaica, S.A., fronte á mercantil CIS Compañía Integral de Seguridad, S.A., e fronte ao Fondo de Garantía Salarial (tamén Fogasa), e, en consecuencia, debo condenar e condeno solidariamente ás dúas empresas co-demandadas Compañía de Protección y Vigilancia Galaica, S.A. e CIS Compañía Integral de Seguridad, S.A. por sucesión empresarial a aboar a favor do traballador agora demandante José Antonio Vilas Romero a cantidade de 2.923,57 euros (en concepto de nóminas completas das mensualidades de agosto 2015, setembro 2015, outubro 2015 e novembro 2015) + a cantidade que resulte e se calcule en ulterior fase de execución de sentenza en concepto de xuro legal percibido por amora no pagamento do salario sobre a cantidade de principal que ten na súa totalidade a condición de cantidade salarial ex artigos 26 e 29.3, ambos os dous do Estatuto dos traballadores.</p>
    <p>Todo iso sen prexuízo da responsabilidade que puidese corresponder legalmente ao Fondo de Garantía Salarial.</p>
    <p>Notifíquese esta sentenza ás partes interesadas, coa advertencia de que esta é firme e contra ela non cabe interpoñer recurso ordinario ningún, de acordo co disposto no artigo 191.2.g) da nosa Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social 3 de Santiago de Compostela, pronúncioo, mándoo e asínoo.</p>
    <p>A xuíza substituta.</p>
    <p>E para que sirva de notificación en legal forma a Protección Vixilancia Galaica, S.A., en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 6 de xuño de 2018</p>
    <footer><p>A letrada da Administración de xustiza</p></footer>

