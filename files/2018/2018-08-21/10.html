---
date: '2018-08-21'
id: G1994-240718-0001
page: 38798
number: 158
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 863/2018-MRA).
range: Edicto
url: >-
  https://www.xunta.gal/dog/Publicados/2018/20180821/AnuncioG1994-240718-0001_gl.html
---
<p>Tipo e número de recurso: RSU recurso de suplicación 863/2018-MRA</p>
    <p>Xulgado de orixe/autos: seguridade social 213/2017 Xulgado do Social número 3 de Ourense</p>
    <p>Recorrentes: Benigno Casas Fernández</p>
    <p>Avogado: Antonio Valencia Fidalgo</p>
    <p>Recorridos: Instituto Nacional da Seguridade Social, Tesouraría Xeral da Seguridade Social, Mutua Universal Mugenat, Fremap, Mutua de Accidentes de Trabajo y Enfermedades Profesionales número 61, Mutua La Fraternidad Muprespa, Mutua Colaboradora con la Seguridad Social número 275, Arsasu Ibérica, S.L., Valo Ourense, S.L.</p>
    <p>Avogados: letrado da Seguridade Social, Pablo Espinosa Medina, Guillermo Amigo Estrada, Wilson Domingo Jones Romero, Arturo González Salve</p>
    <p>Eu, M. Socorro Bazarra Varela, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 863/2018-MRA desta sala, seguido por instancia de Benigno Casas Fernández contra o Instituto Nacional da Seguridade Social, Tesouraría Xeral da Seguridade Social, Mutua Universal Mugenat, Fremap, Mutua de Accidentes de Trabajo y Enfermedades Profesionales número 61, Mutua La Fraternidad Muprespa, Mutua Colaboradora con la Seguridad Social número 275, Arsasu Ibérica, S.L., Valo Ourense, S.L., sobre outros dereitos de seguridade social, se ditou a seguinte resolución:</p>
    <p>«Que desestimando o recurso de suplicación interposto por Benigno Casas Fernández contra a sentenza de data 23.11.2017, ditada polo Xulgado do Social número 3 de Ourense no procedemento número 213-2017 sobre revisión de invalidez permanente, debemos confirmar e confirmamos integramente a sentenza impugnada.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co número 1552 0000 37, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así, por esta a nosa sentenza, pronunciámolo, mandámolo e asinámolo».</p>
    <p>E para que lle sirva de notificación en legal forma á empresa Valo Ourense S.L, en ignorado paradoiro, expido o presente para a súa inserción no Diario Oficial de Galicia.</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 23 de xullo de 2018</p>
    <footer><p>A letrada da Administración de xustiza</p></footer>

