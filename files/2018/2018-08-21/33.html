---
date: '2018-08-21'
id: G0424-070818-0006
page: 38843
number: 158
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 6 de agosto de 2018, da Xefatura Territorial de Lugo, polo que se
  notifica a resolución do expediente sancionador por infracción na orde social
  21/2018.
range: Anuncio
url: >-
  https://www.xunta.gal/dog/Publicados/2018/20180821/AnuncioG0424-070818-0006_gl.html
---
<p>De conformidade co establecido nos artigos 45.1 e 46 da Lei 39/2015, do 1 de outubro, do procedemento administrativo común das administracións públicas, notifícaselle á empresa que a continuación se relaciona a resolución ditada no expediente sancionador por infracción na orde social (materia relacións laborais), devolto polo servizo de Correos porque, intentada a notificación, esta non se puido efectuar.</p>
    <p>Contra esta resolución, que non pon fin á vía administrativa, a interesada poderá interpor un recurso de alzada, ante a Secretaría Xeral de Emprego no prazo dun mes, contado desde o día seguinte ao da súa publicación no Boletín Oficial del Estado, de acordo co establecido nos artigos 30 e 122 da Lei 39/2015, sen prexuízo de que poida exercer calquera outro recurso que considere pertinente.</p>
    <p>A interesadA, durante este prazo, poderá presentarse ante o Servizo de Emprego e Economía Social da Xefatura Territorial da Consellería de Economía, Emprego e Industria en Lugo, situado na rolda da Muralla, 70, planta baixa, das 9.00 ás 14.00 horas, de luns a venres, para os efectos de coñecer integramente o contido da resolución e recoller o documento de pagamento.</p>
    <p>Advírteselle que de non ser interposto recurso en tempo e forma, a resolución adquirirá firmeza e deberá aboar a multa imposta a través das entidades colaboradoras que constan no documento de pagamento, xa que, en caso contrario, se procederá á execución pola vía de constrinximento, nos termos previstos na Orde da Consellería de Economía e Facenda do 23 de novembro de 2001.</p>
    <p>Expediente: 21/2018 (acta de infracción I272018000002681).</p>
    <p>Empresa: Miana, Operadores de Transportes, S.L.</p>
    <p>NIF/CIF: B27349901.</p>
    <p>Enderezo: estrada nacional 634, A Devesa, km 561.4, s/n, 27700 Ribadeo (Lugo).</p>
    <p>Preceptos infrinxidos: artigo 29.1 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores.</p>
    <p>Preceptos sancionadores: artigo 8.1 do Real decreto lexislativo 5/2000, do 4 de agosto, polo que se aproba o texto refundido da Lei de infraccións e sancións na orde social.</p>
    <p>Data da resolución: 25 de xuño de 2018.</p>
    <p>Lugo, 6 de agosto de 2018</p>
    <footer><p>Pilar Fernández López<br>Xefa territorial de Lugo</p></footer>

