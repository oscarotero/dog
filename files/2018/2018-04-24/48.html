---
date: '2018-04-24'
id: L375-180418-0001
page: 21948
number: 79
agency: Concello de San Cibrao das Viñas
section: VI. Anuncios. b) Administración local.
title: ANUNCIO de aprobación inicial de estudo de detalle de parcela en Penedo.
range: Anuncio
url: >-
  https://www.xunta.gal/dog/Publicados/2018/20180424/AnuncioL375-180418-0001_gl.html
---
<p>Aprobado inicialmente con data 13 de abril de 2018 o estudo de detalle redactado por Catoure, S.L., referido á parcela de referencia catastral número 32076A05600591 situada no núcleo de Penedo, co fin de desenvolver as determinacións e previsións do planeamento co obxecto de reaxustar aliñacións.</p>
    <p>En cumprimento do acordo adoptado pola Xunta de Goberno Local adoptado en sesión do 13 de abril de 2018 e conforme o artigo 80.2 da Lei 2/2016, do 10 de febreiro, do solo de Galicia, sométese o expediente a información pública por prazo dun mes, contado desde o día seguinte ao de publicación do presente anuncio no Diario Oficial de Galicia.</p>
    <p>Durante o período de información pública, quedará o expediente á disposición de calquera que queira examinalo, para os efectos de que se presenten as alegacións que se consideren pertinentes. Así mesmo, estará á disposición dos interesados na sede electrónica deste concello (dirección https://http://sancibrao.sedelectronica.es).</p>
    <p>A aprobación inicial do estudo de detalle comporta a suspensión do outorgamento de licenzas no ámbito afectado por el, suspensión que se extinguirá coa aprobación definitiva do estudo de detalle.</p>
    <p>San Cibrao das Viñas, 17 de abril de 2018</p>
    <footer><p>Manuel Pedro Fernández Moreiras<br>Alcalde</p></footer>

