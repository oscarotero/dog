---
date: '2018-03-13'
id: L175-090218-0001
page: 15161
number: 51
agency: Concello de Sada
section: VI. Anuncios. b) Administración local.
title: >-
  ANUNCIO de proposta de convenio de execución urbanística para a obtención
  anticipada de terreos destinados a viario no ámbito da APR-PERI-D3.1.
range: Anuncio
url: >-
  https://www.xunta.gal/dog/Publicados/2018/20180313/AnuncioL175-090218-0001_gl.html
---
<p>Reunidos, no Concello de Sada, o 25 de xaneiro de 2018.</p>
    <p>Dunha parte, Óscar Benito Portela Fernández, alcalde do Concello de Sada, en representación deste, consonte as competencias outorgadas polo artigo 21.1.j) da Lei 7/1985, do 2 de abril, reguladora das bases de réxime local.</p>
    <p>Doutra parte, Antonio Muíño Temprano, maior de idade, con DNI núm. 32424561N; Mª Elena Muiño Temprano, maior de idade, con DNI núm. 76288036A e José Manuel Muíño Temprano, maior de idade, con DNI núm. 76336872X, actuando en nome propio, con enderezo para os efectos de notificacións, en Sada, rúa Linares Rivas, núm. 2, 15160, e teléfono 981 62 15 28, en calidade de propietarios dos terreos que se describen no expoñendo I.</p>
    <p>Actúa como fedatario público o secretario do Concello de Sada, Emilio Seijo Frías, </p>
    <p>Expoñen:</p>
    <p>Primeiro. O obxecto do presente convenio é a obtención anticipada dos terreos destinados a viario no fronte da rúa Abegondo, pertencente ao municipio de Sada e incluídos no ámbito do APR-PERI-D3.6, do Plan xeral de ordenación municipal de Sada, aprobado definitiva e parcialmente pola Consellería de Medio Ambiente e Ordenación do Territorio o 11 de outubro de 2017, para os efectos de regularizar a dita rúa eliminando unha construción en situación de fóra de ordenación e permitindo continuar o tránsito peonil en condicións de seguridade coa execución dunha nova beirarrúa.</p>
    <p>Os terreos afectados por este convenio contan coa referencia catastral 0499111NH6909N0001FO, e segundo a escritura outorgada o 8 de novembro de 1965, co núm. de protocolo 938, ante o notario Julián Marcos Alonso cítase o seguinte:</p>
    <p>«B. Predio matriz resultante: ...</p>
    <p>Terreo no sitio da Braña de cento corenta e sete metros e cincuenta decímetros cadrados. Linda: norte, parcela segregada; sur, camiño serventío que separa campón de herdeiros de Aguiar; leste, estrada de Sada ao Espírito Santo, e oeste, xunqueira de herdeiros de Manuel Aguiar, gabía no medio».</p>
    <p>Segundo. A obtención dos ditos terreos supón o recoñecemento aos seus propietarios do aproveitamento urbanístico recoñecido no PXOM do Concello de Sada, cun coeficiente de edificabilidade de 0,50 m2/m2, cun aproveitamento tipo de 0,50 utc e referido á tipoloxía de vivenda plurifamiliar en bloque aberto, que se materializará no ámbito da área de planeamento remitido APR-PERI-D3.6.</p>
    <p>Para os efectos de posibilitar a actuación sinalada, as partes aproban as seguintes</p>
    <p>Cláusulas.</p>
    <p>Primeira. Para realizar o obxecto deste convenio as partes asinantes comprométense ao seguinte:</p>
    <p>O titular da propiedade: á inmediata cesión en propiedade ao Concello de Sada da parcela catastral referida, clasificada como solo urbano non consolidado e destinado a viario e zona verde e sen prexuízo da realización dun levantamento topográfico que acredite a realidade física da superficie que se pretende ocupar.</p>
    <p>O Concello de Sada: a recoñecer o aproveitamento urbanístico de 0,50 m2 de uso característico residencial na APR-PERI-D3.6, correspondentes á superficie realmente existente consonte a medición que se realizará. En calquera caso, será obxecto de cesión o 10 % do aproveitamento urbanístico consonte as obrigas establecidas na Lei 2/2016 para os propietarios de solo urbano non consolidado. </p>
    <p>Os gastos de demolición da dita construción preexistente, así como os de urbanización da superficie cedida e incluída na dita APR-PERI-D3.6, serán asumidos polo Concello de Sada e posteriormente repercutidos, coa actualización debida, como gastos de urbanización imputables ao dito ámbito e con cargo aos seus propietarios, de conformidade co réxime de repartición de cargas e beneficios para esta categoría de solo.</p>
    <p>O convenio, en todo caso, estará suxeito aos límites establecidos na Lei 2/2016, do 10 de febreiro, e ao Decreto 143/2016, do 22 de setembro, polo que foi aprobado o regulamento da Lei do solo, e realízase consonte o previsto nos artigos 129.3.e) e 167 da LSG/2016 e no artigo 400 do dito regulamento da Lei do solo.</p>
    <p>Segunda. Facúltanse expresamente os propietarios para inscribir o correspondente aproveitamento urbanístico resultante deste convenio, consonte o previsto nos artigos 33 e seguintes do Real decreto 1093/1997, do 4 de xullo, polo que foi aprobado o regulamento para inscrición no Rexistro da Propiedade dos actos de natureza urbanística, e consonte o previsto no artigo 403.3 do Regulamento da Lei do solo, unha vez que sexa asinado o texto definitivo do convenio no prazo máximo dos quince días seguintes ao da notificación da aprobación do texto definitivo, e quedará sen efecto de non subscribirse no dito prazo.</p>
    <p>Terceira. O presente convenio de execución urbanística seguirá a tramitación prevista nos artigos 167 e 168 da LSG/2016 e dos artigos 401, 402 e 403 do regulamento da Lei do solo.</p>
    <p>Sen prexuízo do anterior, a propiedade consente expresamente neste acto a ocupación polo Concello de Sada da dita parcela, con referencia catastral 0499111NH6909N0001FO, para a realización das correspondentes obras municipais.</p>
    <p>Xúntanse como anexos a este convenio:</p>
    <p>• Ficha de planeamento remitido (APR-PERI-D3.6) do PXOM de Sada.</p>
    <p>• Consulta descritiva e gráfica catastral.</p>
    <p>• Escritura pública acreditativa da titularidade dos terreos.</p>
    <p>E, como proba de conformidade, asínase por triplicado en cada unha das súas follas, no lugar e data enriba sinalados.</p>
    <p>Sada, 7 de febreiro de 2018</p>
    <footer><p>Óscar Benito Portela Fernández<br>Alcalde</p></footer>

