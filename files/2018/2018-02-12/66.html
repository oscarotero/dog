---
date: '2018-02-12'
id: L257-230118-0005
page: 9856
number: 30
agency: Concello de Vigo
section: VI. Anuncios. b) Administración local.
title: >-
  ANUNCIO do 19 de xaneiro de 2018, da Xerencia Municipal de Urbanismo, de
  modificación do uso dotacional da parcela municipal na rúa Romil 77, de
  dotacional escolar a deportiva (expediente 16241/411).
range: Anuncio
url: >-
  https://www.xunta.gal/dog/Publicados/2018/20180212/AnuncioL257-230118-0005_gl.html
---
<p>O Pleno do Concello de Vigo, en sesión ordinaria do día 27 de decembro de 2017, adoptou o seguinte acordo:</p>
    <p>«Primeiro. Aprobar ao abeiro do disposto no artigo 42.5 da Lei 2/2016, do 10 de febreiro, do solo de Galicia, e en similares termos no artigo 65.7 do seu regulamento, o cambio do uso dotacional dunha parcela sita na rúa Romil, núm. 77 (núm. 79 segundo o catastro) pertencente ao inventario municipal de bens (núm. de inventario provisional 4352), con referencia catastral declarada 2553034NG2725S, de 2.695 m2 de superficie, sita no ámbito do PERI I-06 Hispanidade, de dotacional escolar a dotacional deportivo.</p>
    <p>Segundo. Publicar o presente acordo no BOP e no DOG, e notificalo para o seu coñecemento á Consellería de Cultura, Educación e Ordenación Universitaria e á Secretaría Xeral para o Deporte da Xunta de Galicia. </p>
    <p>Terceiro. Remitir o presente acordo, xunto con dúas copias debidamente dilixenciadas do aprobado, á Consellería de Medio Ambiente e Ordenación do Territorio da Xunta de Galicia, para o seu coñecemento e efectos. No anuncio de aprobación, referido no punto dispositivo segundo do presente acordo, farase constar a dita remisión.</p>
    <p>Cuarto. Notificar este acordo ao departamento municipal de Deportes, Benestar Social e Educación, así como ao Servizo de Cartografía, á Oficina de Licenzas e á Oficina de Información da XMU».</p>
    <p>Mediante o presente anuncio faise constar que, dando cumprimento ao establecido no punto terceiro da parte dispositiva, mediante oficio do 18 de xaneiro de 2018 foille remitido o dito acordo, xunto con dúas copias debidamente dilixenciadas do aprobado, á Consellería de Medio Ambiente e Ordenación do Territorio, para o seu coñecemento e efectos.</p>
    <p>Vigo, 19 de xaneiro de 2018</p>
    <footer><p>O presidente da Xerencia Municipal de Urbanismo<br>P.D. (Resolución do 6.7.2015)<br>María José Caride Estévez<br>Vicepresidenta da Xerencia Municipal de Urbanismo</p></footer>

