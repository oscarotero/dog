---
date: '2018-12-14'
id: G0003-051218-0005
page: 52425
number: 238
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 5 de decembro de 2018, da Dirección Xeral de Recursos Humanos,
  pola que se aproba a relación de prazas que se ofertan e se convocan para o
  acto de elección de destino os/as aspirantes seleccionados/as no proceso
  selectivo para o ingreso na categoría de médico/a de admisión e documentación
  clínica.
range: Resolución
url: >-
  https://www.xunta.gal/dog/Publicados/2018/20181214/AnuncioG0003-051218-0005_gl.html
---
<p>A base novena da Resolución do 22 de decembro de 2016 (Diario Oficial de Galicia núm. 7, do 11 de xaneiro de 2017) pola que se convoca concurso-oposición para o ingreso na categoría de médico/a de admisión e documentación clínica do Servizo Galego de Saúde dispón que, comprobada a documentación de todos/as os/as aspirantes aprobados/as, a Dirección Xeral de Recursos Humanos publicará no Diario Oficial de Galicia a relación definitiva de aspirantes seleccionados/as, as prazas que se lles ofertan e o procedemento e prazo para que estes manifesten a súa opción polos destinos ofertados.</p>
    <p>En virtude do exposto, comprobada a documentación dos/das aspirantes e finalizado o prazo de impugnación contra a Resolución do 23 de outubro de 2018 pola que se fan públicos os acordos do tribunal relativos á baremación definitiva da fase de concurso, esta dirección, como órgano convocante do proceso,</p>
    <h2>RESOLVE:</h2>
    <p>Primeiro. Publicar, como anexo I, a relación de aspirantes definitivamente seleccionados/as no concurso-oposición para o ingreso na categoría de médico/a de admisión e documentación clínica do Servizo Galego de Saúde, convocado por Resolución da Dirección Xeral de Recursos Humanos do 22 de decembro de 2016. </p>
    <p>Segundo. Aprobar a relación de prazas que se ofertan aos/ás aspirantes seleccionados/as no proceso, e que figura como anexo II desta resolución.</p>
    <p>As prazas que se ofertan corresponden sempre a prazas básicas da correspondente categoría, de conformidade co establecido no artigo 17 do Decreto 206/2005, do 22 de xullo.</p>
    <p>Terceiro. Convocar aos/ás aspirantes seleccionados/as que se indican no anexo I desta resolución para que en único chamamento e acto e pola orde que nel se establece, en aplicación das bases da convocatoria, elixan destino definitivo. </p>
    <p>O acto de elección de destino terá lugar o día 21 de decembro de 2018, ás 16.00 horas no salón de actos da Consellería de Sanidade, Edificio Administrativo San Lázaro, s/n, Santiago de Compostela.</p>
    <p>O acto de elección desenvolverase consonte o seguinte procedemento:</p>
    <p>a) As persoas aspirantes deberán comparecer provistas de documento nacional de identidade ou outro documento que acredite de modo fidedigno a súa identidade.</p>
    <p>b) A solicitude que formulen as persoas aspirantes será vinculante e irrenunciable.</p>
    <p>c) Os/as aspirantes que non comparezan persoalmente poderán ser representados/as por terceiras persoas provistas de poder suficiente.</p>
    <p>d) O/a aspirante seleccionado/a que non opte por un destino, na data e de acordo co procedemento establecido, non poderá ser nomeado/a, e quedarán sen efecto todas as súas actuacións. En todo caso, non serán tidas en conta causas de forza maior ou calquera outra causa para emendar a non elección de destino.</p>
    <p>e) Por razóns organizativas e de limitación da capacidade do recinto, poderase limitar a presenza de persoas que acompañen ao/á aspirante no acto de elección.</p>
    <p>Cuarto. Contra esta resolución, que pon fin á vía administrativa, poderase interpoñer recurso potestativo de reposición ante este órgano directivo, no prazo dun mes a partir do día seguinte á súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 5 de decembro de 2018</p>
    <footer><p>Margarita Prado Vaamonde<br>Directora xeral de Recursos Humanos</p></footer>
    <h2>ANEXO I</h2>
    <h2>Relación de aspirantes definitivamente seleccionados/as</h2>
    <table>
     <tbody>
      <tr>
       <td>Nº</td>
       <td>DNI</td>
       <td>Apelidos e nome</td>
       <td>Acceso</td>
       <td>OPE</td>
       <td>Formación</td>
       <td>Experiencia</td>
       <td>Investigación e innovación</td>
       <td>Total</td>
      </tr>
      <tr>
       <td colspan="9">Médico/a de admisión e documentación clínica</td>
      </tr>
      <tr>
       <td>1</td>
       <td>*014V</td>
       <td>Rodríguez Vázquez, María Holanda</td>
       <td>L</td>
       <td>41,125</td>
       <td>2,005</td>
       <td>28,000</td>
       <td>0,000</td>
       <td>71,130</td>
      </tr>
      <tr>
       <td>2</td>
       <td>*086L</td>
       <td>Rodríguez Fouz, Coral</td>
       <td>L</td>
       <td>45,125</td>
       <td>4,955</td>
       <td>19,600</td>
       <td>0,050</td>
       <td>69,730</td>
      </tr>
      <tr>
       <td>3</td>
       <td>*349E</td>
       <td>Bravo Ricoy, José Antonio</td>
       <td>L</td>
       <td>42,750</td>
       <td>8,000</td>
       <td>17,600</td>
       <td>0,850</td>
       <td>69,200</td>
      </tr>
     </tbody>
    </table>
    <p>* O NIF do/da profesional amósase cifrado en protección dos datos de carácter persoal.</p>
    <h2>ANEXO II</h2>
    <h2>Destinos que se ofertan</h2>
    <table>
     <tbody>
      <tr>
       <td>Código</td>
       <td>Centro directivo</td>
       <td>Centro/s</td>
       <td>Quenda</td>
       <td>Localidade</td>
       <td>Núm. prazas</td>
      </tr>
      <tr>
       <td colspan="6">Médico/a de admisión e documentación clínica</td>
      </tr>
      <tr>
       <td>0271113140</td>
       <td>EOXI de Lugo, Cervo e Monforte de Lemos</td>
       <td>Complexo Hospitalario Universitario de Lugo</td>
       <td>-</td>
       <td>Lugo</td>
       <td>1</td>
      </tr>
      <tr>
       <td>0271713140</td>
       <td>EOXI de Lugo, Cervo e Monforte de Lemos</td>
       <td>Hospital de Monforte</td>
       <td>-</td>
       <td>Monforte de Lemos</td>
       <td>1</td>
      </tr>
      <tr>
       <td>0320413140</td>
       <td>EOXI de Ourense, Verín e O Barco de Valdeorras</td>
       <td>Hospital de Valdeorras</td>
       <td>-</td>
       <td>O Barco de Valdeorras</td>
       <td>1</td>
      </tr>
     </tbody>
    </table>

