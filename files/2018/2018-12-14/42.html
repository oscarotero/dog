---
date: '2018-12-14'
id: G0424-051218-0008
page: 52491
number: 238
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 30 de novembro de 2018, da Dirección Xeral de Orientación e
  Promoción Laboral, polo que se notifica resolución da orde de subvencións para
  a concesión directa de bolsas e axudas para persoas traballadoras
  desempregadas.
range: Anuncio
url: >-
  https://www.xunta.gal/dog/Publicados/2018/20181214/AnuncioG0424-051218-0008_gl.html
---
<p>Con data do 10 de outubro de 2018, o director xeral de Orientación e Promoción Laboral da Consellería de Economía, Emprego e Industria resolve conceder a Thaynara de Araújo Fernándes a axuda solicitada ao abeiro da Orde do 8 de marzo de 2017 pola que se establecen as bases reguladoras e se procede á convocatoria de subvencións para a concesión directa de bolsas e axudas para persoas traballadoras desempregadas que participen en accións formativas de formación profesional para o emprego correspondentes ao exercicio de 2017 e 2018 (código de procedemento TR301V). </p>
    <p>Segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas, intentouse efectuar a notificación da citada resolución no lugar indicado polo interesado para os efectos de notificación sen que esta se puidese facer efectiva.</p>
    <p>Polo exposto, esta dirección xeral, de conformidade co establecido nos artigos 44 e 46 da Lei 39/2015, en virtude deste anuncio, notifica o acordo de Resolución do 10 de outubro de 2018.</p>
    <p>Para coñecer o texto íntegro do citado acordo de resolución, Thaynara de Araújo Fernándes poderá recoller a notificación mediante comparecencia na Subdirección Xeral de Promoción Laboral da Dirección Xeral Orientación e Promoción Laboral, sita no Edificio Administrativo San Lázaro, s/n, 15703 Santiago de Compostela, das 9.00 ás 14.00 horas, de luns a venres, no prazo de quince (15) días contados a partir do seguinte ao da publicación deste anuncio no Boletín Oficial del Estado. Transcorrido este prazo, entenderase efectuada a notificación para todos os efectos.</p>
    <p>Así mesmo, fáiselle saber o dereito que o asiste para que alegue ou presente os documentos que xulgue pertinentes, no prazo de quince (15) días contados desde o día seguinte ao da súa comparecencia para recoller a notificación da resolución, ou ao do transcurso do prazo previsto no parágrafo anterior sen que o interesado compareza, segundo o que establecen os artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 30 de novembro de 2018</p>
    <footer><p>José Alfonso Marnotes González<br>Director xeral de Orientación e Promoción Laboral</p></footer>

