---
date: '2018-12-14'
id: L375-101218-0001
page: 52514
number: 238
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle da parcela E1-F1 da
  segunda fase da Central de Transporte de Ourense.
range: Anuncio
url: >-
  https://www.xunta.gal/dog/Publicados/2018/20181214/AnuncioL375-101218-0001_gl.html
---
<p>Anuncio de aprobación definitiva do estudo de detalle referido á parcela E1-F1 da segunda fase da Central de Transporte de Ourense, co obxecto de reaxustar aliñacións, o que se publica para os efectos dos artigos 82 da Lei 2/2016, do 10 de febreiro, do solo de Galicia e 199 do seu regulamento.</p>
    <p>«O Pleno da Corporación, en sesión ordinaria celebrada o día 29 de novembro de 2018, adoptou, entre outros, os seguintes acordos:</p>
    <p>Primeiro. Aprobar definitivamente o estudo de detalle referido a parcela E1-F1 da segunda fase da Central de Transporte de Ourense, redactado polo equipo técnico Ecuevas Arquitectura, S.L.P., quedando extinguida a suspensión de licenzas.</p>
    <p>Segundo. Publicar o acordo de aprobación definitiva no <em>Diario Oficial de Galicia</em>, e o texto dos documentos que o integran así como o índice de planos do estudo de detalle no <em>Boletín Oficial</em> da provincia.</p>
    <p>Terceiro. Notificar este acordo aos propietarios e demais interesados directamente afectados polo estudo de detalle.</p>
    <p>Cuarto. Comunicar á consellería competente en materia de urbanismo a aprobación de estudo de detalle referido a parcela E1-F1 da segunda fase da Central de Transporte de Ourense, á vez que se lle dá traslado dun exemplar en soporte dixital, debidamente dilixenciado, co fin de ser inscrito no Rexistro de Plan Urbanístico de Galicia.</p>
    <p>Quinto. Facultar o alcalde para subscribir e asinar toda clase de documentos e, en xeral, para todo o relacionado con este asunto».</p>
    <p>Contra este acordo, interporase recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contadio desde o día seguinte á publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>San Cibrao das Viñas, 7 de decembro de 2018</p>
    <footer><p>Manuel Pedro Fernández Moreiras<br>Alcalde</p></footer>

