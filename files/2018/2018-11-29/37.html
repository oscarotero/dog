---
date: '2018-11-29'
id: G0534-191118-0001
page: 50608
number: 228
agency: 'Consellería de Educación, Universidade e Formación Profesional'
section: VI. Anuncios. a) Administración autonómica.
title: >-
  RESOLUCIÓN do 19 de novembro de 2018, da Secretaría Xeral Técnica da
  Consellería de Educación, Universidade e Formación Profesional, pola que se
  anuncia a contratación en dous lotes e catro sublotes, polo procedemento
  aberto multicriterio e tramitación ordinaria, da concesión de servizos de
  catro cafetarías escolares desta consellería durante o curso 2018/19.
range: Resolución
url: >-
  https://www.xunta.gal/dog/Publicados/2018/20181129/AnuncioG0534-191118-0001_gl.html
---
<p>1. Entidade adxudicadora: datos xerais e datos para obter a información:</p>
    <p>a) Organismo: Consellería de Educación, Universidade e Formación Profesional.</p>
    <p>b) Dependencia que tramita o expediente: Secretaría Xeral Técnica.</p>
    <p>c) Obtención de documentación e información:</p>
    <p>1. As consultas relacionadas cos pregos dirixiranse ao Servizo de Xestión de Comedores Escolares dos Centros Docentes non Universitarios.</p>
    <p>Para dúbidas relacionadas cos pregos, condicións xerais da contratación e adxudicación, nos teléfonos: 881 99 51 88/981 54 44 61 e fax: 981 54 54 43.</p>
    <p>2. As consultas relacionadas co desenvolvemento da licitación dirixiranse á xefatura territorial correspondente, para as dúbidas relacionadas coa recepción das ofertas e o desenvolvemento das mesas de contratación.</p>
    <p>A Coruña: teléfonos: 981 18 47 45/981 18 47 30. Fax: 981 18 46 29.</p>
    <p>Pontevedra: teléfonos: 986 80 59 05/986 80 59 06. Fax: 986 80 59 37.</p>
    <p>As consultas relacionadas coa situación e coas características das instalacións das cafetarías dirixiranse a cada un dos centros educativos.</p>
    <p>3. Enderezo da internet do perfil do contratante:</p>
    <p>http://plataformadecontratacion.xunta.gal/licitacion?N=425798</p>
    <p>4. Data límite de obtención de documentación e información: o último día do prazo de presentación de proposicións.</p>
    <p>2. Obxecto do contrato:</p>
    <p>a) Tipo: concesión de servizos públicos.</p>
    <p>b) Descrición: concesión de cafetarías escolares.</p>
    <p>c) División por lotes e número de lotes/número de unidades: dous lotes e catro sublotes, definidos no anexo V do prego de cláusulas administrativas particulares (PCAP), o lote nº 1-CO correspondente a un centro da Xefatura Territorial da Coruña, e lote nº 2-PO correspondente a tres centros da Xefatura Territorial de Pontevedra.</p>
    <p>d) Lugares de execución: definidos no anexo V do PCAP.</p>
    <p>e) Prazo de execución: desde o seu asinamento ata o remate do curso escolar 2018/19.</p>
    <p>f) Admisión de prórroga: poderanse prorrogar ata o remate do curso escolar 2019/20.</p>
    <p>3. Tramitación e procedemento:</p>
    <p>a) Tramitación: ordinaria.</p>
    <p>b) Procedemento: aberto multicriterio.</p>
    <p>c) Poxa electrónica: non.</p>
    <p>d) Criterios de adxudicación: os especificados na cláusula 11 do PCAP.</p>
    <p>4. Orzamento da licitación. Importe neto: esta licitación non supón custo económico para a consellería, segundo se describe na cláusula 5 do PCAP.</p>
    <p>5. Garantías exixidas:</p>
    <p>Provisional: non.</p>
    <p>Definitiva: non.</p>
    <p>6. Requisitos específicos do contratista:</p>
    <p>a) Clasificación: non.</p>
    <p>b) Solvencia económica e solvencia técnica: as especificadas na cláusula 7 do PCAP.</p>
    <p>7. Presentación das ofertas:</p>
    <p>a) Data límite de presentación: o prazo de admisión das proposicións terminará o vixésimo sexto día natural seguinte ao da publicación deste anuncio no perfil do contratante. Cando o último día do prazo sexa inhábil, entenderase prorrogado ao primeiro día hábil seguinte, segundo o artigo 30.5 da Lei 39/2015, do 1 de outubro, do procedemento administrativo común das administracións públicas.</p>
    <p>Cando a oferta se envíe por correo certificado dentro do prazo de admisión, o licitador deberá xustificar a data de imposición do envío na oficina de Correos e anunciarlle a súa remisión ao órgano de contratación no mesmo día, mediante telegrama ou fax, segundo se detalla na cláusula 8.1 do PCAP.</p>
    <p>b) Lugar de presentación: </p>
    <p>Segundo se detalla na cláusula 8.1 do PCAP.</p>
    <p>8. Apertura dos sobres B:</p>
    <p>Data e hora: anunciaranse no perfil do contratante http://plataformadecontratacion.xunta.gal/licitacion?N=425798, con dous (2) días hábiles de antelación ao da realización do acto público de apertura do sobre B. Se por algún motivo ten que modificarse a data e hora do acto público de apertura do sobre B, a nova data publicarase no perfil do contratante http://plataformadecontratacion.xunta.gal/licitacion?N=425798</p>
    <p>9. Gastos de publicidade: serán por conta da Consellería de Educación, Universidade e Formación Profesional.</p>
    <p>10. Outros. Condición especial de execución: de conformidade co establecido no número 14.1 do PCAP.</p>
    <p>Santiago de Compostela, 19 de novembro de 2018</p>
    <footer><p>Jesús Oitavén Barcala<br>Secretario xeral técnico da Consellería de Educación,<br>Universidade e Formación Profesional</p></footer>

