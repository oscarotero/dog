---
date: '2018-04-02'
id: L257-230318-0005
page: 18226
number: 63
agency: Concello de Vigo
section: VI. Anuncios. b) Administración local.
title: >-
  ANUNCIO da contratación, polo procedemento aberto, dos servizos incluídos no
  Programa socioeducativo e de apoio familiar.
range: Anuncio
url: >-
  https://www.xunta.gal/dog/Publicados/2018/20180402/AnuncioL257-230318-0005_gl.html
---
<p>1. Entidade adxudicadora: organismo: Concello de Vigo. Dependencia: Área de Benestar Social. Nº de expediente: 150.888-301.</p>
    <p>2. Obxecto do contrato: servizos de colaboración e asistencia técnica para o desenvolvemento do Programa socioeducativo e de apoio familiar nos seguintes ámbitos diferenciados: 1) Intervención con menores en situación de risco. 2) Intervención e atención sociofamiliar en familias que presenten problemáticas non resolubles por elas mesmas e que acepten voluntariamente a intervención. 3) Realización de informes sociais e técnicos solicitados polo/a técnico/a municipal responsable do servizo, tanto por interese do propio Concello como doutras administracións públicas, tendo en conta a normativa en materia de menores e de acordo cos principios de colaboración e cooperación.</p>
    <p>Lugar de execución: Concello de Vigo.</p>
    <p>Prazo de execución: catro (4) anos. Prórroga: dúas (2), dun ano de duración cada una.</p>
    <p>3. Tramitación e procedemento:</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 2.581.689,36 euros. IVE para soportar pola Administración: 258.168,94 euros. Orzamento total: 2.839.858,30 euros.</p>
    <p>5. Garantías exixidas. a) Provisional: non se exixe. b) Definitiva: si (5 % do prezo de adxudicación do contrato, excluído o IVE). c) Complementaria: non se exixe.</p>
    <p>6. Obtención da documentación e información: www.vigo.org (perfil do contratante); teléfono: 986 81 01 48; fax: 986 22 62 06.</p>
    <p>Data límite para solicitar documentación: ata sete (7) días antes do día de finalización do prazo de presentación de proposicións.</p>
    <p>7. Requisitos específicos do contratista: a) Documentos acreditativos da solvencia económica e financeira: consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato. b) Documentos acreditativos da solvencia técnica e profesional: considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario. </p>
    <p>8. Presentación de ofertas: prazo: o prazo rematará o día 25 de abril de 2018.</p>
    <p>Documentación: a exixida nas cláusulas 12 e 13 do prego de condicións administrativas.</p>
    <p>Lugar de presentación: Rexistro Xeral do Concello de Vigo, praza do Rei, nº 1, 36202 Vigo, ata as 13.30 horas do último día do prazo.</p>
    <p>Prazo da obriga de manter a oferta: dous (2) meses contados desde o día da apertura de proposicións.</p>
    <p>9. Apertura das ofertas técnica e económica: entidade, domicilio e localidade: véxase o punto 6 do anuncio.</p>
    <p>Data e hora: anunciaranse no perfil do contratante do Concello de Vigo.</p>
    <p>10. Páxina web para a obtención de información: www.vigo.org</p>
    <p>Vigo, 2 de marzo de 2018</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

