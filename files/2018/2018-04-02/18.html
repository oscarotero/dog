---
date: '2018-04-02'
id: G2358-090318-0001
page: 18178
number: 63
agency: Xulgado do Social número 1  de Lugo
section: V. Administración de xustiza.
title: EDICTO de notificación de sentenza (DSP 742/2017).
range: Edicto
url: >-
  https://www.xunta.gal/dog/Publicados/2018/20180402/AnuncioG2358-090318-0001_gl.html
---
<p>Eu, Rafael González Alió, letrado da Administración de xustiza do Xulgado do Social número 1 de Lugo, fago saber que no procedemento co número DSP 742/2017 deste xulgado do social, seguido por instancia de Carlos Yáñez Tourón contra Creart Technologies, S.L., sobre extinción de contrato e reclamación de cantidade, foi ditada sentenza cuxa parte dispositiva é a seguinte:</p>
    <p>«Estimar a demanda formulada por Carlos Yáñez Tourón e declarar extinguida a relación laboral con efectos do 25.10.2017, e condenar Creart Technologies, S.L. a aboar ao demandante a cantidade de 5.241,27 pola extinción da relación laboral, así como o importe de 7.998,77 euros por salarios e cantidades a deber no momento da extinción, cos xuros por demora do 10 %.</p>
    <p>Impor as custas do presente procedemento, incluídos honorarios de profesionais ata 600 euros, á parte demandada.</p>
    <p>Póñase en coñecemento do Fogasa para os efectos oportunos.</p>
    <p>Notifíquese esta resolución ás partes facéndolles saber que non é firme e que contra ela cabe interpor, ante este xulgado, recurso de suplicación que resolverá a Sala do Social do Tribunal Superior de Xustiza de Galicia.</p>
    <p>O recurso de suplicación deberá anunciarse ante este xulgado, por escrito ou comparecencia, dentro dos cinco días seguintes á notificación da sentenza.</p>
    <p>Ao anunciar o recurso deberase xuntar o documento que acredite o ingreso de 300 euros como depósito para recorrer no Banco Santander, na conta de depósitos e consignacións deste xulgado correspondente ao presente procedemento número 2322-0000-65-0742-17, baixo apercibimento de non dar trámite ao recurso, salvo que o recorrente sexa traballador, habente causa dun deles, beneficiario do réxime público da Seguridade Social, o Estado, as comunidades autónomas, as entidades locais e as entidades de dereito público vinculadas ou dependentes destes, sindicato ou beneficiario do dereito á asistencia xurídica gratuíta.</p>
    <p>Ademais, cando a sentenza condene ao pagamento de cantidade, o recorrente que non desfrute do beneficio de xustiza gratuíta deberá acreditar, no momento de anunciar o recurso, ter consignado no Banco Santander, na conta de depósitos e consignacións deste xulgado correspondente ao presente procedemento 2322-0000-60-0742-17, a cantidade obxecto da condena, podendo substituír a consignación en metálico polo aseguramento mediante aval solidario de duración indefinida e pagadoiro a primeiro requirimento emitido por entidade de crédito.</p>
    <p>En caso de que algún dos anteriores ingresos se verifique mediante transferencia bancaria, esta deberá dirixirse á conta ES 55 0049 3569 92 0005001274, facendo constar como beneficiario ao Xulgado do Social número 1 de Lugo e como concepto o número de conta correspondente ao presente procedemento que proceda dos dous mencionados nos dous parágrafos que anteceden.</p>
    <p>Advírtase ademais ás partes que deberán facer constar nos escritos de interposición do recurso e de impugnación, se for o caso, un domicilio na sede do Tribunal Superior de Xustiza de Galicia, para os efectos de notificacións, dando cumprimento ao disposto no artigo 198 da Lei reguladora da xurisdición social.</p>
    <p>Así o pronuncio, mando e asino por esta miña sentenza, da cal se levará testemuño aos autos».</p>
    <p>E para que sirva de notificación en forma a Creart Technologies, S.L., en ignorado paradoiro, expido e asino este edicto para a súa inserción no <em>Diario Oficial de Galicia</em>.</p>
    <p>Lugo, 9 de marzo de 2018</p>
    <footer><p>O letrado da Administración de xustiza</p></footer>

