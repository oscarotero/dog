---
date: '2018-07-03'
id: G0164-250618-0003
page: 31854
number: 126
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 21 de xuño de 2018 pola que se declaran aptos na fase de prácticas os
  opositores que superaron os procedementos selectivos convocados pola Orde do 7
  de abril de 2017 (Diario Oficial de Galicia do 17 de abril).
range: Orde
url: >-
  https://www.xunta.gal/dog/Publicados/2018/20180703/AnuncioG0164-250618-0003_gl.html
---
<p>A Orde do 7 de abril de 2017 (DOG do 17 de abril) pola que se convocan procedementos selectivos de ingreso e acceso ao corpo de profesores de ensino secundario, de acceso ao corpo de profesores de música e artes escénicas, e de ingreso ao corpo de profesores técnicos de formación profesional, ao corpo de mestres e procedemento de adquisición de novas especialidades polo persoal funcionario de carreira dos corpos de profesores de ensino secundario, profesores técnicos de formación profesional e mestres da Comunidade Autónoma de Galicia establece, na súa base vixésima, que as persoas aspirantes que superen o procedemento selectivo quedan obrigadas a incorporarse aos destinos que a Dirección Xeral de Centros e Recursos Humanos lles adxudique para a realización da fase de prácticas.</p>
    <p>Na Orde do 28 de xullo de 2017 (DOG do 23 de agosto) faise pública a relación de persoal aspirante que superou o concurso-oposición convocado pola Orde do 7 de abril de 2017.</p>
    <p>Pola Orde do 4 de agosto de 2017 (DOG do 25 de agosto) nomeáronse funcionarias en prácticas do corpo de mestres as persoas opositoras que superaron os procedementos selectivos convocados pola Orde do 7 de abril de 2017 (DOG do 17 de abril), agás a Santiago José Cruz Muñoz, mestre da especialidade de primaria ao cal se lle concede o aprazamento da fase de prácticas e a Santiago Eduardo Pato Rodríguez, mestre da especialidade de idioma estranxeiro: inglés, que superara o procedemento selectivo no corpo de mestres convocado pola Orde do 4 de abril de 2016 (DOG do 19 de abril) ao cal tamén se lle concede o aprazamento da fase de prácticas. </p>
    <p>Pola dita Orde do 4 de agosto de 2017 tamén se nomeou funcionaria en prácticas a Cristina Campos Alonso, que non completara a fase de prácticas no procedemento selectivo do corpo de mestres convocado pola Orde do 4 de abril de 2016 (DOG do 19 de abril).</p>
    <p>Por Resolución do director xeral de Centros e Recursos Humanos do 19 de decembro de 2017 concédese o aprazamento da fase de prácticas á opositora Vanesa María Villar García, que superou o procedemento selectivo no corpo de mestres convocado pola Orde do 7 de abril de 2017 (DOG do 17 de abril).</p>
    <p>Pola Orde do 11 de setembro de 2017 (DOG do 15 de setembro) nomeáronse funcionarias en prácticas as persoas opositoras que superaron os procedementos selectivos para ingreso e acceso ao corpo de profesores de ensino secundario e de ingreso ao corpo de profesores técnicos de formación profesional, convocados pola Orde do 7 de abril de 2017 (DOG do 17 de abril), agás a Noelia María Galán Rodríguez, do corpo de profesores de ensino secundario, especialidade de Inglés, e a María Eulalia Agrelo Costas, do corpo de profesores de ensino secundario, especialidade de Lingua e Literatura Galega, ás cales se lles concede o aprazamento da fase de prácticas.</p>
    <p>Pola dita Orde do 11 de setembro de 2017 tamén se nomeou funcionario en prácticas a Rubén Figueroa Sestelo do corpo de profesores de ensino secundario, especialidade de Matemáticas, e a Rafael López García do corpo de profesores técnicos de formación profesional, especialidade de Sistemas e Aplicacións Informáticas, que tiñan concedido o aprazamento da fase de prácticas nos procedementos selectivos dos corpos de profesores de ensino secundario e profesores técnicos de formación profesional convocados pola Orde do 4 de abril de 2016 (DOG do 19 de abril).</p>
    <p>Con data do 1 de setembro de 2017 incorporáronse a un centro para a realización da fase de prácticas.</p>
    <p>Finalizada a fase de prácticas e vistas as propostas efectuadas polas comisións avaliadoras, a Consellería de Cultura, Educación e Ordenación Universitaria</p>
    <h2>DISPÓN:</h2>
    <p>Primeiro. Declarar aptas na fase de prácticas e aprobadas definitivamente as persoas opositoras seleccionadas no procedemento selectivo para o ingreso e acceso ao corpo de profesores de ensino secundario, ao corpo de profesores técnicos de formación profesional e ao corpo de mestres convocado pola Orde do 7 de abril de 2017 (DOG do 17 de abril), agás a Santiago José Cruz Muñoz, a Santiago Eduardo Pato Rodríguez e a Vanesa María Villar García, os tres do corpo de mestres, por teren concedido todos eles o aprazamento da fase de prácticas, e a Noelia María Galán Rodríguez, do corpo de profesores de ensino secundario, especialidade de Inglés, e a María Eulalia Agrelo Costas, do corpo de profesores de ensino secundario, especialidade de Lingua e Literatura Galega, xa que ambos tamén teñen concedido o aprazamento da fase de prácticas.</p>
    <p>Segundo. Declarar apta na fase de prácticas e aprobada definitivamente a opositora do corpo de mestres Cristina Campos Alonso que completou a fase de prácticas e que fora seleccionada no procedemento selectivo para ingreso e acceso ao corpo de mestres convocado pola Orde do 4 de abril de 2016 (DOG do 19 de abril).</p>
    <p>Terceiro. Declarar aptos na fase de prácticas e aprobados definitivamente os opositores Rubén Figueroa Sestelo do corpo de profesores de ensino secundario, especialidade de Matemáticas, e Rafael López García do corpo de profesores técnicos de formación profesional, especialidade de Sistemas e Aplicacións Informáticas, que tiñan concedido aprazamento da fase de prácticas e que foron seleccionados no procedemento selectivo para ingreso e acceso ao corpo profesores de ensino secundario convocado pola Orde do 4 de abril de 2016 (DOG do 19 de abril). </p>
    <p>Santiago de Compostela, 21 de xuño de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

