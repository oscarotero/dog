---
date: '2018-07-03'
id: CA01-210618-0001
page: 31868
number: 126
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 18 de xuño de 2018, da Secretaría Xeral Técnica e do Patrimonio
  da Consellería de Facenda, pola que se ordena a publicación da modificación
  dos estatutos da Sociedade Pública de Investimentos de Galicia, S.A.,
  autorizada polo Acordo do Consello da Xunta de Galicia do 22 de marzo de 2018.
range: Resolución
url: >-
  https://www.xunta.gal/dog/Publicados/2018/20180703/AnuncioCA01-210618-0001_gl.html
---
<p>O Consello da Xunta de Galicia, na súa reunión do día 22 de marzo de 2018 adoptou, por proposta da consellería de Facenda e por iniciativa da Axencia Galega de Infraestruturas, o acordo polo que se autorizaba a modificación dos artigos 9 e 10 dos estatutos da sociedade mercantil pública autonómica Sociedade Pública de Investimentos de Galicia, S.A.</p>
    <p>En cumprimento do disposto nos artigos 104.3 e 105.2 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, ordénase a publicación no Diario Oficial de Galicia, como anexo a esta resolución, dos artigos modificados dos estatutos da Sociedade Pública de Investimentos de Galicia, S.A.</p>
    <p>Santiago de Compostela, 18 de xuño de 2018</p>
    <footer><p>María del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>
    <h2>ANEXO</h2>
    <p>Artigo 9. Consello de Administración</p>
    <p>O Consello de Administración estará formado por un mínimo de tres e un máximo de oito membros.</p>
    <p>O Consello de Administración renovarase cada seis anos e poderán os seus membros ser reelixidos unha ou máis veces por períodos de igual duración.</p>
    <p>Corresponde á Xunta Xeral a fixación do número de membros dentro deses límites.</p>
    <p>Artigo 10. Presidencia e vicepresidencia do Consello</p>
    <p>O titular da presidencia do Consello será designado pola Xunta Xeral, por proposta da consellería con competencias en materia de Infraestruturas, e o vicepresidente, por proposta da consellería coas competencias de Facenda. Ao Consello, por proposta do presidente, correspóndelle a designación do secretario e do letrado asesor, e pode recaer, en ambos os casos, a designación en quen non reúna a condición de conselleiro, que terá dereito, neste caso, a participar nas sesións do Consello, con voz pero sen voto.</p>
    <p>O vicepresidente substituirá o presidente en caso de vacante, ausencia ou enfermidade.</p>

