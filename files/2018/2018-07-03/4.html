---
date: '2018-07-03'
id: G0424-180618-0009
page: 31805
number: 126
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 15 de xuño de 2018 pola que se establecen as bases
  reguladoras das axudas destinadas a accións de fomento da prevención de riscos
  laborais e se procede á súa convocatoria na Comunidade Autónoma de Galicia no
  exercicio de 2018 (código de procedemento TR852A).
range: Orde
url: >-
  https://www.xunta.gal/dog/Publicados/2018/20180703/AnuncioG0424-180618-0009_gl.html
---
<p>BDNS (idenf.): 405705.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Na liña 1:</p>
    <p>As asociacións empresariais e as organizacións sindicais intersectoriais no ámbito da Comunidade Autónoma de Galicia, constituídas ao abeiro da Lei 19/1977, do 1 de abril, sobre regulación do dereito de asociación sindical. </p>
    <p>Na liña 2:</p>
    <p>a) As asociacións empresariais sectoriais constituídas ao abeiro da Lei 19/1977, do 1 de abril, sobre regulación do dereito de asociación sindical.</p>
    <p>b) As organizacións sindicais con representatividade no ámbito da Comunidade Autónoma de Galicia, de carácter sectorial.</p>
    <p>c) As fundacións sectoriais paritarias para a promoción da prevención da seguridade e saúde laboral, nadas da negociación colectiva ou de acordos sectoriais, con sede e actividade en Galicia.</p>
    <p>Na liña 3: </p>
    <p>As medianas, pequenas empresas e microempresas, así como as persoas traballadoras autónomas con persoas traballadoras ao seu cargo, que teñan o seu domicilio social e, polo menos, un centro de traballo no territorio da Comunidade Autónoma de Galicia.</p>
    <p>Segundo. Obxecto</p>
    <p>1. Esta orde ten por obxecto o establecemento das bases reguladoras para a concesión de subvencións, pola Consellería de Economía, Emprego e Industria, Secretaría Xeral de Emprego, co fin de levar a cabo accións de formación, sensibilización, asesoramento e fomento da prevención de riscos laborais en Galicia.</p>
    <p>Terceiro. Bases reguladoras</p>
    <p>Orde do 15 de xuño de 2018 pola que se establecen as bases reguladoras das axudas destinadas a accións de fomento da prevención de riscos laborais e se procede á súa convocatoria na Comunidade Autónoma de Galicia no exercicio de 2018 (código de procedemento TR852A).</p>
    <p>Cuarto. Importe</p>
    <p>1. Estas axudas distribúense en tres liñas:</p>
    <p>a) Liña 1: formación e actividades de asesoramento e sensibilización en materia de prevención de riscos laborais de carácter intersectorial. Esta liña ten un orzamento de 690.000 euros. </p>
    <p>b) Liña 2: formación e outras actividades de fomento en materia de prevención de riscos laborais de carácter sectorial. Esta liña ten un orzamento de 180.000 euros.</p>
    <p>c) Liña 3: investimentos destinados a accións de mellora na adaptación, substitución ou adquisición de equipamentos de traballo e adaptacións de postos de traballo. Esta liña ten un orzamento total de 620.000 euros.</p>
    <p>Quinta. Prazo de presentación de solicitudes</p>
    <p>O prazo para a presentación das solicitudes será dun mes contado desde o día seguinte ao da publicación desta orde no <em>Diario Oficial de Galicia</em>.</p>
    <p>Santiago de Compostela, 15 de xuño de 2018</p>
    <footer><p>Francisco Conde López<br>Conselleiro de Economía, Emprego e Industria</p></footer>

