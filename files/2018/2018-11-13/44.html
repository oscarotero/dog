---
date: '2018-11-13'
id: L191-231018-0001
page: 48885
number: 216
agency: Concello de Vilarmaior
section: VI. Anuncios. b) Administración local.
title: >-
  ANUNCIO de aprobación definitiva do Plan de sectorización do parque
  empresarial de Vilarmaior SUND-1.
range: Anuncio
url: >-
  https://www.xunta.gal/dog/Publicados/2018/20181113/AnuncioL191-231018-0001_gl.html
---
<p>O Pleno do Concello, na súa sesión do 27 de setembro de 2018, aprobou definitivamente o Plan de sectorización do parque empresarial de Vilarmaior, promovido pola Comisión Xestora do parque empresarial de Vilarmaior, segundo o documento refundido de outubro de 2017 (sen visar), redactado por Cerne Ingeniería, S.A. e asinado dixitalmente polo enxeñeiro de camiños, Ángel Delgado Cid, colexiado número 4.657. </p>
    <p>Medidas adoptadas para o seguimento dos efectos no ambiente da aplicación do Plan de sectorización: segundo a Resolución do 11 de setembro de 2012 ditada pola Secretaría Xeral de Calidade e Avaliación Ambiental (Consellería de Medio Ambiente, Territorio e Infraestruturas) pola que se formulou a memoria ambiental do devandito Plan de sectorización (clave 2009AAE0476), consultable no enderezo http://aae.medioambiente.xunta.es.</p>
    <p>Enderezo electrónico en que figura o contido íntegro do Plan de sectorización á disposición do público: www.concellodevilarmaior.es.</p>
    <p>A eficacia do acto de aprobación definitiva e a entrada en vigor do Plan de sectorización do parque empresarial de Vilarmaior aprobado quedan condicionadas á súa publicación de conformidade co establecido no artigo 82 da Lei 2/2016, do 10 de febreiro, do solo de Galicia (LSG), á inscrición do instrumento no Rexistro de Planeamento Urbanístico de Galicia de conformidade co disposto no artigo 88 da LSG e ao que dispoña para tal efecto a lexislación vixente en materia de réxime local (artigos 65.2 e 70.2 da Lei 7/1985, do 2 de abril, reguladora das bases de régimen local –entrada en vigor, logo do cumprimento dos trámites preceptivos e logo de transcorreren 15 días hábiles desde a publicación completa do texto no Boletín Oficial da provincia–).</p>
    <p>O Plan de sectorización aprobado de xeito definitivo, como instrumento de planeamento urbanístico de desenvolvemento do Plan xeral de ordenación municipal, será inmediatamente executivo (artigo 84 LSG) tras a súa entrada en vigor, segundo o disposto no artigo 82 da LSG.</p>
    <p>Os instrumentos de planeamento son disposicións de carácter xeral, polo que a súa aprobación definitiva non poderá ser obxecto de recurso en vía administrativa, senón tan só a través do correspondente recurso contencioso-administrativo, nos termos previstos na lexislación aplicable.</p>
    <p>O que se publica para os efectos previstos nos artigos 82.2 da LSG e 199.2 do Decreto 143/2016, do 22 de setembro, polo que se aproba o regulamento da LSG.</p>
    <p>Vilarmaior, 22 de outubro de 2018</p>
    <footer><p>Carlos Vázquez Quintián<br>Alcalde presidente</p></footer>

