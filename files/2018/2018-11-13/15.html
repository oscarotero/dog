---
date: '2018-11-13'
id: G2348-231018-0004
page: 48827
number: 216
agency: Xulgado do Social número 5 da Coruña
section: V. Administración de xustiza.
title: EDICTO (DSP 208/2018).
range: Edicto
url: >-
  https://www.xunta.gal/dog/Publicados/2018/20181113/AnuncioG2348-231018-0004_gl.html
---
<p>Eu, María Mercedes Santos García, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 208/2018 deste xulgado do social, seguido por instancia de Adrián Alfonso Díaz contra Streamnow, S.L., sobre despedimento, ditouse a seguinte resolución:</p>
    <p>Que debo estimar e estimo a demanda que en materia de despedimento foi interposta por Adrián Alfonso Díaz contra a entidade Streamnow, S.L. e, en consecuencia, debo declarar e declaro improcedente o despedimento de que a demandante foi obxecto con efectos do 16 de febreiro de 2018, debo declarar e declaro extinguida a relación laboral que unía ás partes, desde a data do despedimento (16.2.2018), ao cesar na súa actividade a anterior entidade, e condeno a entidade Streamnow, S.L. ao aboamento dunha indemnización por despedimento a razón de 7.804,36 euros.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes, facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>E para que sirva de notificación en legal forma a Streamnow, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 1 de outubro de 2018</p>
    <footer><p>A letrada da Administración de xustiza</p></footer>

