---
date: '2018-08-20'
id: L136-100818-0001
page: 38702
number: 157
agency: Concello de Ferrol
section: VI. Anuncios. b) Administración local.
title: >-
  ANUNCIO do acordo relativo ás áreas de rexeneración e renovación urbana no
  marco das actuacións previstas nas addendas para a modificación de acordos do
  Plan estatal de fomento do alugamento de vivendas, a rehabilitación
  edificatoria e a rexeneración urbanas 2013-2016, anualidade 2017.
range: Anuncio
url: >-
  https://www.xunta.gal/dog/Publicados/2018/20180820/AnuncioL136-100818-0001_gl.html
---
<p>A Xunta de Goberno Local adoptou na sesión do 23.7.2018 un acordo relativo ás áreas de rexeneración e renovación urbana da Magdalena-Ferrol Vello (11ª fase), da Graña (7ª fase) e do barrio de Esteiro Vello (1ª fase), no marco das actuacións previstas nas addendas para a modificación dos acordos da Comisión Bilateral do 27.10.2015 do Plan estatal de fomento do alugamento de vivendas, a rehabilitación edificatoria e a rexeneración e renovación urbanas 2013-2016. Nese acordo aprobou:</p>
    <p>– As propostas de cualificación provisional.</p>
    <p>– A non inclusión de cinco solicitudes nas propostas de cualificación provisional.</p>
    <p>– Notificar o acordo aos titulares das solicitudes non incluídas.</p>
    <p>– Publicar o presente anuncio.</p>
    <p>– Remitir ao IGVS as propostas de cualificación provisional.</p>
    <p>Publícase este anuncio para que no prazo de 10 días os interesados poidan comparecer na Oficina de Rehabilitación do Concello de Ferrol, rúa María, 52-54, 4º, para teren coñecemento do contido íntegro do acto e para constancia de tal coñecemento, de conformidade co disposto no artigo 46 da Lei 39/2015, de 1 de outubro, do procedemento administrativo común das administracións públicas.</p>
    <p>Contra este acto de trámite cualificado poderán interpoñer os interesados, de acordo co disposto nos artigos 112, 123 e 124 da Lei 39/2015, do 1 de outubro, do procedemento administrativo común das administracións públicas, recurso potestativo de reposición ante o mesmo órgano que o ditou no prazo de un mes, ou interpoñer directamente recurso contencioso-administrativo ante o Xulgado do Contencioso-Administrativo no prazo de dous meses, de acordo co disposto no artigo 46 da Lei 29/1998, do 13 de xullo, reguladora da devandita xurisdición, ambos os prazos contados a partir do día seguinte ao transcurso do prazo de 10 días establecido no parágrao anterior.</p>
    <p>Ferrol, 31 de xullo de 2018</p>
    <footer><p>O alcalde<br>P.D. (Resolución do 27.6.2017)<br>María Fernández Lemos<br>Concelleira delegada titular del Área de Urbanismo, Mobilidade,<br>Vivenda e Rehabilitación</p></footer>

