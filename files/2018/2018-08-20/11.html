---
date: '2018-08-20'
id: G0003-190718-0002
page: 38637
number: 157
agency: Servizo Galego de Saúde
section: IV. Oposicións e concursos.
title: >-
  ANUNCIO do 9 de xullo de 2018, da Xerencia de Xestión Integrada de Ferrol,
  polo que se dá publicidade da resolución da mesma data pola que se convoca
  procedemento de mobilidade interna voluntaria do persoal fixo da categoría de
  grupo auxiliar administrativo da función administrativa.
range: Anuncio
url: >-
  https://www.xunta.gal/dog/Publicados/2018/20180820/AnuncioG0003-190718-0002_gl.html
---
<p>Conforme os criterios reitores das bases de mobilidade interna voluntaria do persoal estatutario fixo, correspondentes ás categorías de persoal sanitario diplomado e de formación profesional, e de persoal de xestión e servizos das institucións sanitarias de atención especializada do Servizo Galego de Saúde, aprobadas pola Mesa Sectorial o 23 de decembro de 2009, a Xerencia de Xestión Integrada de Ferrol, tras un proceso de negociación coa representación legal dos traballadores deste centro sanitario, e con base nas competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde; polo Decreto 168/2010, do 7 de outubro, polo que se regula a estrutura orgánica de Xestión Integrada do Servizo Galego de Saúde, e a Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, o xerente de Xestión Integrada de Ferrol</p>
    <h2>RESOLVE:</h2>
    <p>Primeiro</p>
    <p>Anunciar a convocatoria de prazas de mobilidade interna voluntaria do persoal fixo da categoría de grupo auxiliar administrativo da función administrativa, así como as bases que rexerán a convocatoria. O prazo de presentación de instancias será de vinte (20) días hábiles contados desde o día seguinte ao da súa publicación.</p>
    <p>A formalización das solicitudes de participación, así como o rexistro dos méritos para a súa posterior valoración, efectuarana as persoas concursantes a través do currículo do profesional habilitado (FIDES expedient-e), ao cal se accederá na forma que se indica no anexo III da convocatoria.</p>
    <p>Segundo</p>
    <p>Ordenar a súa publicación nos taboleiros de anuncios da Dirección de Recursos Humanos da EOXI Ferrol, na intranet da EOXI Ferrol e no punto de atención ao traballador.</p>
    <p>Contra esta resolución poderase interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación nos termos da Lei 39/2015, do procedemento administrativo común das administracións públicas.</p>
    <p>Ferrol, 9 de xullo de 2018</p>
    <footer><p>Ángel José Facio Villanueva<br>Xerente de Xestión Integrada de Ferrol</p></footer>

