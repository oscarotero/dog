---
date: '2018-01-05'
id: L117-141217-0003
page: 1261
number: 4
agency: Concello de Cambre
section: VI. Anuncios. b) Administración local.
title: >-
  ANUNCIO do acordo de suspensión do procedemento de outorgamento de licenzas e
  comunicacións previas para a instalación de determinadas actividades de ocio e
  esparexemento e de talleres mecánicos e de chapa e pintura de automóbiles.
range: Anuncio
url: >-
  https://www.xunta.gal/dog/Publicados/2018/20180105/AnuncioL117-141217-0003_gl.html
---
<p>O Pleno da Corporación na súa sesión ordinaria do 30 de novembro de 2017 adoptou o seguinte acordo:</p>
    <p>«Suspender o procedemento de outorgamento de licenzas e comunicacións previas para a instalación de actividades de ocio e esparexemento de cafés-cantante, cafés-concerto, cafés-teatro, discotecas, salas de baile, salas de festa e tablaos flamencos e de talleres mecánicos e de chapa e pintura de automóbiles en edificios de vivendas ou en edificios específicos acaroados a outros de carácter residencial en todos os solos urbanos residenciais do termo municipal de Cambre durante o prazo dun ano co obxecto de estudar a modificación das normas subsidiarias de planeamento en que á ubicación das ditas instalacións e actividades se refire, de conformidade co artigo 47.1 da Lei 2/2016, do solo de Galicia».</p>
    <p>O prazo dun ano de suspensión contarase a partir da publicación do presente anuncio no Diario Oficial de Galicia.</p>
    <p>O expediente desta suspensión poderá ser examinado por calquera persoa interesada nas dependencias municipais da Área de Urbanismo sitas na Casa do Concello de Cambre.</p>
    <p>O que se fai público para xeral coñecemento informando que contra o presente acordo, que pon fin á vía administrativa, poderá interpoñerse recurso potestativo de reposición no prazo dun mes contado desde a publicación do presente acordo, de conformidade cos artigos 123 e 124 da Lei 30/2015, do procedemento administrativo común das administracións públicas, ou recurso contencioso-administrativo no prazo de dous meses contado desde a mesma data, de conformidade co establecido na Lei 29/1998, reguladora da xurisdición contencioso administrativa.</p>
    <p>Cambre, 7 de decembro de 2017</p>
    <footer><p>O alcalde<br>P.D. (Resolución 1841/2016, do 18 de novembro)<br>Juan González Leirós<br>Concelleiro delegado da Área de Urbanismo,<br>Obras e Medio Ambiente</p></footer>

