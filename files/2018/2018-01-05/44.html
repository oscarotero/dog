---
date: '2018-01-05'
id: L251-291217-0002
page: 1267
number: 4
agency: Concello de Sanxenxo
section: VI. Anuncios. b) Administración local.
title: >-
  ANUNCIO de licitación da contratación dos servizos complementarios e de
  colaboración na recadación, nos períodos voluntario e executivo de todo tipo
  de sancións administrativas, así como da súa xestión, agás as de natureza
  urbanística.
range: Anuncio
url: >-
  https://www.xunta.gal/dog/Publicados/2018/20180105/AnuncioL251-291217-0002_gl.html
---
<p>Aprobados os pregos de cláusulas administrativas particulares e de prescricións técnicas que rexirán a contratación dos servizos complementarios e de colaboración na recadación, nos períodos voluntario e executivo de todo tipo de sancións administrativas do Concello de Sanxenxo, así como da súa xestión, agás as de natureza urbanística, anúnciase a convocatoria respectiva:</p>
    <p>1. Obxecto: a prestación dos servizos complementarios e de colaboración na recadación, nos períodos voluntario e executivo de todo tipo de sancións administrativas do Concello de Sanxenxo, así como da súa xestión, agás as de natureza urbanística.</p>
    <p>2. Procedemento: aberto. Tramitación: ordinaria. Órgano de contratación: a Alcaldía.</p>
    <p>3. Prezo: o adxudicatario percibirá polos servizos prestados, os prezos que el oferte e que o concello acepte (cláusula 2ª dos pregos respectivos). O prezo anual con IVE ascende a 84.700,00 euros, sendo o valor estimado do contrato 140.000,00, sendo este indicativo para os efectos de determinar o procedemento, forma de adxudicación procedente e garantía exixible.</p>
    <p>4. Prazo do contrato: 1 ano, prorrogable un ano máis.</p>
    <p>5. Clasificación do contratista: non se exixe. </p>
    <p>6. Garantías. Provisional: non se exixe. Definitiva: 5 % do importe total da licitación, excluído o IVE (7.000,00 €).</p>
    <p>7. Solvencias:</p>
    <p>a) Solvencia económica e financeira: acreditarase polo seguinte medio: volume anual de negocios do licitador, referido ao ano de maior volume dentro dos tres últimos exercicios concluídos, por importe igual ou superior a 105.000,00 € (IVE non engadido). Acreditarase por medio das contas anuais do licitador aprobadas e depositadas no Rexistro Mercantil, se o empresario estivese inscrito no dito rexistro e, no caso contrario, polas depositadas no rexistro oficial en que deba estar inscrito. Os empresarios individuais non inscritos no Rexistro Mercantil acreditarán o seu volume anual de negocios mediante os seus libros de inventarios e as súas contas anuais legalizados polo Rexistro Mercantil. </p>
    <p>b) Solvencia técnica e profesional: acreditarase cumprindo o seguinte requisito: relación, que incluirá importe, datas e o destinatario, público ou privado, dos principais servizos realizados nos últimos cinco anos polo licitador de igual ou similar natureza aos que constitúen o obxecto do contrato, tomando como criterio de correspondencia entre os servizos prestados polo licitador e os que constitúen o obxecto do contrato, a igualdade entre os dous primeiros díxitos do CPV 66600000 (66), durante o ano de maior execución do período citado, debendo acreditar o licitador como executado durante o ano de maior execución do período citado, un importe igual ou superior ao 70 % do valor estimado do contrato (98.000,00 €) (IVE non engadido). Os servizos acreditaranse mediante certificados expedidos ou visados polo órgano competente, cando o destinatario sexa unha entidade do sector público ou, cando o destinatario sexa un suxeito privado, mediante un certificado expedido por este ou, a falta deste certificado, mediante unha declaración do empresario. </p>
    <p>8. Mesa de contratación: será constituída de acordo co sinalado no prego administrativo.</p>
    <p>9. Criterios de selección e adxudicación:</p>
    <p>a) Dependentes de xuízo de valor: serán os seguintes que se valorarán e ponderarán como a continuación se sinala, xunto coa documentación que se vai presentar para que poidan puntuarse (máximo 40 puntos):</p>
    <p>i. Equipo adscrito á execución do contrato, con especial incidencia no relativo aos medios persoais (ata 10 puntos).</p>
    <p>ii. Plan de desenvolvemento dos traballos, atendendo á estrutura organizativa do Concello de Sanxenxo, analizando os seguinte aspectos (ata 10 puntos). Establécese un límite máximo de 10 folios de extensión para o desenvolmento do dito plan. As entidades que excedan o dito límite ou sen excederse recollan contidos non exixidos neste parágrafo sufrirán unha minoración da valoración do plan. </p>
    <p>1º. Secuencia de esforzos tendentes a axilizar a xestión en fases iniciais, limitando, polo tanto, a xestión en fase executiva.</p>
    <p>2º. Estudo detallado de todas as opcións dirixidas a mellorar e acurtar os tempos de notificación.</p>
    <p>3º. Medidas tendentes a axilizar a xestión evitando a prescrición das infraccións ou a caducidade dos procedementos.</p>
    <p>iii. Adaptación do procedemento sancionador á normativa da Administración Electrónica (ata 10 puntos).</p>
    <p>iv. Defensa e representación xurídica do Concello nos recursos contenciosos-administrativos (ata 10 puntos).</p>
    <p>b) Criterio de adxudicación avaliable matematicamente. Prezo: consistirá na redución das porcentaxes establecidas como retribución máxima para o adxudicatario na cláusula 2ª deste prego. Valorarase ata un máximo de 40 puntos distribuídos do seguinte xeito:</p>
    <p>i. Colaboración na xestión e recadación das multas de tráfico: ata un máximo de 20 puntos. A razón de 1 punto por cada 0,5 puntos de baixa sobre o 29 % da recadación líquida en período voluntario sinalado como tipo de licitación e 1 punto por cada 1 % de baixa sobre o 38 % do principal recadado en período executivo.</p>
    <p>ii. Colaboración na xestión e recadación dos restantes expedientes administrativos sancionadores de natureza distinta as multas de tráfico, agás as de natureza urbanística: ata un máximo de 20 puntos. A razón de 1 punto por cada 0,5 % de baixa sobre o 35 %, 25 % e 15 % do recadado en período voluntario segundo a contía da sanción e 1 punto por cada 0,5 % de baixa sobre o 35 %, 30 % ou 20 % do principal recadado en período executivo segundo a contía da sanción.</p>
    <p>No caso de que se ofrecesen neste criterio fraccións de redución que non alcanzasen a cifra establecida para outorgar a puntuación estipulada para cada porcentaxe de baixa fixada anteriormente, a puntuación que se outorgaría por esta fracción sería proporcional con dous decimais.</p>
    <p>10. Publicidade: anuncio no perfil de contratante da páxina web municipal (www.sanxenxo.es), no BOPPO e no DOG.</p>
    <p>11. Presentación de ofertas. De luns a venres, das 9.00 ás 14.00 horas, no Rexistro Xeral do concello, durante o prazo de 15 días naturais desde o seguinte ao da última publicación do anuncio, sexa esta no BOPPO, no DOG ou no perfil de contratante. </p>
    <p>12. Entidade e información: Concello de Sanxenxo-Sección de contratación. Teléfono 986 72 00 75 e web www.sanxenxo.es, perfil de contratante.</p>
    <p>Sanxenxo, 22 de decembro de 2017</p>
    <footer><p>Telmo Martín González<br>Alcalde presidente</p></footer>

