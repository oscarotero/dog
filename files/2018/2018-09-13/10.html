---
date: '2018-09-13'
id: G0003-070918-0002
page: 42152
number: 175
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 31 de agosto de 2018, da Dirección Xeral de Recursos Humanos,
  pola que se declaran, con carácter definitivo, as persoas aspirantes admitidas
  e excluídas, así como as exentas e non exentas do exercicio de lingua galega,
  e se nomea o tribunal cualificador no concurso-oposición para o ingreso na
  categoría de técnico/a superior en documentación sanitaria, convocado pola
  Resolución do 1 de marzo de 2018.
range: Resolución
url: >-
  https://www.xunta.gal/dog/Publicados/2018/20180913/AnuncioG0003-070918-0002_gl.html
---
<p>Mediante Resolución do 1 de marzo de 2018 desta dirección xeral (Diario Oficial de Galicia núm. 50, do 12 de marzo) convocouse concurso-oposición para o ingreso na categoría de técnico/a superior en documentación sanitaria.</p>
    <p>Por Resolución do 18 de xuño de 2018 (Diario Oficial de Galicia núm. 124, do 29 de xuño) publicouse a relación provisional de aspirantes admitidos/as e excluídos/as, así como dos/das exentos/as e non exentos/as da realización do exercicio de lingua galega.</p>
    <p>Na base sétima da resolución de convocatoria disponse que o tribunal cualificador do concurso-oposición, único para a categoría, será nomeado pola autoridade convocante cunha antelación mínima dun mes ao da data de realización das probas e publicarase para este efecto a oportuna resolución no Diario Oficial de Galicia.</p>
    <p>De conformidade coa antedita base e finalizado o prazo de emenda previsto no apartado 6.2 desta mesma resolución, este centro directivo, como órgano convocante do proceso</p>
    <h2>RESOLVE:</h2>
    <p>Primeiro</p>
    <p>Declarar, con carácter definitivo, os/as aspirantes admitidos/as e excluídos/as, así como os/as exentos/as e non exentos/as da realización do exercicio de lingua galega no concurso-oposición para o ingreso na categoría de técnico/a superior en documentación sanitaria, convocado pola Resolución do 1 de marzo de 2018.</p>
    <p>A lista coa relación definitiva de persoas aspirantes admitidas e excluídas, con indicación do motivo de exclusión, e as declaradas exentas e non exentas da realización do exercicio de lingua galega, poderán examinarse na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Segundo</p>
    <p>Nomear os membros do tribunal, titulares e suplentes, que xulgarán o proceso selectivo para o acceso á categoría de técnico/a superior en documentación sanitaria e que se relacionan no anexo desta resolución.</p>
    <p>Terceiro</p>
    <p>Declarar de aplicación a este proceso as normas de funcionamento e actuación dos tribunais e persoal colaborador negociadas e aprobadas na Mesa Sectorial de Sanidade en data 20 de xullo de 2018, publicadas á disposición das persoas interesadas na páxina web do Servizo Galego de Saúde (www.sergas.es).</p>
    <p>Cuarto</p>
    <p>Contra esta resolución as persoas interesadas poderán interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ao da súa publicación no Diario Oficial de Galicia, de conformidade co disposto nos artigos 8.2 e 10.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Potestativamente, e con carácter previo, poderán interpoñer recurso de reposición ante a Dirección Xeral de Recursos Humanos do Servizo Galego de Saúde no prazo dun mes contado desde a mesma data.</p>
    <p>Santiago de Compostela, 31 de agosto de 2018</p>
    <footer><p>Margarita Prado Vaamonde<br>Directora xeral de Recursos Humanos</p></footer>
    <h2>ANEXO</h2>
    <p>Técnico/a superior en documentación sanitaria</p>
    <table>
     <tbody>
      <tr>
       <td>Presidente/a titular</td>
       <td>Rey García, Gloria María</td>
       <td>Persoal estatutario licenciado sanitario</td>
       <td>Médico/a de admisión e documentación clínica</td>
      </tr>
      <tr>
       <td>Secretario/a titular</td>
       <td>García Caeiro, Javier</td>
       <td colspan="2">Persoal funcionario do corpo superior da Administración xeral da Xunta de Galicia</td>
      </tr>
      <tr>
       <td>Vogal titular</td>
       <td>Castro Villares, Manuel Luis</td>
       <td>Persoal estatutario licenciado sanitario</td>
       <td>Médico/a de admisión e documentación clínica</td>
      </tr>
      <tr>
       <td>Vogal titular</td>
       <td>Fidalgo Francisco, Alberto</td>
       <td>Persoal estatutario licenciado sanitario</td>
       <td>Médico/a de admisión e documentación clínica</td>
      </tr>
      <tr>
       <td>Vogal titular</td>
       <td>Vaquero Rodrigo, Raquel</td>
       <td>Persoal estatutario licenciado sanitario</td>
       <td>Médico/a de admisión e documentación clínica</td>
      </tr>
      <tr>
       <td>Presidente/a suplente</td>
       <td>Otero Varela, José Ángel</td>
       <td>Persoal estatutario licenciado sanitario</td>
       <td>Médico/a de admisión e documentación clínica</td>
      </tr>
      <tr>
       <td>Secretario/a suplente</td>
       <td>Morán Losada, Francisco</td>
       <td>Persoal estatutario de xestión e servizos</td>
       <td>Grupo técnico da función administrativa</td>
      </tr>
      <tr>
       <td>Vogal suplente</td>
       <td>Castro Calvo, Ramón</td>
       <td>Persoal estatutario licenciado sanitario</td>
       <td>Médico/a de admisión e documentación clínica</td>
      </tr>
      <tr>
       <td>Vogal suplente</td>
       <td>Carbajo Vicente, Ana Marta</td>
       <td>Persoal estatutario licenciado sanitario</td>
       <td>Médico/a de admisión e documentación clínica</td>
      </tr>
      <tr>
       <td>Vogal Suplente</td>
       <td>García de la Infanta, Román Fernando</td>
       <td>Persoal estatutario licenciado sanitario</td>
       <td>Médico/a de admisión e documentación clínica</td>
      </tr>
     </tbody>
    </table>

