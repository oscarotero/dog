---
date: '2018-09-13'
id: CA01-060918-0020
page: 42068
number: 175
agency: Consellería de Facenda
section: III. Outras disposicións.
title: >-
  ORDE do 5 de setembro de 2018 pola que se actualizan con efectos do 1 de xullo
  de 2018 a contía das retribucións do persoal ao servizo da Administración
  autonómica.
range: Orde
url: >-
  https://www.xunta.gal/dog/Publicados/2018/20180913/AnuncioCA01-060918-0020_gl.html
---
<p>A disposición adicional décimo cuarta da Lei 8/2017 establece que as condicións retributivas do persoal ao servizo do sector público autonómico deberán adecuarse ás normas que, con carácter básico, se inclúan na Lei de orzamentos xerais do Estado para o ano 2018. </p>
    <p>O artigo 18 da Lei 6/2018, do 3 de xullo, de orzamentos xerais do Estado para o ano 2018 establece que, para o ano 2018, as retribucións do persoal ao servizo do sector público non poderán experimentar un incremento global superior ao 1,5 % respecto ás vixentes en 31 de decembro de 2017, en termos de homoxeneidade para os dous períodos da comparación, tanto polo que respecta a efectivos de persoal como á súa antigüidade. </p>
    <p>Establece, ademais, que se o incremento do produto interior bruto (PIB) a prezos constantes en 2017 alcanzase ou superase o 3,1 %, engadiríase, con efectos do 1 de xullo de 2018, outro 0,25 % de incremento salarial. </p>
    <p>Con data do 6 de xullo de 2018, o Instituto Nacional de Estadística certifica que o valor da taxa de variación interanual do PIB a prezos de mercado correspondente ao ano 2017 acadou o 3,1 %, en consecuencia, con data do 13 de xullo de 2018 o Consello de Ministros aprobou a aplicación desde o 1 de xullo de 2018 do incremento adicional de retribucións do 0,25 % sobre as retribucións vixentes en 31 de decembro de 2017.</p>
    <p>Coa finalidade, pois, de facilitar a confección das nóminas do persoal ao servizo da Comunidade Autónoma, esta consellería dita as seguintes instrucións, que se limitan a aplicar o incremento adicional de retribucións do 0,25 % disposto na mencionada Lei 6/2018, do 3 de xullo, segundo o previsto na disposición adicional décimo cuarta da Lei 8/2017, e no Acordo do Consello de Ministros con data do 13 de xullo de 2018.</p>
    <h2>DISPOÑO:</h2>
    <p>Artigo único</p>
    <p>Apróbanse as seguintes instrucións sobre a confección de nóminas do persoal ao servizo da Administración autonómica para o ano 2018, para a súa actualización conforme o establecido na Lei 6/2018, e en aplicación da disposición adicional décimo cuarta da Lei 8/2017 e no Acordo do Consello de Ministros con data do 13 de xullo de 2018.</p>
    <p>Primeira. Contía das retribucións dos altos cargos e das persoas titulares das delegacións da Xunta de Galicia no exterior</p>
    <p>1. Con efectos do 1 de xullo de 2018, as contías das retribucións dos altos cargos da Administración da Comunidade Autónoma, dos membros do Consello de Contas de Galicia, así como as dos altos cargos do Consello Consultivo de Galicia aprobadas no artigo 18 da Lei 8/2017, do 26 de decembro, de orzamentos xerais da Comunidade Autónoma de Galicia para o ano 2018, tendo en conta o establecido no artigo 18 da Lei 6/2018 e na disposición adicional décimo cuarta da Lei 8/2017 e no Acordo do Consello de Ministros con data do 13 de xullo de 2018 son as que se reflicten no anexo I desta orde, sen prexuízo da percepción da retribución por antigüidade que lles poida corresponder pola súa previa condición de empregados públicos.</p>
    <p>2. De conformidade co establecido no artigo 20 da Lei 8/2017, do 26 de decembro, de orzamentos xerais da Comunidade Autónoma de Galicia para o ano 2018, tendo en conta o establecido no artigo 18 da Lei 6/2018, e na disposición adicional décimo cuarta da Lei 8/2017 e no Acordo do Consello de Ministros con data do 13 de xullo de 2018, as retribucións das persoas titulares das delegacións da Xunta de Galicia no exterior son as que se reflicten no anexo I desta orde. </p>
    <p>As retribucións a que se refire o parágrafo anterior imputaranse ao concepto orzamentario 100.00 dentro do programa correspondente. </p>
    <p>Segunda. Contía das retribucións dos funcionarios públicos que desempeñan postos de traballo para os que o Consello da Xunta de Galicia aprobou a aplicación do réxime retributivo previsto na Lei 2/2015, do 29 de abril, do emprego público de Galicia</p>
    <p>1. Con efectos económicos do 1 de xullo de 2018, os funcionarios públicos que desempeñen postos de traballo para os que o Consello da Xunta de Galicia aprobou a aplicación do réxime retributivo previsto na Lei 2/2015, do 29 de abril, do emprego público de Galicia, percibirán as retribucións básicas, o complemento de destino e a paga extraordinaria correspondente ao mes de decembro nas contías que se detallan nos anexos II e III desta orde.</p>
    <p>2. A contía mensual do complemento específico, incrementárase con efectos do 1 de xullo de 2018 nun 1,75 % respecto da vixente en 31 de decembro de 2017 resultando o importe que se detalla no anexo IV desta orde.</p>
    <p>3. As contías das retribucións do persoal docente non universitario establecidas polos acordos do Consello da Xunta de Galicia do 16 e do 23 de xaneiro de 1992, do 27 de xullo de 2006, e polo Decreto 124/2007, do 28 de xuño, polo que se regula o uso e a promoción do galego no sistema educativo, son con efectos do 1 de xullo de 2018 as que se reflicten no anexo V desta orde. Así mesmo, mediante o Decreto 120/2002, do 22 de marzo, regúlase a consolidación parcial do complemento específico dos directores dos centros escolares públicos. A porcentaxe de consolidación relaciónase no citado anexo V.</p>
    <p>Terceira. Contía das retribucións do persoal ao servizo do Servizo Galego de Saúde e das institucións sanitarias</p>
    <p>1. Con efectos económicos do 1 de xullo de 2018, as retribucións do persoal que desempeñe algún posto de traballo no Servizo Galego de Saúde dos dotados no seu orzamento de gastos para este ano, conforme o anexo de persoal correspondente, así como as do resto do persoal ao cal lle resulte de aplicación o sistema retributivo da Lei 55/2003, do 16 de decembro, do Estatuto marco do persoal estatutario dos servizos de saúde (transitoriamente Real decreto lei 3/1987) e o Decreto 226/1996, do 25 de abril, polo que se regula o réxime retributivo das unidades e servizos de atención primaria e normativa complementaria, serán as que se detallan no anexo VII desta orde.</p>
    <p>As retribucións do persoal residente en formación rexeranse polo establecido no Real decreto 1146/2006, do 6 de outubro, polo que se regula a relación laboral especial de residencia para a formación de especialistas en ciencias da saúde, serán as que se detallan no anexo VII, con efectos do 1 de xullo de 2018.</p>
    <p>2. Complementos de carreira do persoal estatutario.</p>
    <p>a) Os complementos de carreira do persoal estatutario (categoría de licenciados sanitarios) do Servizo Galego de Saúde, recoñecidos en anos anteriores, en execución do Decreto 155/2005, con efectos do 1 de xullo de 2018, incrementaranse no 1,75 % respecto das contías vixentes en 31 de decembro de 2017.</p>
    <p>Os complementos de carreira que se perciban no ano 2018 con efectos do 1 de xullo de 2018 como consecuencia de novos recoñecementos aboaranse nas seguintes contías: </p>
    <p>Contía mensual por grao: 249,10 euros. </p>
    <p>Contía mensual por grao persoal de cota: 246,51 euros.</p>
    <p>b) Os complementos de carreira do persoal estatutario (categorías de diplomados sanitarios) que se perciban no ano 2018, con efectos do 1 de xullo de 2018 recoñecidos en anos anteriores, novos recoñecementos ou recoñecementos de novos graos en execución da Resolución conxunta do 28 de xullo de 2006, da Secretaría Xeral do Servizo Galego de Saúde e da División de Recursos Humanos e Desenvolvemento Profesional, en aplicación do punto catro, do artigo 13 da Lei 11/2011, aboaranse nas contías vixentes o 31 de decembro de 2017, incrementadas no 1,75 %.</p>
    <p>Contía mensual por grao: 155,69 euros.</p>
    <p>Contía mensual por grao persoal de cota: 154,07 euros.</p>
    <p>c) Os complementos de carreira do persoal estatutario (categorías de xestión e sanitaria de formación profesional) que se perciban no ano 2018, con efectos do 1 de xullo de 2018 recoñecidos en anos anteriores, novos recoñecementos ou recoñecementos de novos graos en execución da Resolución conxunta do 25 de outubro de 2007, da Secretaría Xeral do Servizo Galego de Saúde e da División de Recursos Humanos e Desenvolvemento Profesional, en aplicación do punto catro do artigo 13 da Lei 11/2011, aboaranse nas contías vixentes en 31 de decembro de 2017, incrementadas no 1,75 %, cos seguintes importes mensuais por grao:</p>
    <table>
     <tbody>
      <tr>
       <td>Grupo/subgrupo (RDL 5/2015)</td>
       <td>Importe mensual (xullo a decembro)</td>
      </tr>
      <tr>
       <td>A1</td>
       <td>200,52 €</td>
      </tr>
      <tr>
       <td>A2</td>
       <td>140,33 €</td>
      </tr>
      <tr>
       <td>C1</td>
       <td>90,50 €</td>
      </tr>
      <tr>
       <td>C2</td>
       <td>76,81 €</td>
      </tr>
      <tr>
       <td>E (Lei 30/1984) e agrupacións profesionais</td>
       <td>62,07 €</td>
      </tr>
     </tbody>
    </table>
    <p>3. O persoal recollido na Orde do 28 de outubro de 2008, para o acceso á carreira profesional do persoal laboral do sector sanitario público xestionado por entidades adscritas á Consellería de Sanidade e integrado no réxime estatutario polos procesos previstos no Decreto 91/2007, percibirá como complemento de carreira os seguintes importes con efectos do 1 de xullo de 2018:</p>
    <p>a) Para o persoal licenciado sanitario, os importes vixentes en 31 de decembro de 2017 por complementos de carreira experimentarán un incremento do 1,75 %. </p>
    <p>Os complementos de carreira que se perciban, como consecuencia de novos recoñecementos ou recoñecemento de novos graos, aboaranse na contía de 249,10 €/mes por grao.</p>
    <p>b) O persoal diplomado sanitario percibirá como complemento de carreira no ano 2018 as mesmas contías vixentes en 31 de decembro de 2017, incrementadas no 1,75 %, coa contía de 149,46 €/mes por grao.</p>
    <p>c) O persoal de xestión e servizos e sanitario de formación profesional, percibirá como complemento de carreira, as contías vixentes en 31 de decembro de 2017, incrementadas no 1,75 %, cos seguintes importes mensuais por grao:</p>
    <table>
     <tbody>
      <tr>
       <td>Grupo/subgrupo (RDL 5/2015)</td>
       <td>Importe mensual (xullo a decembro)</td>
      </tr>
      <tr>
       <td>A1</td>
       <td>196,79 €</td>
      </tr>
      <tr>
       <td>A2</td>
       <td>137,84 €</td>
      </tr>
      <tr>
       <td>C1</td>
       <td>86,77 €</td>
      </tr>
      <tr>
       <td>C2</td>
       <td>73,90 €</td>
      </tr>
      <tr>
       <td>E (Lei 30/1984) e agrupacións profesionais</td>
       <td>59,94 €</td>
      </tr>
     </tbody>
    </table>
    <p>4. O persoal estatutario, sanitario non facultativo e non sanitario, ao cal lle resulte de aplicación o acordo sobre aspectos retributivos e outras condicións de traballo, publicado por Resolución conxunta do 26 de xaneiro de 1996, da Secretaría Xeral da Consellería de Sanidade e Servizos Sociais e da Dirección Xeral de Recursos Humanos do Servizo Galego de Saúde, percibirá con efectos do 1 de xullo de 2018 o complemento de penosidade, responsabilidade e dificultade, modalidade de quendas, conforme o réxime previsto na dita disposición e demais de desenvolvemento, nas contías vixentes en 31 de decembro de 2017, incrementadas no 1,75 %, cos importes que figuran no anexo VIII. </p>
    <p>Así mesmo, o complemento de penosidade, responsabilidade e dificultade ordinario, correspondente ás categorías sinaladas no punto segundo 3) da devandita disposición, percibirase con efectos do 1 de xullo de 2018 nas contías vixentes en 31 de decembro de 2017, incrementadas no 1,75 %, en función do réxime de quendas concorrente e nos importes sinalados no anexo IX.</p>
    <p>5. O persoal estatutario das unidades e servizos de atención primaria a que fai referencia o artigo 1 do Decreto 200/1993, do 29 de xullo, de ordenación da atención primaria na Comunidade Autónoma de Galicia, percibirá con efectos do 1 de xullo de 2018, ademais das retribucións recollidas no anexo VII, como complemento de produtividade fixa, os importes correspondentes conforme os factores e criterios recollidos na letra a) do artigo 7 do Decreto 226/1996, do 25 de abril, modificado polo Decreto 156/2005, do 9 de xuño, polo que se regula o réxime retributivo do persoal das unidades e servizos de atención primaria, nas contías vixentes en 31 de decembro de 2017, incrementadas no 1,75 %, e cos importes que figuran no anexo X.</p>
    <p>Os médicos de familia, pediatras, odontólogos, diplomados en Enfermaría e fisioterapeutas das unidades e servizos do cadro de persoal que atendan a cota de pacientes adscritos a outros profesionais percibirán con efectos do 1 de xullo de 2018 como contía complementaria, os importes polos conceptos retributivos que se recollen no número 2 do artigo 4 do Acordo sobre determinadas condicións de traballo e retributivas do persoal das unidades e servizos de atención primaria, publicado na Orde do 4 de xuño de 2008, pola que se publican determinados acordos sobre ordenación e provisión de postos de traballo e condicións de traballo e retributivas no ámbito de atención primaria do Servizo Galego de Saúde.</p>
    <p>6. Os médicos de urxencias hospitalarias percibirán con efectos do 1 de xullo de 2018 como retribucións complementarias, en función dos factores concorrentes no desempeño do posto de traballo, conforme o disposto no artigo 3.2 da Resolución conxunta do 17 de abril de 2007, da Secretaría Xeral do Servizo Galego de Saúde, da División de Recursos Humanos e Desenvolvemento Profesional e da División de Asistencia Sanitaria, pola que se regula a xornada, retribucións e condicións de traballo do persoal médico de urxencias hospitalarias deste organismo, e na Orde do 1 de decembro de 2008 pola que se publica o Acordo 2008-2012 para a mellora das condicións de traballo e retributivas do persoal estatutario do Servizo Galego de Saúde, en aplicación do punto catro, do artigo 13, da Lei 11/2011, as contías vixentes en 31 de decembro de 2017, incrementadas no 1,75 %, cos importes que se recollen no anexo XI.</p>
    <p>7. As retribucións adicionais dos médicos dos puntos de atención continuada, conforme o disposto no Acordo sobre ordenación e provisión de postos de traballo, xornada, retribucións e condicións de traballo do persoal médico e diplomado en Enfermaría dos puntos de atención continuada, publicado na Orde do 4 de xuño de 2008 pola que se publican determinados acordos sobre ordenación e provisión de postos de traballo e condicións de traballo e retributivas no ámbito da atención primaria do Servizo Galego de Saúde, e na Orde do 1 de decembro de 2008 pola que se publica o Acordo 2008-2012 para a mellora das condicións de traballo e retributivas do persoal estatutario do Servizo Galego de Saúde, en aplicación do punto catro, do artigo 13, da Lei 11/2011, conforme os factores específicos no desempeño dos postos PAC, serán con efectos do 1 de xullo de 2018 as mesmas contías vixentes en 31 de decembro de 2017, incrementadas no 1,75 %, cos importes que se recollen no anexo XII.</p>
    <p>8. As retribucións adicionais do persoal de enfermaría dos puntos de atención continuada, conforme o disposto na normativa recollida no punto anterior, en atención as características dos postos de traballo de PAC, serán con efectos do 1 de xullo de 2018 as mesmas contías vixentes en 31 de decembro de 2017, incrementadas no 1,75 %, cos importes que se recollen no anexo XIII. </p>
    <p>9. As retribucións mensuais do persoal estatutario que percibe o seu salario polo sistema de cota incrementárase con efectos do 1 de xullo de 2018 no 1,75 % respecto das contías que se viñan percibindo no mes de decembro do ano 2017. Os premios de antigüidade correspondentes ao persoal de cota e zona rexeranse pola súa normativa específica. Estes premios de antigüidade faranse efectivos a partir do 1 de xaneiro do ano seguinte ao da data en que se complete o período de tres anos necesarios para o seu perfeccionamento.</p>
    <p>10. As pagas extraordinarias do persoal do Servizo Galego de Saúde, así como as do resto do persoal o que lle resulte de aplicación o sistema retributivo da Lei 55/2003, do 16 de decembro, do Estatuto marco do persoal estatutario dos servizos de saúde (transitoriamente Real decreto lei 3/1987) e o Decreto 226/1996, do 25 de abril, polo que se regula o réxime retributivo das unidades e servizos de atención primaria e normativa complementaria, terán un importe de soldo e trienios con efectos do 1 de xullo de 2018 que se recolle para cada unha das pagas no anexo II desta orde e dunha mensualidade do complemento de destino, coas contías recollidas no anexo III.</p>
    <p>11. As retribucións correspondentes ao complemento de atención continuada do persoal do Servizo Galego de Saúde, así como as do resto do persoal a que lle resulte de aplicación o sistema retributivo da Lei 55/2003, do 16 de decembro, do Estatuto marco do persoal estatutario dos servizos de saúde (transitoriamente Real decreto lei 3/1987) e o Decreto 226/1996, do 25 de abril, polo que se regula o réxime retributivo das unidades e servizos de atención primaria e normativa complementaria, incrementáranse con efectos do 1 de xullo de 2018 no 1,75 % respecto das vixentes en 31 de decembro de 2017, coas contías que se recollen no anexo XIV.</p>
    <p>12. O importe das pagas extraordinarias do persoal pertencente á clase de sanitarios locais (APD), o persoal que se retribúe polo sistema de cota e zona, o persoal residente en formación, así como o persoal laboral das institucións sanitarias do Servizo Galego de Saúde non suxeito ao V Convenio colectivo único da Xunta de Galicia, incorporará no mes de decembro unha retribución adicional no importe que resulte de aplicar o 3,62 % das súas retribucións fixas na súa contía e periódicas na súa devindicación, percibidas no período en que se devindica a paga extra do mes de decembro, excluídos, de ser o caso, os conceptos derivados de antigüidade e carreira profesional.</p>
    <p>13. O importe da paga extraordinaria do mes de decembro do persoal non recollido nos puntos anteriores, incorporará unha retribución adicional no importe que resulte de aplicar o 3,62 % das súas retribucións fixas na súa contía e periódicas na súa devindicación, percibidas no período en que se devindica a paga extra do mes de decembro, excluídos, de ser o caso, os conceptos derivados de antigüidade e carreira profesional.</p>
    <p>No caso de que se perciban máis de dúas pagas extraordinarias, a contía adicional resultante, definida no parágrafo anterior, distribuirase entre as ditas pagas, de modo que o importe, en termos anuais, sexa idéntico ao do resto de persoal. </p>
    <p>14. O persoal estatutario do Servizo Galego de Saúde, así coma o resto de persoal o que lle resulte de aplicación o sistema retributivo da Lei 55/2003, do 16 de decembro, do Estatuto marco do persoal estatutario dos servizos de saúde (transitoriamente Real decreto lei 3/1987), e o Decreto 226/1996, do 25 de abril, polo que se regula o réxime retributivo das unidades e servizos de atención primaria e normativa complementaria, percibirá adicionalmente no mes de decembro os importes de complemento específico, produtividade fixa e PRD, que se recollen no anexo XV.</p>
    <p>O persoal estatutario das unidades e servizos de atención primaria a que fai referencia o artigo 1 do Decreto 200/1993, do 29 de xullo, de ordenación da atención primaria na Comunidade Autónoma de Galicia, percibirá adicionalmente no mes de decembro, ademais dos importes recollidos no anexo XV, conforme os factores e criterios recollidos na letra a) do artigo 7 do Decreto 226/1996, do 25 de abril, modificado polo Decreto 156/2005, do 9 de xuño, polo que se regula o réxime retributivo do persoal das unidades e servizos de atención primaria; e no mes de decembro, a media mensual de produtividade fixa que perciba entre os meses de xullo a decembro.</p>
    <p>Cuarta. Retribucións do persoal funcionario ao servizo da Administración de xustiza en Galicia</p>
    <p>1. De acordo co disposto no artigo 24 da Lei 8/2017, do 26 de decembro, de orzamentos xerais da Comunidade Autónoma de Galicia para o ano 2018, os funcionarios dos corpos ao servizo da Administración de xustiza que desempeñen as súas funcións no ámbito competencial da Comunidade Autónoma de Galicia, percibirán as retribucións previstas na Lei de orzamentos xerais do Estado para o ano 2018 e na restante normativa que lles sexa de aplicación. </p>
    <p>2. No anexo XVI recóllense as contías das retribucións establecidas na Lei de orzamentos xerais do Estado para 2018, así como as contías dos complementos recoñecidos en virtude de normativa específica. </p>
    <p>3. Os importes das retribucións do persoal funcionario ao servizo da Administración de xustiza que non figuren incluídos no referido anexo, pero que estean recoñecidos expresamente na normativa aplicable, experimentarán con efectos do 1 de xullo de 2018 un incremento do 1,75 % respecto das vixentes en 31 de decembro de 2017. </p>
    <p>Quinta. Contía das retribucións do persoal laboral incluído no ámbito de aplicación do V Convenio colectivo único</p>
    <p>Con efectos económicos do 1 de xullo de 2018 o persoal laboral incluído no ámbito de aplicación do V Convenio colectivo único, percibirá o salario base, complementos, antigüidade, pagas extraordinarias e contías adicionais nos importes que se detallan no anexo VI.</p>
    <p>O complemento de singularidade corresponderá aos postos en que figure, se é o caso, nas relacións de postos de traballo aprobadas polos respectivos acordos do Consello da Xunta de Galicia.</p>
    <p>Sexta. Outras instrucións</p>
    <p>1. As retribucións do persoal contratado administrativo a que se refire a disposición transitoria oitava do Decreto lexislativo 1/2008, do 13 de marzo, experimentarán un incremento con efectos do 1 de xullo de 2018 do 1,75 % respecto das que viñan percibindo en 31 de decembro de 2017. </p>
    <p>2. De conformidade co disposto no artigo 25 da Lei 8/2017, do 26 de decembro, de orzamentos xerais da Comunidade Autónoma de Galicia para o ano 2018, cando non sexan de aplicación as retribucións establecidas no artigo 22 da mencionada lei, estas experimentarán con efectos do 1 de xullo de 2018 un incremento do 1,75 % respecto das que viñan percibindo en 31 de decembro de 2017.</p>
    <p>3. A contía das retribucións a percibir polo persoal laboral non incluído no ámbito de aplicación do V Convenio colectivo único e do persoal non recollido nos puntos anteriores, experimentarán con efectos do 1 de xullo de 2018 un incremento do 1,75 % respecto das que viñan percibindo en 31 de decembro de 2017.</p>
    <p>4. A contía das retribucións a percibir polo persoal eventual de gabinete no período de xullo a decembro do ano 2018 experimentarán con efectos do 1 de xullo de 2018 un incremento do 1,75 % respecto das que viñan percibindo en 31 de decembro de 2017.</p>
    <p>5. A regulación das retribucións dos empregados do sector público incluída na Lei de orzamentos xerais do Estado ten efectos desde o 1 de xullo do ano 2018 polo que as retribucións devindicadas nos meses de xullo e agosto deberán ser obxecto de regularización para adaptalas ao establecido na Lei e regulado nesta orde.</p>
    <p>Os importes correspondentes aos empregados do sector público autonómico serán aboados de oficio pola consellería, organismo autónomo ou entidade ao cal lle correspondeu satisfacer as retribucións no período que o empregado estivo en situación de servizo activo, independentemente de que permanezan na situación de servizo activo no momento actual ou se modificase a súa situación.</p>
    <p>6. Continúan en vigor as restantes instrucións recollidas na Orde do 10 de xullo de 2018 sobre a confección de nóminas do persoal ao servizo da Administración autonómica para o ano 2018 que non son obxecto de actualización na presente orde.</p>
    <p>Santiago de Compostela, 5 de setembro de 2018</p>
    <footer><p>Valeriano Martínez García<br>Conselleiro de Facenda </p></footer>
    <h2>ANEXO I</h2>
    <h3>Retribucións dos altos cargos</h3>
    <p>a) Administración da Xunta de Galicia:</p>
    <table>
     <tbody>
      <tr>
       <td rowspan="2"></td>
       <td rowspan="2">Contía mensual soldo (xullo a decembro)</td>
       <td>Contía adicional disposición adic. décimo segunda da Lei 6/2002, do 27 de decembro</td>
       <td>Contía adicional artigos 12.dous, 15 e 21 da Lei 16/2007, do 26 de decembro</td>
      </tr>
      <tr>
       <td>Decembro</td>
       <td>Decembro</td>
      </tr>
      <tr>
       <td>Presidente</td>
       <td>6.224,28</td>
       <td></td>
       <td></td>
      </tr>
      <tr>
       <td>Vicepresidente e conselleiros</td>
       <td>5.432,35</td>
       <td></td>
       <td></td>
      </tr>
      <tr>
       <td>Secretarios xerais, directores xerais, delegados territoriais e asimilados</td>
       <td>4.420,95</td>
       <td>1.180,17</td>
       <td>869,06</td>
      </tr>
     </tbody>
    </table>
    <table>
     <tbody>
      <tr>
       <td></td>
       <td>Contía mensual soldo (xullo a decembro)</td>
      </tr>
      <tr>
       <td>Delegado da Xunta de Galicia en Bos Aires</td>
       <td>4.762,47</td>
      </tr>
      <tr>
       <td>Delegado da Xunta de Galicia en Montevideo</td>
       <td>4.045,51</td>
      </tr>
     </tbody>
    </table>
    <p>b) Consello de Contas de Galicia:</p>
    <table>
     <tbody>
      <tr>
       <td></td>
       <td>Contía mensual soldo (xullo a decembro)</td>
      </tr>
      <tr>
       <td>Conselleiro maior</td>
       <td>5.781,01</td>
      </tr>
      <tr>
       <td>Conselleiros</td>
       <td>5.432,35</td>
      </tr>
     </tbody>
    </table>
    <p>c) Consello Consultivo de Galicia:</p>
    <table>
     <tbody>
      <tr>
       <td></td>
       <td>Contía mensual soldo (xullo a decembro)</td>
      </tr>
      <tr>
       <td>Presidente</td>
       <td>5.781,01</td>
      </tr>
      <tr>
       <td>Conselleiros</td>
       <td>5.432,35</td>
      </tr>
     </tbody>
    </table>
    <h2>ANEXO II</h2>
    <h3>Funcionarios que desempeñan postos de traballo para os cales</h3>
    <h3>o Consello da Xunta de Galicia aprobou a aplicación do réxime retributivo </h3>
    <h3>previsto na Lei 2/2015, do 29 de abril, do emprego público de Galicia</h3>
    <table>
     <tbody>
      <tr>
       <td colspan="5">ANEXO II-Funcionarios réxime retributivo previsto na Lei 2/2015</td>
      </tr>
      <tr>
       <td></td>
       <td colspan="4">Retribucións básicas</td>
      </tr>
      <tr>
       <td>&amp;nbsp;</td>
       <td colspan="2">Contía mensual
        (xullo a decembro)</td>
       <td colspan="2">Paga extraordinaria decembro&amp;nbsp;</td>
      </tr>
      <tr>
       <td>Grupo/subgrupo de clasificación</td>
       <td>Soldo</td>
       <td>Trienio</td>
       <td>Soldo</td>
       <td>Trienio</td>
      </tr>
      <tr>
       <td>A1</td>
       <td>1.151,17</td>
       <td>44,29</td>
       <td>710,36</td>
       <td>27,33</td>
      </tr>
      <tr>
       <td>A2</td>
       <td>995,39</td>
       <td>36,11</td>
       <td>725,95</td>
       <td>26,33</td>
      </tr>
      <tr>
       <td>B</td>
       <td>870,10</td>
       <td>31,69</td>
       <td>752,01</td>
       <td>27,40</td>
      </tr>
      <tr>
       <td>C1</td>
       <td>747,37</td>
       <td>27,33</td>
       <td>645,94</td>
       <td>23,60</td>
      </tr>
      <tr>
       <td>C2</td>
       <td>622,01</td>
       <td>18,60</td>
       <td>616,34</td>
       <td>18,42</td>
      </tr>
      <tr>
       <td>E (Lei 30/1984) e agrupacións profesionais</td>
       <td>569,30</td>
       <td>14,00</td>
       <td>569,30</td>
       <td>14,00</td>
      </tr>
     </tbody>
    </table>
    <p>A paga extraordinaria do mes de decembro aboarase nunha contía igual á suma dunha mensualidade de soldo e trienios fixada para a paga extraordinaria e complemento de destino mensual, e devindicarase conforme ao disposto no número 4 da instrución segunda da Orde do 10 de xullo de 2018, pola que se ditan instrucións sobre a confección de nóminas do persoal ao servizo da Administración autonómica para o ano 2018 e se actualizan con efectos do 1 de xaneiro de 2018 a contía das súas retribucións.</p>
    <h2>ANEXO III</h2>
    <h3>Funcionarios que desempeñan postos de traballo para os cales </h3>
    <h3>o Consello da Xunta de Galicia aprobou a aplicación do réxime retributivo</h3>
    <h3>previsto na Lei 2/2015, do 29 de abril, do emprego público de Galicia</h3>
    <table>
     <tbody>
      <tr>
       <td colspan="2">Complemento de destino</td>
      </tr>
      <tr>
       <td>Nivel de complemento de destino</td>
       <td>Contía mensual (xullo a decembro)</td>
      </tr>
      <tr>
       <td>30</td>
       <td>1.005,54</td>
      </tr>
      <tr>
       <td>29</td>
       <td>901,92</td>
      </tr>
      <tr>
       <td>28</td>
       <td>864,01</td>
      </tr>
      <tr>
       <td>27</td>
       <td>826,06</td>
      </tr>
      <tr>
       <td>26</td>
       <td>724,73</td>
      </tr>
      <tr>
       <td>25</td>
       <td>642,99</td>
      </tr>
      <tr>
       <td>24</td>
       <td>605,05</td>
      </tr>
      <tr>
       <td>23</td>
       <td>567,17</td>
      </tr>
      <tr>
       <td>22</td>
       <td>529,21</td>
      </tr>
      <tr>
       <td>21</td>
       <td>491,34</td>
      </tr>
      <tr>
       <td>20</td>
       <td>456,41</td>
      </tr>
      <tr>
       <td>19</td>
       <td>433,11</td>
      </tr>
      <tr>
       <td>18</td>
       <td>409,79</td>
      </tr>
      <tr>
       <td>17</td>
       <td>386,48</td>
      </tr>
      <tr>
       <td>16</td>
       <td>363,23</td>
      </tr>
      <tr>
       <td>15</td>
       <td>339,89</td>
      </tr>
      <tr>
       <td>14</td>
       <td>316,61</td>
      </tr>
      <tr>
       <td>13</td>
       <td>293,28</td>
      </tr>
      <tr>
       <td>12</td>
       <td>269,96</td>
      </tr>
      <tr>
       <td>11</td>
       <td>246,65</td>
      </tr>
      <tr>
       <td>10</td>
       <td>223,38</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Complemento de destino. Agrupacións profesionais (RDL 5/2015)</td>
      </tr>
      <tr>
       <td>Nivel de complemento de destino</td>
       <td>Contía mensual (xullo a decembro)</td>
      </tr>
      <tr>
       <td>15</td>
       <td>354,17</td>
      </tr>
      <tr>
       <td>14</td>
       <td>329,91</td>
      </tr>
      <tr>
       <td>13</td>
       <td>305,58</td>
      </tr>
      <tr>
       <td>12</td>
       <td>281,31</td>
      </tr>
      <tr>
       <td>11</td>
       <td>257,01</td>
      </tr>
      <tr>
       <td>10</td>
       <td>232,74</td>
      </tr>
     </tbody>
    </table>
    <p>No ámbito da docencia universitaria, a contía do complemento de destino fixada neste anexo será modificada nos casos en que así proceda de acordo coa normativa vixente, sen que iso implique variación do nivel de complemento de destino asignado ao posto de traballo.</p>
    <h2>ANEXO IV</h2>
    <table>
     <tbody>
      <tr>
       <td colspan="2">Complemento específico</td>
      </tr>
      <tr>
       <td>Nivel de complemento de destino</td>
       <td>Contía mensual (xullo a decembro)</td>
      </tr>
      <tr>
       <td>30</td>
       <td>1.559,12</td>
      </tr>
      <tr>
       <td>28(A)</td>
       <td>1.184,89</td>
      </tr>
      <tr>
       <td>28(B)</td>
       <td>1.082,78</td>
      </tr>
      <tr>
       <td>26</td>
       <td>977,00</td>
      </tr>
      <tr>
       <td>25</td>
       <td>873,06</td>
      </tr>
      <tr>
       <td>24</td>
       <td>789,88</td>
      </tr>
      <tr>
       <td>22</td>
       <td>644,34</td>
      </tr>
      <tr>
       <td>20</td>
       <td>526,20</td>
      </tr>
      <tr>
       <td>18</td>
       <td>478,02</td>
      </tr>
      <tr>
       <td>16</td>
       <td>463,83</td>
      </tr>
      <tr>
       <td>14</td>
       <td>443,02</td>
      </tr>
      <tr>
       <td>12</td>
       <td>422,24</td>
      </tr>
      <tr>
       <td>10</td>
       <td>401,44</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Complemento específico. Agrupacións profesionais (RDL 5/2015)</td>
      </tr>
      <tr>
       <td>Nivel de complemento de destino</td>
       <td>Contía mensual (xullo a decembro)</td>
      </tr>
      <tr>
       <td>14</td>
       <td>456,86</td>
      </tr>
      <tr>
       <td>12</td>
       <td>435,44</td>
      </tr>
      <tr>
       <td>10</td>
       <td>413,99</td>
      </tr>
     </tbody>
    </table>
    <p>Os complementos específicos que non teñan a súa contía relacionada neste anexo aboaranse con efectos do 1 de xullo de 2018 nas mesmas contías mensuais que as percibidas en 31 de decembro de 2017, incrementadas no 1,75 %.</p>
    <p>O acordo do Consello da Xunta de Galicia do 17 de decembro de 2009 non será de aplicación aos niveis 14, 16 e 20, que teñan un complemento específico superior acadado mediante acordos anteriores, senón que se lles aplicará a seguinte táboa:</p>
    <table>
     <tbody>
      <tr>
       <td>Nivel de complemento de destino</td>
       <td>Contía mensual (xullo a decembro)</td>
      </tr>
      <tr>
       <td>20</td>
       <td>519,62</td>
      </tr>
      <tr>
       <td>16</td>
       <td>457,24</td>
      </tr>
      <tr>
       <td>14</td>
       <td>436,44</td>
      </tr>
     </tbody>
    </table>
    <h2>ANEXO V</h2>
    <h3>Inspectores de educación, profesorado dos centros de ensino básico, </h3>
    <h3>bacharelato, formación profesional, ensinanzas artísticas e idiomas</h3>
    <p>1º. Grupos de clasificación, niveis de complemento de destino e importes mensuais do compoñente xeral do complemento específico.</p>
    <table>
     <tbody>
      <tr>
       <td></td>
       <td>Grupo/subgrupo</td>
       <td>Nivel do complemento de destino</td>
       <td>Compoñente xeral do complemento específico euros/mes (xullo a decembro)</td>
      </tr>
      <tr>
       <td>Inspectores de educación</td>
       <td>A1</td>
       <td>26</td>
       <td>669,56</td>
      </tr>
      <tr>
       <td>Catedráticos de música e artes escénicas e catedráticos de ensino secundario, escolas oficiais de idiomas e de artes plásticas e deseño</td>
       <td>A1</td>
       <td>26</td>
       <td>611,64</td>
      </tr>
      <tr>
       <td>Profesores de ensino secundario, de escolas oficiais de idiomas, de artes plásticas e deseño e de música e artes escénicas</td>
       <td>A1</td>
       <td>24</td>
       <td>559,76</td>
      </tr>
      <tr>
       <td>Profesores técnicos de formación profesional e mestres de taller de artes plásticas e deseño</td>
       <td>A2</td>
       <td>24</td>
       <td>559,76</td>
      </tr>
      <tr>
       <td>Mestres</td>
       <td>A2</td>
       <td>21</td>
       <td>559,76</td>
      </tr>
     </tbody>
    </table>
    <p>2º. Compoñente singular do complemento específico pola titularidade de órganos unipersoais de goberno e polo desempeño de postos de traballo docentes singulares. Os importes mensuais do dito compoñente son os seguintes:</p>
    <p>Un. Desempeño de órganos de goberno unipersoais.</p>
    <table>
     <thead>
      <tr>
       <td>Cargos académicos</td>
       <td>Tipo de centros</td>
       <td>Centros de educación secundaria, formación profesional e asimiladas euros/mes 
        (xullo a decembro)</td>
       <td>Centros de educación infantil, primaria, especial e asimilados euros/mes (xullo a decembro)</td>
      </tr>
     </thead>
     <tbody>
      <tr>
       <td rowspan="4">Director</td>
       <td>A</td>
       <td>658,99</td>
       <td>540,07</td>
      </tr>
      <tr>
       <td>B</td>
       <td>567,61</td>
       <td>488,88</td>
      </tr>
      <tr>
       <td>C</td>
       <td>513,83</td>
       <td>353,81</td>
      </tr>
      <tr>
       <td>D</td>
       <td>465,16</td>
       <td>261,60</td>
      </tr>
      <tr>
       <td rowspan="4">Vicedirector</td>
       <td>A</td>
       <td>289,90</td>
       <td>&amp;nbsp;</td>
      </tr>
      <tr>
       <td>B</td>
       <td>284,28</td>
       <td>&amp;nbsp;</td>
      </tr>
      <tr>
       <td>C</td>
       <td>204,91</td>
       <td>&amp;nbsp;</td>
      </tr>
      <tr>
       <td>D</td>
       <td>176,58</td>
       <td>&amp;nbsp;</td>
      </tr>
      <tr>
       <td rowspan="4">Xefe de estudos</td>
       <td>A</td>
       <td>289,90</td>
       <td>187,92</td>
      </tr>
      <tr>
       <td>B</td>
       <td>284,28</td>
       <td>176,58</td>
      </tr>
      <tr>
       <td>C</td>
       <td>204,91</td>
       <td>170,92</td>
      </tr>
      <tr>
       <td>D</td>
       <td>176,58</td>
       <td>125,58</td>
      </tr>
      <tr>
       <td rowspan="4">Secretario</td>
       <td>A</td>
       <td>289,90</td>
       <td>187,92</td>
      </tr>
      <tr>
       <td>B</td>
       <td>284,28</td>
       <td>176,58</td>
      </tr>
      <tr>
       <td>C</td>
       <td>204,91</td>
       <td>170,92</td>
      </tr>
      <tr>
       <td>D</td>
       <td>176,58</td>
       <td>125,58</td>
      </tr>
     </tbody>
    </table>
    <p>Dous. Desempeño de postos de traballo docentes singulares.</p>
    <table>
     <thead>
      <tr>
       <td>Posto</td>
       <td>Euros/mes
        (xullo a decembro)</td>
      </tr>
     </thead>
     <tbody>
      <tr>
       <td colspan="2">Institutos de educación secundaria e centros públicos integrados</td>
      </tr>
      <tr>
       <td>Xefatura de departamento</td>
       <td>68,88</td>
      </tr>
      <tr>
       <td>Coordinador de formación en centros de traballo</td>
       <td>68,88</td>
      </tr>
      <tr>
       <td colspan="2">Centros integrados de formación profesional&amp;nbsp;</td>
      </tr>
      <tr>
       <td>Xefatura de departamento</td>
       <td>68,88</td>
      </tr>
      <tr>
       <td>Coordinador de formación en centros de traballo</td>
       <td>68,88</td>
      </tr>
      <tr>
       <td>Coordinador de emprendemento</td>
       <td>68,88</td>
      </tr>
      <tr>
       <td>Coordinador de programas internacionais</td>
       <td>68,88</td>
      </tr>
      <tr>
       <td>Coordinador de tecnoloxías da información e comunicación</td>
       <td>68,88</td>
      </tr>
      <tr>
       <td>Coordinador de innovación e formación do profesorado</td>
       <td>68,88</td>
      </tr>
      <tr>
       <td>Coordinador de biblioteca de centro integrado</td>
       <td>68,88</td>
      </tr>
      <tr>
       <td>Coordinador de residencia</td>
       <td>68,88</td>
      </tr>
      <tr>
       <td colspan="2">Centros de educación infantil e primaria e centros de primaria</td>
      </tr>
      <tr>
       <td>Xefatura de departamento de orientación</td>
       <td>68,88</td>
      </tr>
      <tr>
       <td colspan="2">Escolas oficiais de idiomas, escolas de artes aplicadas e conservatorios de música e danza</td>
      </tr>
      <tr>
       <td>Xefatura de departamento</td>
       <td>68,88</td>
      </tr>
      <tr>
       <td colspan="2">Centros residenciais docentes</td>
      </tr>
      <tr>
       <td>Xefatura de residencias</td>
       <td>289,90</td>
      </tr>
      <tr>
       <td>Director de residencias</td>
       <td>68,88</td>
      </tr>
      <tr>
       <td>Responsable de menos de 3 unidades en centros de educación infantil e primaria</td>
       <td>68,88</td>
      </tr>
      <tr>
       <td>Membros dos equipos de orientación específicos</td>
       <td>289,90</td>
      </tr>
      <tr>
       <td colspan="2">CAFI e CEFORES</td>
      </tr>
      <tr>
       <td>Dirección</td>
       <td>567,61</td>
      </tr>
      <tr>
       <td>Asesor</td>
       <td>289,90</td>
      </tr>
      <tr>
       <td>Asesor técnico docente</td>
       <td>289,90</td>
      </tr>
      <tr>
       <td>Profesor de colexios rurais agrupados</td>
       <td>68,88</td>
      </tr>
      <tr>
       <td>Profesorado que imparte docencia en centros específicos de ensinanzas de adultos</td>
       <td>68,88</td>
      </tr>
      <tr>
       <td>Coordinador do equipo de dinamización da lingua galega</td>
       <td>68,88</td>
      </tr>
     </tbody>
    </table>
    <p>Tres. Por función de inspección educativa.</p>
    <table>
     <tbody>
      <tr>
       <td>Posto</td>
       <td>Euros/mes (xullo a decembro)</td>
      </tr>
      <tr>
       <td>Inspector xefe provincial</td>
       <td>972,71</td>
      </tr>
      <tr>
       <td>Inspector coordinador de sector</td>
       <td>759,18</td>
      </tr>
      <tr>
       <td>Inspector de educación</td>
       <td>727,99</td>
      </tr>
     </tbody>
    </table>
    <p>3º. O importe mensual do compoñente do complemento específico por formación permanente dos funcionarios de carreira docentes é o seguinte:</p>
    <table>
     <thead>
      <tr>
       <td></td>
       <td>Euros/mes (xullo a decembro)</td>
      </tr>
     </thead>
     <tbody>
      <tr>
       <td>1º período</td>
       <td>61,46</td>
      </tr>
      <tr>
       <td>2º período</td>
       <td>79,02</td>
      </tr>
      <tr>
       <td>3º período</td>
       <td>105,39</td>
      </tr>
      <tr>
       <td>4º período</td>
       <td>149,27</td>
      </tr>
      <tr>
       <td>5º período</td>
       <td>43,89</td>
      </tr>
     </tbody>
    </table>
    <p>4º. O importe mensual do compoñente do complemento específico por función titorial e outras funcións docentes é o seguinte:</p>
    <table>
     <tbody>
      <tr>
       <td></td>
       <td>Euros/mes (xullo a decembro)</td>
      </tr>
      <tr>
       <td>Titoría e outras funcións docentes</td>
       <td>45,28</td>
      </tr>
     </tbody>
    </table>
    <p>5º. Consolidación parcial do complemento específico dos directores dos centros escolares públicos.</p>
    <p>A porcentaxe de consolidación con referencia ao importe do compoñente singular por tarefas de dirección segundo o período de tempo de permanencia no posto, será, de forma acumulativa a seguinte:</p>
    <p>– Primeiros catro años de permanencia: 25 %.</p>
    <p>– Segundos catro años de permanencia: 15 %.</p>
    <p>– Terceiros catro años de permanencia: 20 %.</p>
    <p>O total acumulado destas porcentaxes non poderá exceder o 60 %.</p>
    <p>6º. Profesorado e conceptos retributivos non incluídos nos puntos precedentes:</p>
    <p>As retribucións do profesorado e dos conceptos retributivos non incluídos nos puntos precedentes deste anexo, recoñecidos expresamente pola normativa vixente aplicable en 31 de decembro de 2017, serán con efectos do 1 de xullo de 2018 as mesmas que en 31 de decembro de 2017, incrementadas no 1,75 %.</p>
    <h2>ANEXO VI</h2>
    <h3>Persoal laboral acollido ao V Convenio colectivo único para o<br>persoal laboral da Xunta de Galicia</h3>
    <p>Táboa salarial por grupos:</p>
    <table>
     <thead>
      <tr>
       <td>Grupo</td>
       <td>Contía soldo mensual (xullo a decembro)</td>
       <td>Contía adicional paga extraordinaria equivalente ao complemento de destino artigo 12.un da Lei 16/2008, do 23 de decembro</td>
       <td>Contía adicional equivalente ao complemento específico</td>
      </tr>
      <tr>
       <td>Decembro</td>
       <td>Decembro</td>
      </tr>
     </thead>
     <tbody>
      <tr>
       <td>I. Titulados superiores</td>
       <td>1.853,65</td>
       <td>456,40</td>
       <td>509,16</td>
      </tr>
      <tr>
       <td>II. Titulados de grao medio</td>
       <td>1.547,63</td>
       <td>363,22</td>
       <td>448,81</td>
      </tr>
      <tr>
       <td>III. Especialistas e encargados (categorías&amp;nbsp;1 a 59)</td>
       <td>1.300,23</td>
       <td>363,22</td>
       <td>448,81</td>
      </tr>
      <tr>
       <td>III. Especialistas e encargados (categorías&amp;nbsp;60 en adiante)</td>
       <td>1.242,62</td>
       <td>316,61</td>
       <td>428,66</td>
      </tr>
      <tr>
       <td>IV. Oficiais de 2ª administrativos e oficiais de 2ª</td>
       <td>1.052,94</td>
       <td>269,95</td>
       <td>408,58</td>
      </tr>
      <tr>
       <td>V. Persoal subalterno, de vixilancia e de servizos específicos non titulados</td>
       <td>943,77</td>
       <td>223,37</td>
       <td>388,44</td>
      </tr>
     </tbody>
    </table>
    <p>Complementos salariais (xullo a decembro):</p>
    <table>
     <tbody>
      <tr>
       <td>Trienio</td>
       <td>29,62 euros/mes</td>
      </tr>
      <tr>
       <td>Especial dedicación</td>
       <td>43,41 euros/mes</td>
      </tr>
      <tr>
       <td>Complemento de perigosidade</td>
       <td>81,53 euros/mes</td>
      </tr>
      <tr>
       <td>Complemento de toxicidade</td>
       <td>81,53 euros/mes</td>
      </tr>
      <tr>
       <td>Complemento de penosidade</td>
       <td>81,53 euros/mes</td>
      </tr>
      <tr>
       <td>Complemento de dispoñibilidade horaria</td>
       <td>407,70 euros/mes</td>
      </tr>
      <tr>
       <td>Complemento de funcións</td>
       <td>160,72 euros/mes</td>
      </tr>
     </tbody>
    </table>
    <p>Persoal directivo: retribucións mensuais fixas máximas por niveis no período xullo a decembro:</p>
    <table>
     <tbody>
      <tr>
       <td></td>
       <td>Nivel 1</td>
       <td>Nivel 2</td>
       <td>Nivel 3</td>
       <td>Nivel 4</td>
       <td>Nivel 5</td>
      </tr>
      <tr>
       <td>Grupo 1</td>
       <td>6.247,83</td>
       <td>5.452,90</td>
       <td>4.780,49</td>
       <td>4.277,75</td>
       <td>3.696,58</td>
      </tr>
      <tr>
       <td>Grupo 2</td>
       <td>5.452,90</td>
       <td>4.780,49</td>
       <td>4.277,75</td>
       <td>3.696,58</td>
       <td>&amp;nbsp;</td>
      </tr>
      <tr>
       <td>Grupo 3</td>
       <td>4.780,49</td>
       <td>4.277,75</td>
       <td>3.696,58</td>
       <td>&amp;nbsp;</td>
       <td>&amp;nbsp;</td>
      </tr>
      <tr>
       <td>Grupo 4</td>
       <td>4.277,75</td>
       <td>3.696,58</td>
       <td>&amp;nbsp;</td>
       <td>&amp;nbsp;</td>
       <td>&amp;nbsp;</td>
      </tr>
     </tbody>
    </table>

