---
date: '2018-02-20'
id: CA01-150218-0003
page: 10939
number: 36
agency: Consellería de Facenda
section: IV. Oposicións e concursos.
title: >-
  RESOLUCIÓN do 14 de febreiro de 2018, da Dirección Xeral da Función Pública,
  pola que se aproba a relación provisional de admitidos e excluídos no concurso
  ordinario para a provisión de postos de traballo vacantes do corpo superior da
  Administración xeral da Comunidade Autónoma de Galicia, escala superior de
  finanzas, e do corpo de xestión da Administración xeral da Comunidade Autónoma
  de Galicia, escala técnica de finanzas.
range: Resolución
url: >-
  https://www.xunta.gal/dog/Publicados/2018/20180220/AnuncioCA01-150218-0003_gl.html
---
<p>Mediante a Resolución do 11 de decembro de 2017 (DOG núm. 237, do 15 de decembro), a Dirección Xeral da Función Pública convocou un concurso ordinario para a provisión de postos de traballo vacantes do corpo superior da Administración xeral da Comunidade Autónoma de Galicia, escala superior de finanzas, e do corpo de xestión da Administración xeral da Comunidade Autónoma de Galicia, escala técnica de finanzas.</p>
    <p>A base VII da convocatoria establece que «Expirados os prazos de presentación das solicitudes de participación no concurso e de petición de postos de traballo, a Dirección Xeral da Función Pública ditará resolución que se publicará no Diario Oficial de Galicia, na cal se declararán aprobadas as listas de admitidos/as e excluídos/as, con indicación do lugar en que estarán a disposición das persoas interesadas».</p>
    <p>En consecuencia, esta dirección xeral, logo de examinar as solicitudes dos/das participantes,</p>
    <p>RESOLVE:</p>
    <p>Aprobar a relación provisional de solicitantes admitidos e excluídos do concurso para a provisión de postos de traballo vacantes do corpo superior da Administración xeral da Comunidade Autónoma de Galicia, escala superior de finanzas, e do corpo de xestión da Administración xeral da Comunidade Autónoma de Galicia, escala técnica de finanzas.</p>
    <p>A relación de persoas admitidas e excluídas publicarase no portal web corporativo da Xunta de Galicia, http://funcionpublica.xunta.gal, na epígrafe de &lt;concurso de traslados&gt;.</p>
    <p>A listaxe de solicitantes excluídos/as figura como anexo desta resolución.</p>
    <p>As persoas excluídas disporán dun prazo de dez días hábiles contados a partir do día seguinte ao da publicación da resolución no Diario Oficial de Galicia para, de ser o caso, poder emendar o defecto que motivou a exclusión. O formulario de reclamación estará á disposición das persoas interesadas no portal web corporativo da Xunta de Galicia e deberá presentarse no Rexistro Xeral da Vicepresidencia e Consellería de Presidencia, Administracións Públicas e Xustiza, nas xefaturas territoriais e/ou oficinas comarcais da dita consellería ou nos demais lugares previstos no artigo 16, relativo a rexistros, da Lei 39/2015, do 1 de outubro, do procedemento administrativo común das administracións públicas. Para estes efectos, a estimación ou desestimación das ditas peticións de emenda entenderanse implícitas na resolución pola cal se publique a listaxe definitiva.</p>
    <p>Aquelas persoas que non figuren na relación de admitidos nin na de excluídos e solicitasen participar no concurso disporán de igual prazo de dez días hábiles, contados a partir do día seguinte ao da publicación desta resolución no Diario Oficial de Galicia, para formular a súa reclamación.</p>
    <p>Os/as solicitantes que dentro do prazo sinalado non emenden os defectos motivo de exclusión serán definitivamente excluídos.</p>
    <p>Santiago de Compostela, 14 de febreiro de 2018</p>
    <footer><p>José María Barreiro Díaz<br>Director xeral da Función Pública</p></footer>
    <footer><p>ANEXO<br>Listaxe de solicitudes excluídas</p></footer>
    <footer><p>Concurso escala finanzas F0217.</p></footer>
    <table>
     <thead>
      <tr>
       <td>1º apelido</td>
       <td>2º apelido</td>
       <td>Nome</td>
       <td>NIF</td>
       <td>NRP</td>
       <td>Consellería</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Gómez</td>
       <td>Pardo</td>
       <td>María del Mar</td>
       <td>33319475L</td>
       <td></td>
       <td>Medio Ambiente e Ordenación do Territorio</td>
       <td>4</td>
      </tr>
     </tbody>
    </table>
    <p>Causas de exclusión.</p>
    <table>
     <thead>
      <tr>
       <td>Cód. causa</td>
       <td>Causa de exclusión</td>
      </tr>
     </thead>
     <tbody>
      <tr>
       <td>4</td>
       <td>Falta nomeamento para o corpo/categ. desde o que concursa</td>
      </tr>
     </tbody>
    </table>

