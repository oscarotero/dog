---
date: '2018-03-22'
id: G0164-160318-0001
page: 16751
number: 58
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 14 de marzo de 2018 pola que se modifica a Orde do 25 de xaneiro de
  2012 de delegación de competencias nos órganos superiores, directivos e
  periféricos desta consellería.
range: Orde
url: >-
  https://www.xunta.gal/dog/Publicados/2018/20180322/AnuncioG0164-160318-0001_gl.html
---
<p>A Orde do 25 de xaneiro de 2012 regula a delegación de competencias da persoa titular da Consellería de Cultura, Educación e Ordenación Universitaria nas persoas titulares da Secretaría Xeral Técnica, das diferentes secretarías xerais, dalgunhas direccións xerais, e das xefaturas territoriais, no ámbito dos servizos centrais e periféricos correspondentes.</p>
    <p>No seu artigo 2, correspondente ás delegacións na persoa titular da Secretaría Xeral de Cultura establece:</p>
    <p>c) Exercer as facultades que a normativa en materia de patrimonio cultural atribúe ao titular da Consellería en relación aos expedientes do ámbito competencial de cultura.</p>
    <p>O Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria, no seu artigo 13, atribúe á Dirección Xeral do Patrimonio Cultural a dirección e coordinación das actuacións da Consellería en materia de patrimonio histórico, arqueolóxico, paleontolóxico, artístico, arquitectónico e etnolóxico en todas as súas manifestacións, así como a conservación e difusión das coleccións museográficas e a delimitación e protección dos Camiños de Santiago. </p>
    <p>A aprobación da Lei 5/2016, do 4 de maio, do Patrimonio Cultural de Galicia, somete a informe ou autorización da consellería competente en materia de patrimonio cultural numerosas intervencións, plans, programas e proxectos.</p>
    <p>A pretensión que se persegue con esta orde, é acadar unha maior eficacia na tramitación e resolución dos asuntos atribuídos a esta consellería, de acordo co actual escenario de xestión.</p>
    <p>En consecuencia, en virtude das facultades que me confiren o artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e o artigo 9 da Lei 40/2015, do 1 de outubro, de réxime xurídico do sector público.</p>
    <h2>DISPOÑO:</h2>
    <p>Artigo único. Modificación da Orde do 25 de xaneiro de 2012 de delegación de competencias nos órganos superiores, directivos e periféricos da Consellería de Cultura, Educación e Ordenación Universitaria</p>
    <p>A Orde do 25 de xaneiro de 2012 de delegación de competencias nos órganos superiores, directivos e periféricos da Consellería de Cultura, Educación e Ordenación Universitaria queda modificada como segue:</p>
    <p>Suprímese a alínea c) do artigo 2.</p>
    <p>Engádese o artigo 2 bis que queda redactado do seguinte modo:</p>
    <p>«Artigo 2 bis. Delegacións na persoa titular da Dirección Xeral de Patrimonio Cultural</p>
    <p>Delégase na persoa titular da Dirección Xeral de Patrimonio Cultural a seguinte atribución:</p>
    <p>Exercer as facultades que a normativa en materia de patrimonio cultural atribúe ao titular da Consellería en relación aos expedientes do ámbito competencial de cultura».</p>
    <p>Disposición derradeira. Entrada en vigor</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 14 de marzo de 2018 </p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

