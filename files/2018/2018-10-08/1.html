---
date: '2018-10-08'
id: G0422-011018-0001
page: 45071
number: 192
agency: Consellería de Medio Ambiente e Ordenación do Territorio
section: II. Autoridades e persoal. a) Cesamentos.
title: >-
  DECRETO 122/2018, do 20 de setembro, polo que se dispón o cesamento dun vogal
  do Consello Executivo da Axencia de Protección da Legalidade Urbanística.
range: Decreto
url: >-
  https://www.xunta.gal/dog/Publicados/2018/20181008/AnuncioG0422-011018-0001_gl.html
---
<p>A Axencia de Protección da Legalidade Urbanística creouse coa Lei 9/2002, do 30 de decembro, de ordenación urbanística e protección do medio rural de Galicia, como instrumento fundamental para velar pola utilización racional do solo conforme o disposto no ordenamento urbanístico. A actual Lei 2/2016, do solo de Galicia, mantén a configuración e finalidade da Axencia de Protección da Legalidade Urbanística. De conformidade co previsto no artigo 10 da Lei 2/2016, do 10 de febreiro, do solo de Galicia, e nos estatutos da Axencia, aprobados polo Decreto 213/2007, do 31 de outubro, os seus órganos directivos son o/a director/a e o Consello Executivo, como órgano de dirección e control, do cal forman parte catro vogais en representación da Comunidade Autónoma. </p>
    <p>En virtude do establecido nos artigos 4.13 e 34.2 da Lei 1/1983, do 22 de febreiro, de normas reguladoras da Xunta e da súa Presidencia, por proposta da conselleira de Medio Ambiente e Ordenación do Territorio, e logo da deliberación do Consello da Xunta de Galicia, na súa reunión do día vinte de setembro de dous mil dezaoito, </p>
    <h2>DISPOÑO:</h2>
    <p>Artigo único</p>
    <p>Que cese Ricardo Babío Arcay como vogal do Consello Executivo da Axencia de Protección da Legalidade Urbanística, agradecéndolle os servizos prestados. </p>
    <p>Santiago de Compostela, vinte de setembro de dous mil dezaoito</p>
    <footer><p>Alberto Núñez Feijóo<br>Presidente </p></footer>
    <p class="dog-firma-izq">Beatriz Mato Otero<br>Conselleira de Medio Ambiente e Ordenación do Territorio</p>

