---
date: '2018-10-08'
id: G0181-031018-0001
page: 45172
number: 192
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 1 de outubro de 2018 polo que se somete ao trámite de información
  pública o proxecto de construción Fomento da mobilidade sostible. Senda na
  LU-621. Treito: A Pobra de San Xiao-Urbanización de Valdriz, de clave
  LU/16/251.06, así como a relación individual de bens, dereitos e propietarios
  afectados polo proxecto referenciado.
range: Anuncio
url: >-
  https://www.xunta.gal/dog/Publicados/2018/20181008/AnuncioG0181-031018-0001_gl.html
---
<p>Antecedentes:</p>
    <p>O artigo 6.2 da Lei 8/2013, do 28 de xuño, de estradas de Galicia e o artigo 12.2 do Decreto 66/2016, do 26 de maio, polo que se aproba o Regulamento xeral de estradas de Galicia, determinan que os espazos destinados a sendas para peóns ou para a circulación de ciclistas, teñan a consideración de elementos funcionais da estrada. Tendo en conta este precepto, a Xunta de Galicia elaborou a Estratexia en materia de mobilidade alternativa de Galicia, entre cuxos obxectivos está o fomento dos sistemas de transporte alternativos aos motorizados, que permitan minimizar as repercusións sobre o medio ambiente e os seus impactos sociais e económicos.</p>
    <p>Os beneficios esperados con esta iniciativa son, entre outros, a mellora da mobilidade, a mellora da calidade do aire, da saúde, da igualdade e benestar da economía, do patrimonio e do urbanismo.</p>
    <p>O presente proxecto ten por obxecto a execución dunha senda compartida peón-bici, pola marxe esquerda da estrada LU-621, desde o punto quilométrico (p.q.) 0+580 ao 1+040, no concello de Láncara, cunha lonxitude total de actuación de 460 metros.</p>
    <p>As actuacións que se prevén realizar son as seguintes:</p>
    <p>1. Executarase unha senda que se inicia no p.q. 0+580 da LU-621, no final da travesía da Pobra de San Xiao, onde se atopan beirarrúas peonís, desmontes, liñas eléctricas e de telefonía. A sección desta senda terá un ancho de 2,00 metros, incluíndo o bordo de dimensións 0,22×0,12 m, e executarase con pavimento continuo de formigón coloreado.</p>
    <p>Desde o p.q 0+740 ata o 0+980 aproximadamente, a senda sepárase da calzada actual.</p>
    <p>Co fin de evitar ocupacións excesivas dos terreos lindantes executaranse repés de escolleira para a contención dos derrames de terras, con alturas máximas de 1,50 metros.</p>
    <p>2. Avanzado o trazado da LU-621, ao final do treito da actuación, atópase unha estrutura sobre o río Neira, que requirirá unha ampliación para aloxar a senda, mediante a execución de treitos con saínte para implantar os itinerarios peonís e ciclistas.</p>
    <p>3. Ao final do treito, atópase a intersección que leva á urbanización Playas de Valdriz (p.q. 1+020 aproximadamente), a cal se remodelará mediante a implantación dunha nova glorieta para resolver a problemática existente actualmente no que respecta aos movementos de cruce e xiros á esquerda e mellorar a seguridade dos vehículos, ciclistas e peóns neste treito.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de Estradas de Galicia e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado proxecto de construción sométese ao trámite de información pública durante un período de trinta días hábiles, contados a partir do seguinte ao da publicación deste anuncio no <em>Diario Oficial Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de Expropiación Forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Lugo (rolda da Muralla, 70, 27071 Lugo), e no Concello de Láncara (avenida Rosalía de Castro, 17, 27360 A Pobra de San Xiao, Lugo). Así mesmo, na páxina web da Consellería de Infraestruturas e Mobilidade (http://civ.xunta.gal/organizacion/c/CIV_Axencia_Galega_de_Infraestruturas) atópase a disposición dos interesados o documento completo do proxecto de construción.</p>
    <p>Santiago de Compostela, 1 de outubro de 2018</p>
    <footer><p>Francisco Menéndez Iglesias<br>Director da Axencia Galega Infraestruturas</p></footer>
    <h2>ANEXO</h2>
    <h3>Relación de bens, dereitos e propietarios afectados</h3>
    <h3>Proxecto de construción Fomento da mobilidade sostible. Senda na LU-621.<br>Treito: A Pobra de San Xiao-Urbanización de Valdriz, de clave LU/16/251.06</h3>
    <p>Concello de Láncara:</p>
    <table>
     <tbody>
      <tr>
       <td>Nº</td>
       <td>Ref. catastral</td>
       <td>Titular</td>
       <td>Tipo</td>
       <td>Superficie expropiación (m2)</td>
      </tr>
      <tr>
       <td>1</td>
       <td>27026A00400068</td>
       <td>Promociones Valdriz, S.A.</td>
       <td>Solo rústico</td>
       <td>2.077,00</td>
      </tr>
      <tr>
       <td>2</td>
       <td>27026A00201000</td>
       <td>Eléctrica de Valdriz Producción, S.L.</td>
       <td>Solo rústico</td>
       <td>59,00</td>
      </tr>
      <tr>
       <td>3</td>
       <td>27026A00300012</td>
       <td>Bande Neira, Manuel Francisco</td>
       <td>Solo rústico</td>
       <td>8,00</td>
      </tr>
      <tr>
       <td>4</td>
       <td>7874280PH2477S</td>
       <td>Construcciones Clelia, S.L.</td>
       <td>Solo de protección infraestruturas</td>
       <td>831,00</td>
      </tr>
     </tbody>
    </table>

