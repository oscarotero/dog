---
date: '2018-11-06'
id: G0003-241018-0001
page: 48071
number: 211
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 3 de outubro de 2018, da Xerencia de Xestión Integrada de Vigo,
  pola que se resolve a convocatoria pública para a provisión de varios postos
  de xefatura de grupo de persoal administrativo de xestión e servizos.
range: Resolución
url: >-
  https://www.xunta.gal/dog/Publicados/2018/20181106/AnuncioG0003-241018-0001_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, convocouse mediante a Resolución do 29 de xaneiro de 2018 (DOG núm. 36, do 20 de febreiro), a provisión, polo sistema de concurso de méritos, de varios postos de xefatura de grupo de persoal administrativo de xestión e servizos.</p>
    <p>Con base no Decreto 46/2013, do 7 de marzo, polo que se regula a estrutura organizativa de Xestión Integrada de Vigo, e en virtude das funcións e competencias atribuídas no Decreto 168/2010, do 7 de outubro, e na Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde, esta Xerencia</p>
    <h2>DISPÓN:</h2>
    <p>Primeiro. Resolver a convocatoria pública para a provisión de varios postos de xefatura de grupo de persoal administrativo de xestión e servizos da Estrutura Organizativa de Xestión Integrada de Vigo, convocada pola Resolución do 29 de xaneiro de 2018.</p>
    <p>Segundo. Nomear para os postos que se indican as persoas citadas no anexo desta resolución.</p>
    <p>Terceiro. O aspirante nomeado deberá cesar na praza que desempeñe, dentro dos 3 días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos 3 días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince (15) días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e os correspondentes haberes percibiranse de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñer recurso de alzada perante a Dirección Xeral de Recursos Humanos do Servizo Galego de Saúde, no prazo dun mes a partir do día seguinte ao da súa publicación, nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 3 de outubro de 2018</p>
    <footer><p>Félix Rubial Bernárdez<br>Xerente de Xestión Integrada de Vigo</p></footer>
    <h2>ANEXO</h2>
    <p>1. Denominación do posto: xefe de grupo da xestión administrativa de compras e control de gasto de mantemento.</p>
    <p>Nome e apelidos: José Luis Prieto Álvarez.</p>
    <p>DNI: 36041273C.</p>
    <p>2. Denominación do posto: xefa de grupo de coordinación administrativa, rexistro e coordinación do persoal adscrito á Dirección de Recursos Económicos.</p>
    <p>Nome e apelidos: Mª Begoña Currás Veloso.</p>
    <p>DNI: 36099721W.</p>
    <p>3. Denominación do posto: xefa de grupo de área de xestión de persoal de atención primaria.</p>
    <p>Nome e apelidos: Alexia López Rodríguez.</p>
    <p>DNI: 36086658A.</p>

