---
date: '2018-11-06'
id: C141-301018-0001
page: 48070
number: 211
agency: Portos de Galicia
section: IV. Oposicións e concursos.
title: >-
  RESOLUCIÓN do 30 de outubro de 2018 pola que se fai pública nota aclaratoria
  sobre a cobertura dos postos de traballo do proceso selectivo convocado pola
  Resolución do 11 de outubro de 2018 para a contratación temporal de tres
  postos de celador/a gardapeiraos.
range: Resolución
url: >-
  https://www.xunta.gal/dog/Publicados/2018/20181106/AnuncioC141-301018-0001_gl.html
---
<p>No Diario Oficial de Galicia núm. 2015, do 26 de outubro de 2018, publícase a Resolución do 11 de outubro pola que se convoca proceso selectivo para a contratación de persoal laboral temporal (contrato de interinaxe) de tres postos de traballo.</p>
    <p>Os postos de traballo que se convocan na categoría de celador/a gardapeiraos son os seguintes:</p>
    <p>–1 Porto de Cedeira (zona norte de Portos de Galicia).</p>
    <p>– 1 Porto de Muros (zona centro de Portos de Galicia).</p>
    <p>– 1 Porto de Vilaxoán-Carril (zona sur de Portos de Galicia).</p>
    <p>Dados os antecedentes expostos, e ante as consultas formuladas por aspirantes, para os efectos aclaratorios, infórmase que dentro dun proceso selectivo único, a cobertura dos postos efectuarase por elección dos aspirantes que resulten seleccionados tendo en conta a orde resultante da puntuación definitiva, comezando polo aspirante que obteña maior puntuación, e finalizando co aspirante que obteña menor puntuación entre os propostos.</p>
    <p>Co fin de asegurar a cobertura dos postos de traballo convocados cando se produzan renuncias das persoas seleccionadas antes da formalización do contrato, ou cando estas non acrediten os requisitos establecidos na convocatoria, o órgano convocante requirirá da comisión de selección unha relación complementaria das persoas aprobadas que sigan as propostas.</p>
    <p>Santiago de Compostela, 30 de outubro de 2018</p>
    <footer><p>José Juan Durán Hermida<br>Presidente de Portos de Galicia</p></footer>

