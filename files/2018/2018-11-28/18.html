---
date: '2018-11-28'
id: G0424-191118-0001
page: 50400
number: 227
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 13 de novembro de 2018, da Xefatura Territorial da Coruña, polo que
  se somete a información pública a solicitude de autorización administrativa e
  aprobación do proxecto de execución da infraestrutura gasística denominado
  Proxecto de subministración de gas natural ás industrias Inleit Ingredients e
  Greenalia no concello de Curtis, promovido por Nedgia Redes Distribución de
  Gas, S.A. (expediente IN627A 2018/27-1).
range: Acordo
url: >-
  https://www.xunta.gal/dog/Publicados/2018/20181128/AnuncioG0424-191118-0001_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública o seguinte proxecto de autorización administrativa:</p>
    <p>Peticionaria: Nedgia Redes Distribución de Gas, S.A. con CIF nº A66560152, e con enderezo para efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Obxecto da petición: o obxecto da petición é a autorización para executar a infraestrutura gasística correspondente á rede de conexión a MOP 49,5 bar, estación de regulación de presión (ERP 49,5/16 MOP) e rede de distribución MOP 16 bar para a subministración de gas natural a Industrias Inleit Ingredients e Greenalia, no concello de Curtis.</p>
    <p>Descrición das instalacións:</p>
    <p>– Rede de distribución de gas natural MOP 49,5 bar en tubaxe de aceiro Gr L245, de 6’’ de diámetro e 4 mm de espesor de parede, con orixe na rede RAB-I016 ABEGOBDO II e final no Estación de Regulación de Presión (ERP) proxectado dunha lonxitude de 6 metros. A realizar mediante unha te de toma en carga con reforzo circular completo, de 6’’ con saída a 6’’.</p>
    <p>– Estación de Regulación de Presión (ERP dobre liña de regulación completa) tipo aérea, para un caudal nominal: 10.880 m3(n)/h, presión de entrada: 49,5 bar e presión de saída: 16 bar, incluídas todas as válvulas de control, sistemas de medida e control.</p>
    <p>– Rede de distribución de gas natural MOP 16 bar en tubaxe de aceiro Gr L245, de 6’’ de diámetro e 3,6 mm de espesor de parede, con orixe nunha válvula de saída de 6” da ERP e unha lonxitude de 2.141 metros (PINLAIT: 1.675+ PGREENALIA: 466 metros).</p>
    <p>– Acometida a Industrias Inleit Ingredients con orixe en PINLAIT da rede de distribución de gas natural MOP 16 bar e final no límite da parcela, en tubaxe de aceiro Gr L245, de 2’’ de diámetro.</p>
    <p>– Acometida a Greenalia con orixe en PGREENALIA da rede de distribución de gas natural MOP 16 bar e final no límite da parcela, en tubaxe de aceiro Gr L245, de 3’’ de diámetro.</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 20 días a partir da data da última publicación deste anuncio, podendo examinar o correspondente proxecto no Servizo de Enerxía e Minas da Xefatura Territorial da Consellería de Economía, Emprego e Industria, rúa Vicente Ferrer, 2, 2º andar, 15071 A Coruña.</p>
    <p>A Coruña, 13 de novembro de 2018</p>
    <footer><p>Isidoro Martínez Arca<br>Xefe territorial da Coruña</p></footer>

