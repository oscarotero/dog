---
date: '2018-02-01'
id: G0164-290118-0001
page: 7410
number: 23
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 26 de xaneiro de 2018 pola que se amplía o prazo de presentación de
  solicitudes da Orde do 24 de novembro de 2017 pola que se establecen as bases
  reguladoras e se convocan axudas de mobilidade complementarias ás achegadas
  pola Unión Europea no marco do programa comunitario Erasmus+, para o alumnado
  do Sistema universitario de Galicia que participa en Erasmus Estudos no curso
  2017/18.
range: Orde
url: >-
  https://www.xunta.gal/dog/Publicados/2018/20180201/AnuncioG0164-290118-0001_gl.html
---
<p>Mediante a Orde do 24 de novembro de 2017, da Consellería de Cultura, Educación e Ordenación Universitaria, publicada no <em>Diario Oficial de Galicia</em> núm. 1, do 2 de xaneiro de 2018, establecéronse as bases reguladoras e convocáronse axudas de mobilidade complementarias ás achegadas pola Unión Europea no marco do programa comunitario Erasmus+, para o alumnado do Sistema universitario de Galicia que participa en Erasmus Estudos no curso 2017/18.</p>
    <p>O punto 4 do artigo 5 da mencionada orde, establece que o prazo de presentación de solicitudes será dun mes, contado desde o día seguinte ao da publicación desta convocatoria no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación. Se o último día de prazo for inhábil, entenderase prorrogado ao primeiro día hábil seguinte e, se no mes do vencemento non houber día equivalente ao inicial do cómputo, entenderase que o prazo expira o último do mes.</p>
    <p>O punto 4 do artigo 32 da Lei 39/2015, do 1 de outubro, do procedemento administrativo común das administracións públicas, establece o seguinte: </p>
    <p>«Cando una incidencia técnica imposibilitase o funcionamento ordinario do sistema ou aplicación que corresponda, e ata que se solucione o problema, a Administración poderá determinar unha ampliación dos prazos non vencidos e deberá publicar na sede electrónica tanto a incidencia técnica acontecida como a ampliación concreta do prazo non vencido».</p>
    <p>O día 2 de febreiro de 2018 está prevista a posta en marcha da nova sede electrónica da Xunta de Galicia, o cal exixe unha parada de servizo na propia sede que afectará, entre outros, a presentación de escritos de iniciación de procedementos administrativos.</p>
    <p>Por todo o anterior, de conformidade co disposto no artigo 32 da Lei 39/2015, do 1 de outubro, do procedemento administrativo común das administracións públicas, e dado que non se causan prexuízos a terceiros, esta consellería </p>
    <p class="dog-titulo">DISPÓN:</p>
    <p>Artigo 1. Ampliación do prazo de presentación de solicitudes</p>
    <p>Ampliar ata o día 5 de febreiro de 2018, incluído, o prazo de presentación de solicitudes previsto no punto 4 do artigo 5 da Orde do 24 de novembro de 2017 pola que se establecen as bases reguladoras e se convocan axudas de mobilidade complementarias ás achegadas pola Unión Europea no marco do programa comunitario Erasmus+, para o alumnado do Sistema universitario de Galicia que participa en Erasmus Estudos no curso 2017/18.</p>
    <p>Artigo 2. Entrada en vigor </p>
    <p>Esta orde entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 26 de xaneiro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

