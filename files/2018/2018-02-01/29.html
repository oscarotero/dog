---
date: '2018-02-01'
id: G0171-110118-0001
page: 7450
number: 23
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (128/2017).
range: Edicto
url: >-
  https://www.xunta.gal/dog/Publicados/2018/20180201/AnuncioG0171-110118-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 1 de reforzo da Coruña, fago saber que no procedemento de despedimento/cesamentos en xeral 128/2017 deste xulgado do social, seguido por instancia de Marta Pérez Cabezas contra o Fondo de Garantía Salarial e Norcap, S.L.U., sobre despedimento, ditouse a seguinte resolución:</p>
    <p>«Xuíz: Javier López Cotelo</p>
    <p>Procedemento: despedimento número 128/2017</p>
    <p>Demandante: Marta Pérez Cabezas</p>
    <p>Letrada: Sra. Gutiérrez Espada</p>
    <p>Demandados: Norcap, S.L.U. e o Fogasa</p>
    <p>Sentenza 496/2017.</p>
    <p>Resolución:</p>
    <p>1º. Admito a demanda sobre despedimento formulada por Marta Pérez Cabezas fronte a Norcap, S.L.U. e, en consecuencia, declaro a improcedencia do despedimento e condeno a demandada a que readmita inmediatamente a traballadora nas mesmas condicións que rexían antes de producirse o despedimento, ou ben, a elección da empresa, a que extinga a relación laboral con aboamento da indemnización detallada no número segundo desta resolución. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo sen que se optase, entenderase que procede a readmisión.</p>
    <p>2º. A indemnización e os salarios de tramitación que ten que aboar a empresa demandada, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela, a cantidade de 827,94 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 21,50 euros/día.</p>
    <p>O Fogasa deberá de pasar polo resolto na presente resolución sen prexuízo dos límites legais correspondentes.</p>
    <p>Inscríbase esta resolución no libro de sentenzas e déixese testemuño dela no presente procedemento.</p>
    <p>Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino.</p>
    <p>Asinada. Javier López Cotelo.</p>
    <p>Publicada no día da súa data.</p>
    <p>Asinada. Marta Yanguas del Valle».</p>
    <p>E para que sirva de notificación en legal forma a Norcap, S.L.U, en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 11 de xaneiro de 2018</p>
    <footer><p>A letrada da Administración de xustiza</p></footer>

