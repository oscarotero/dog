---
date: '2018-03-08'
id: U500-280218-0001
page: 13803
number: 48
agency: Universidade de Vigo
section: III. Outras disposicións.
title: >-
  RESOLUCIÓN do 27 de febreiro de 2018 pola que se crea un ficheiro de datos de
  carácter persoal.
range: Resolución
url: >-
  https://www.xunta.gal/dog/Publicados/2018/20180308/AnuncioU500-280218-0001_gl.html
---
<p>O artigo 20 da Lei orgánica 15/1999 do 13 de decembro, de protección de datos de carácter persoal (LOPD), establece que a creación, modificación ou supresión dos ficheiros das administracións públicas só se poderá facer por medio de disposición xeral publicada no Boletín Oficial del Estado ou diario oficial correspondente.</p>
    <p>Co fin de que se cumpra o mandato legal do artigo 20 da LOPD sobre a creación e a modificación de ficheiros que conteñan datos de carácter persoal xestionados pola Universidade, de asegurar aos administrados o exercicio dos seus lexítimos dereitos, e logo de cumprir os trámites establecidos na Lei 8/2001, do 13 de xullo, e o Decreto 99/2002, do 1 de xullo, esta reitoría</p>
    <h2>RESOLVE:</h2>
    <p>Primeiro. De conformidade co previsto no artigo 20 da LOPD, e para os efectos previstos, créase o ficheiro sinalado no anexo e indícase o nivel de medidas de seguridade correspondente en aplicación do Real decreto 1720/2007 de desenvolvemento da Lei orgánica de protección de datos de cararácter persoal. </p>
    <p>Segundo. Créase o ficheiro de datos de carácter persoal sinalado no anexo.</p>
    <p>Terceiro. O ficheiro indicado no anexo rexerase polas disposicións xerais e instrucións que se detallan nel e estará sometido, en todo caso, ás normas legais e aos regulamentos de superior rango que lle sexan aplicables.</p>
    <p>Cuarto. Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Vigo, 27 de febreiro de 2018</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO<br>Ficheiro Hack For Good</h2>
    <p>a) Identificación do ficheiro:</p>
    <p>a.1) Denominación do ficheiro: Hack For Good-Cátedra Telefónica.</p>
    <p>a.2) Finalidade: rexistro dos participantes no evento H4G en Vigo. </p>
    <p>a.3) Usos previstos: entrega dos premios aos gañadores e remisión de información relacionada co evento.</p>
    <p>b) Orixe dos datos:</p>
    <p>b.1) Colectivo de persoas sobre as cales se pretende obter datos de carácter persoal ou que resulten obrigadas a subministralos: alumnos, outros membros da comunidade universitaria e outros cidadáns interesados.</p>
    <p>b.2) Procedencia: os propios interesados.</p>
    <p>c) Estrutura do ficheiro:</p>
    <p>c.1) Datos identificativos: nome, apelidos, DNI, teléfono e enderezo.</p>
    <p>c.2) Outros tipos de datos: </p>
    <p>c.3) Sistema de tratamento: manual.</p>
    <p>d) Comunicacións de datos previstas: non se prevén.</p>
    <p>e) Transferencias internacionais de datos previstas: non se prevén.</p>
    <p>f) Órganos responsables do ficheiro: Vicerreitoría de Economía e Planificación.</p>
    <p>g) Órgano ante o cal se poden exercer os dereitos Arco: Vicerreitoría de Economía e Planificación.</p>
    <p>h) Nivel de seguridade: básico.</p>

