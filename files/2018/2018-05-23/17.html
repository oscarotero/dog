---
date: '2018-05-23'
id: G0003-090518-0002
page: 25584
number: 97
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 25 de abril de 2018, da Xerencia de Xestión Integrada de
  Pontevedra e O Salnés, pola que se resolve a convocatoria pública para a
  provisión, polo sistema de libre designación, de varios postos de persoal
  licenciado sanitario de xefaturas de servizo e unidade en Atención Primaria.
range: Resolución
url: >-
  https://www.xunta.gal/dog/Publicados/2018/20180523/AnuncioG0003-090518-0002_gl.html
---
<p>Mediante a Resolución do 21 de febreiro de 2018, da Xerencia da Estrutura de Xestión Integrada de Pontevedra e O Salnés (DOG nº 52, do 14 de marzo), convocáronse para a súa provisión, polo sistema de libre designación, varios postos de persoal licenciado sanitario de xefaturas de servizo e unidade en Atención Primaria.</p>
    <p>En virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG nº 47, do 7 de marzo) e pola Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG nº 188, do 30 de setembro) modificada pola Orde de 5 de xullo de 2012 (DOG nº 139, do 20 de xullo) esta xerencia</p>
    <h2>RESOLVE:</h2>
    <p>Primeiro. Declarar resolta a convocatoria e adxudicarlles os postos de xefatura de servizo e unidade de Atención Primaria convocados aos/ás aspirantes seleccionados/as que constan no anexo I desta resolución.</p>
    <p>Segundo. Os/as aspirantes deberán cesar na praza que desempeñen dentro dos tres días hábiles seguintes a aquel en que se publique a resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao do cesamento. </p>
    <p>Se así o permiten as necesidades do servizo, e por petición motivada do/a interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Contra esta resolución poderase interpoñer recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da publicación desta resolución, segundo o establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 25 de abril de 2018</p>
    <footer><p>José Ramón Gómez Fernández<br>Xerente de Xestión Integrada de Pontevedra e O Salnés</p></footer>
    <h2>ANEXO</h2>
    <h2>Adxudicación de prazas</h2>
    <table>
     <thead>
      <tr>
       <td>Apellidos e nome</td>
       <td>Código</td>
       <td>Denominación da praza</td>
       <td>Servizo/Unidade</td>
      </tr>
     </thead>
     <tbody>
      <tr>
       <td>Facal García, Fernando Luís</td>
       <td>SF-A1-250</td>
       <td>Xefe de servizo A.P.</td>
       <td>Centro de Saúde Lérez (Pontevedra)</td>
      </tr>
      <tr>
       <td>Deserta</td>
       <td>SF-A1-250</td>
       <td>Xefe de servizo A.P.</td>
       <td>Centro de Saúde Marín</td>
      </tr>
      <tr>
       <td>Deserta</td>
       <td>SF-A1-250</td>
       <td>Xefe de servizo A.P.</td>
       <td>Centro de Saúde Virxe Peregrina (Pontevedra)</td>
      </tr>
      <tr>
       <td>Iglesias Raposeiras, Mª Betsabé</td>
       <td>SF-A1-251</td>
       <td>Xefe de unidade A.P.</td>
       <td>Centro de Saúde Anafáns (Poio)</td>
      </tr>
      <tr>
       <td>Regueiro Martínez, Antonio Ángel</td>
       <td>SF-A1-251</td>
       <td>Xefe de unidade A.P.</td>
       <td>Centro de Saúde Vilanova de Arousa</td>
      </tr>
     </tbody>
    </table>

