---
date: '2018-05-23'
id: G0007-020518-0001
page: 25629
number: 97
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 64/2017).
range: Edicto
url: >-
  https://www.xunta.gal/dog/Publicados/2018/20180523/AnuncioG0007-020518-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 64/2017 deste xulgado do social, seguido por instancia de María Aránzazu Rey Lois contra Fondo de Garantía Salarial, Forensic Solutions, S.L.P. administrador concursal, Esabe Vigilancia, S.A., sobre ordinario, se ditou a seguinte resolución:</p>
    <p>Sentenza nº 202/2018.</p>
    <p>Santiago de Compostela, 26 de abril de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 de Santiago de Compostela, o estado procesual que manteñen as presentes actuacións, rexistradas ante este órgano xudicial como procedemento ordinario PO (en materia de prestacións de garantía salarial ex indemnización por despedimento) baixo o número 64/2017, en que é parte demandante Arancha Rey Lois, asistida pola letrada Sra. Garrido Zalaya, e son partes codemandadas o Fondo de Garantía Salarial (tamén e en diante, Fogasa), asistido pola letrada do Fogasa Sra. Díaz del Curral, a mercantil Esabe Vigilancia, S.A., que non comparece ao acto de xuízo a pesar de constar citada en legal forma e tempo en unidade de autos, e o administrador da citada mercantil na persoa xurídica de Forensic Solutions, S.L.P., que tampouco comparece ao acto de xuízo a pesar de constar igualmente citado en legal forma e tempo en unidade de autos, en nome do rei, dito esta sentenza con base nos seguintes</p>
    <p>Resolvo:</p>
    <p>Que debo estimar parcialmente e estimo parcialmente a demanda presentada por Arancha Rey Lois, asistida pola letrada Sra. Garrido Zalaya, fronte ao Fondo de Garantía Salarial (tamén e en diante, Fogasa), asistido pola letrada do Fogasa Sra. Díaz del Curral, fronte á mercantil Esabe Vigilancia, S.A. e fronte ao administrador concursal desta, a persoa xurídica Forensic Solutions, S.L.P. e, en consecuencia, debo condenar e condeno o Fondo de Garantía Salarial a aboar a favor da demandante, Arancha Rey Lois, a cantidade de 835,11 euros en concepto de cantidades salariais e nos termos indicados no suplico do escrito de demanda reitor. As partes codemandadas deberanse ater a tal declaración de condena.</p>
    <p>Notifíquese esta sentenza ás partes comparecidas e fágaselles saber que é firme e que contra ela non cabe interpoñer recurso ordinario ningún, de acordo co disposto no artigo 191.2.g) da Lei reguladora da xurisdición social.</p>
    <p>Así, por esta miña sentenza, da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, o pronuncia, manda e asina.</p>
    <p>A xuíza substituta.</p>
    <p>E para que sirva de notificación en legal forma a Esabe Vigilancia, S.A., en ignorado paradoiro, expido este edicto para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 30 de abril de 2018</p>
    <footer><p>A letrada da Administración de xustiza</p></footer>

