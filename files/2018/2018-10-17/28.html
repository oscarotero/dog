---
date: '2018-10-17'
id: G0424-260918-0002
page: 46131
number: 198
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 24 de setembro de 2018, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Viveiro (expediente IN407A 2018/8661 AT).
range: Resolución
url: >-
  https://www.xunta.gal/dog/Publicados/2018/20181017/AnuncioG0424-260918-0002_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a continuación se describe:</p>
    <p>Solicitante: Begasa.</p>
    <p>Domicilio social: parque empresarial As Gándaras; r/ Aller Ulloa, Ramón María, 9, 27003 Lugo.</p>
    <p>Denominación: modificación do CT 10418 Area Abajo.</p>
    <p>Situación: concello de Viveiro.</p>
    <p>Características técnicas:</p>
    <p>Reforma do CT non prefabricado Area Abajo, cunha potencia máxima admisible de 250 kVA e unha potencia instalada de 160 kVA, consistente en:</p>
    <p>• Obra civil.</p>
    <p>Realización dun depósito de recollida de aceite, construción de canle para as novas celas, instalación de anteparo de protección do transformador, construción de portas de dobre folla para o transformador e para acceso ao cadro de BT, ampliación da porta existente para acceso ás celas de MT e desmontaxe das instalacións actuais.</p>
    <p>• Obra eléctrica.</p>
    <p>Instalación dun novo transformador de 160 kVA, instalación de dúas novas celas de liña e unha de protección, instalación dun novo armario de BT e a realización de novas pontes entre o CT e o cadro de baixa e entre o CT e as celas de MT.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; no Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo cas competencias que resultan do Decreto 135/2017, do 28 de decembro, polo que se crea e establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para a autorización de instalacións eléctricas na Comunidade Autónoma de Galicia, resolve:</p>
    <p>Concederlles a autorización administrativa previa e de construción ás ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada, ante o conselleiro de Economía, Empleo e Industria, no prazo dun mes a partir do día seguinte ao da notificación ou publicación desta resolución. Tamén se poderá interpor calquera outro recurso que considere pertinente ao seu dereito.</p>
    <p>Lugo, 24 de setembro de 2018</p>
    <footer><p>Pilar Fernández López<br>Xefa territorial de Lugo</p></footer>

