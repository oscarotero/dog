---
date: '2018-10-17'
id: G0427-260918-0001
page: 46162
number: 198
agency: Consellería do Mar
section: VI. Anuncios. a) Administración autonómica.
title: >-
  ORDE do 19 de setembro de 2018 pola que se autoriza a transmisión mortis causa
  da concesión administrativa e da batea J.R.R.
range: Orde
url: >-
  https://www.xunta.gal/dog/Publicados/2018/20181017/AnuncioG0427-260918-0001_gl.html
---
<p>Visto o expediente instruído para os efectos de transmisión da batea J.R.R. e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 12 de marzo de 2018, José María Romero Tubío e Jesús María Romero Tubío solicitaron autorización para a transmisión mortis causa da concesión administrativa e da batea J.R.R. </p>
    <p>Segundo. As persoas interesadas achegaron a documentación requirida para a tramitación.</p>
    <p>Terceiro. O informe do Servizo de Protección de Recursos sobre as características da batea é favorable.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas dirección xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa, a favor de Jesús María Romero Tubío (76506769Y) e Xeila Romero Hermo (78811286S), da concesión que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: J.R.R.</p>
    <p>Situación: </p>
    <p>Cuadrícula nº: 119.</p>
    <p>Polígono: A.</p>
    <p>Distrito: Vilagarcía de Arousa (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 15.7.1972.</p>
    <p>Remate da vixencia: 15.12.2019.</p>
    <p>Actuais titulares: Jesús Romero Frieiro (33075259V) e Juana Tubío Varela (76488221L).</p>
    <p>Novos titulares: Jesús María Romero Tubío (76506769Y) e Xeila Romero Hermo (78811286S).</p>
    <p>Os novos titulares da concesión subrógase nos dereitos e obrigas dos anteriores.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 19 de setembro de 2018</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

