---
date: '2018-05-14'
id: L178-200418-0001
page: 24167
number: 91
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle para a rehabilitación
  integral dos grupos de vivendas Cardenal Quiroga Palacios e Compostela, no
  barrio de Pontepedriña.
range: Anuncio
url: >-
  https://www.xunta.gal/dog/Publicados/2018/20180514/AnuncioL178-200418-0001_gl.html
---
<p>A Xunta de Goberno de Santiago de Compostela, na sesión ordinaria que tivo lugar o día 22 de decembro de 2017, adoptou, entre outros, o seguinte acordo:</p>
    <p>a) Aprobar inicialmente o estudo de detalle para a rehabilitación integral dos gupos de vivendas Cardenal Quiroga Palacios e Compostela, no barrio de Pontepedriña, segundo o proxecto redactado polos arquitectos Elisabeth Abalo Díaz e Gonzalo Alonso Núñez, presentado no Rexistro Xeral do Concello o día 21 de decembro de 2017.</p>
    <p>O estudo de detalle contén a delimitación espacial do ámbito da actuación, para os efectos do disposto polo artigo 24 do Real decreto lexislativo 7/2015, que habilita a ocupación do dominio público e das superficies comúns de uso privativo para a instalación de ascensores ou outros elementos que aseguren a accesibilidade universal, así como para a realización de obras ou instalacións que reduzan a demanda enerxética.</p>
    <p>b) En aplicación do procedemento regulado polos artigos 80.2 da LSG e 194 do seu regulamento, o estudo de detalle inicialmente aprobado someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e nun xornal dos de maior circulación na provincia. Simultaneamente, practicarase notificación individual aos titulares catastrais das parcelas afectadas.</p>
    <p>O que se publica co fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará a dispor dos interesados no Servizo de Planeamento e Xestión do Concello de Santiago (Pazo de Raxoi, 2º andar), de luns a venres, das 9.00 ás 14.00 horas, e na páxina web do concello http://transparencia.santiagodecompostela.gal/Estudo-de-detalle-rehabilitacion-integral-das-vivendas-Cardenal-Quiroga-Palacios-e-Compostela.-Barrio-de-Ponte-Pedrina/gl</p>
    <p>Santiago de Compostela, 4 de abril de 2018</p>
    <footer><p>O alcalde<br>P.D. (Decreto do 28.6.2017)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda, <br>Mobilidade e Relacións Veciñais</p></footer>

