---
date: '2018-04-26'
id: L301-200418-0001
page: 22430
number: 81
agency: Concello de Allariz
section: VI. Anuncios. b) Administración local.
title: >-
  ANUNCIO da oferta de emprego público de integración de auxiliares de policía,
  por promoción interna, correspondente ao exercicio 2018.
range: Edicto
url: >-
  https://www.xunta.gal/dog/Publicados/2018/20180426/AnuncioL301-200418-0001_gl.html
---
<p>Mediante Resolución da Alcaldía do 21 de marzo de 2018 aprobouse a oferta de emprego público correspondente ao exercicio 2018 na cal está previsto cubrir 2 prazas de axentes da Policía Local por promoción interna nun proceso de integración de auxiliares de policía, conforme o disposto na disposición adicional segunda da Lei 4/2007, do 20 de abril, de coordinación de policías locais de Galicia, conforme a redacción establecida pola Lei 9/2016, do 8 de xullo.</p>
    <table>
     <tbody>
      <tr>
       <td>Funcionarios de carreira. Denominación</td>
       <td>Nº prazas</td>
       <td>Escala</td>
       <td>Categoría</td>
       <td>Grupo</td>
      </tr>
      <tr>
       <td>Policía local</td>
       <td>2</td>
       <td>Básica</td>
       <td>Policía</td>
       <td>Grupo C
        Subgrupo C1</td>
      </tr>
     </tbody>
    </table>
    <p>O que se fai público para xeral coñecemento, advertindo aos interesados que contra a devandita resolución poderán interpor recurso potestativo de reposición ante esta Alcaldía, no prazo dun mes contado a partir do día seguinte ao da súa publicación.</p>
    <p>Tamén poderán interpor alternativamente recurso contencioso-administrativo ante o Xulgado do Contencioso-Administrativo con sede en Ourense, no prazo de dous meses, de conformidade co establecido nos artigos 30, 114.c) e 112.3 da Lei 39/2015, do 1 de outubro, do procedemento administrativo común das administracións públicas, e 8, 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>En caso de optar pola interposición do recurso de reposición non poderán interpor recurso contencioso-administrativo ata que se notificase a resolución expresa do recurso de reposición ou transcorrese un mes desde a súa interposición sen recibir a notificación, data en que poderá entenderse desestimado por silencio administrativo.</p>
    <p>Allariz, 20 de abril de 2018</p>
    <footer><p>Francisco García Suárez<br>Alcalde</p></footer>

