---
date: '2018-03-20'
id: O143-120318-0006
page: 16342
number: 56
agency: Augas de Galicia
section: III. Outras disposicións.
title: >-
  RESOLUCIÓN do 12 de marzo de 2018 pola que se fai pública a encomenda de
  xestión de execución da obra de acondicionamento hidráulico dun afluente do
  río Con na rúa Florida. Separata II. Vilagarcía de Arousa (Pontevedra).
range: Resolución
url: >-
  https://www.xunta.gal/dog/Publicados/2018/20180320/AnuncioO143-120318-0006_gl.html
---
<p>A entidade pública Augas de Galicia dá publicidade da seguinte encomenda de xestión realizada, ao abeiro do artigo 10 da Lei 16/2012, do 17 de decembro, de organización e funcionamento da Administración xeral e do sector público autonómico de Galicia, a unha empresa pública, en cumprimento do disposto no artigo 8 da Lei 19/2013, do 9 de decembro, de transparencia, acceso á información pública e bo goberno, e demais normativa que resulta de aplicación na materia:</p>
    <p>1) Datos xerais.</p>
    <p>Entidade encomendante: Augas de Galicia.</p>
    <p>Dependencia que tramita o expediente: Contratación. </p>
    <p>Actuación: obra.</p>
    <p>Tipo de tramitación: encomenda de xestión a medio propio instrumental e servizo técnico do poder adxudicador.</p>
    <p>Entidade encomendataria: Empresa de Transformación Agraria, S.A., S.M.E., M.P.</p>
    <p>2) Encomenda de xestión.</p>
    <p>Título: obra de acondicionamento hidráulico dun afluente do río Con na rúa Florida. Separata II. Vilagarcía de Arousa (Pontevedra).</p>
    <p>Clave do expediente: OH.436.1134.</p>
    <p>Descrición do obxecto: os traballos comprenden as obras necesarias para a inutilización da actual canalización e a construción dunha nova canalización que evacúe as augas desde o inicio da canalización actual na rúa Rodrigo de Mendoza ata o parque da Coca nas inmediacións da rúa Florida, e rematará nun canal aberto de escolleira de 30 m de longo que conduce as augas ata o río Con. Esta segunda fase circunscribe dentro da rúa Florida, onde se executará o tramo de colector entre os pozos II e III.</p>
    <p>Orzamento. Importe neto: 216.219,15 euros. Importe total: 261.625,17 euros.</p>
    <p>Data de formalización: 8 de marzo de 2018.</p>
    <p>Prazo de execución: 2 meses con previsión de ampliación sen que poida implicar incremento do gasto. </p>
    <p>Santiago de Compostela, 12 de marzo de 2018</p>
    <footer><p>A presidencia de Augas de Galicia<br>P.D. (Resolución do 30.1.2012; DOG nº 21, do 31 de xaneiro)<br>Roberto Rodríguez Martínez<br>Director de Augas de Galicia</p></footer>

