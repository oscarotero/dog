---
date: '2018-09-07'
id: G0164-050918-0002
page: 40276
number: 171
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 4 de setembro de 2018 pola que se engade unha disposición transitoria
  a Orde do 7 de xuño de 2018, pola que se ditan normas para a adxudicación de
  destino provisional entre o persoal docente pertencente ao corpo de
  inspectores de Educación, catedráticos e profesores de ensino secundario,
  profesores técnicos de formación profesional, catedráticos e profesores de
  escolas oficiais de idiomas, catedráticos e profesores de música e artes
  escénicas, catedráticos e profesores e mestres de taller de artes plásticas e
  deseño, e do corpo de mestres, que non teñan destino definitivo na Comunidade
  Autónoma de Galicia, aos que resultan desprazados por falta de horario, ao
  persoal a que se lle conceda unha comisión de servizos por concelleira ou
  concelleiro, por motivos de saúde ou por conciliación da vida familiar e
  laboral, ao persoal interino e substituto e ao persoal funcionario de carreira
  que solicite o reingreso no servizo activo (ED002B).
range: Orde
url: >-
  https://www.xunta.gal/dog/Publicados/2018/20180907/AnuncioG0164-050918-0002_gl.html
---
<p>A Orde do 4 de setembro de 2018 pola que se engade unha disposición transitoria a Orde do 7 de xuño de 2018, pola que se ditan normas para a adxudicación de destino provisional entre o persoal docente pertencente ao corpo de inspectores de Educación, catedráticos e profesores de ensino secundario, profesores técnicos de formación profesional, catedráticos e profesores de escolas oficiais de idiomas, catedráticos e profesores de música e artes escénicas, catedráticos e profesores e mestres de taller de artes plásticas e deseño, e do corpo de mestres, que non teñan destino definitivo na Comunidade Autónoma de Galicia, aos que resultan desprazados por falta de horario, ao persoal a que se lle conceda unha comisión de servizos por concelleira ou concelleiro, por motivos de saúde ou por conciliación da vida familiar e laboral, ao persoal interino e substituto e ao persoal funcionario de carreira que solicite o reingreso no servizo activo (ED002B, estable no seu artigo 2.1.j) que «En todo caso, o persoal interino e substituto estará obrigado a efectuar, como mínimo, unha solicitude por un dos corpos. De non facelo, o persoal interino ou substituto decaerá dos seus dereitos en todas as listas». O mesmo se indica no artigo 39.2.</p>
    <p>A mencionada Orde do 7 de xuño de 2018 establecía por primeira vez a obrigatoriedade de que a solicitude se presentase obrigatoriamente por medios electrónicos na sede electrónica da Xunta de Galicia (https://sede.xunta.gal). Resulta razoable que no primeiro ano desta primeira solicitude obrigatoria na sede electrónica se excepcionen os efectos negativos do seu incumprimento, incorporando unha disposición transitoria á Orde do 7 de xuño de 2018.</p>
    <p>Na súa virtude, esta Consellería de Cultura, Educación e Ordenación Universitaria </p>
    <h2>DISPÓN:</h2>
    <p>Artigo único</p>
    <p>Engádese unha disposición transitoria oitava a Orde do 7 de xuño de 2018 pola que se ditan normas para a adxudicación de destino provisional entre o persoal docente pertencente ao corpo de inspectores de Educación, catedráticos e profesores de ensino secundario, profesores técnicos de formación profesional, catedráticos e profesores de escolas oficiais de idiomas, catedráticos e profesores de música e artes escénicas, catedráticos e profesores e mestres de taller de artes plásticas e deseño, e do corpo de mestres, que non teñan destino definitivo na Comunidade Autónoma de Galicia, aos que resultan desprazados por falta de horario, ao persoal a que se lle conceda unha comisión de servizos por concelleira ou concelleiro, por motivos de saúde ou por conciliación da vida familiar e laboral, ao persoal interino e substituto e ao persoal funcionario de carreira que solicite o reingreso no servizo activo (ED002B), coa seguinte redacción:</p>
    <p>«Disposición transitoria oitava. <em>Efectividade dos artigos 2.1.j) e 39.2 da presente orde</em></p>
    <p>O parágrafo segundo do artigo 2.1.j) e 39.2 desta orde entrarán en vigor coa solicitude que deberá formularse para o curso académico 2019/20.</p>
    <p>Aquelas persoas que non realicen a solicitude de praza para o curso académico 2018/19 non perderán o seu posto na lista ou listas correspondentes e poderán ser chamados para realizar interinidades ou substitucións, unha vez efectuada a adxudicación definitiva dos destinos provisionais para o curso académico 2018/19».</p>
    <p>Disposición derradeira única. <em>Entrada en vigor</em></p>
    <p>A presente orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 4 de setembro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

