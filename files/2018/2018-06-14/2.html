---
date: '2018-06-14'
id: G0422-060618-0001
page: 29064
number: 113
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 31 de maio de 2018 pola que se lle dá publicidade á Resolución
  do 21 de maio de 2018 pola que se encarga ao medio propio Empresa de
  Transformación Agraria,  S.A., S.M.E., M.P., o mantemento, bombeo, carga e
  xestión do lixiviado do vertedoiro de residuos non perigosos de Recoge Galicia
  de Gestión, S.L., durante os anos 2018-2019.
range: Resolución
url: >-
  https://www.xunta.gal/dog/Publicados/2018/20180614/AnuncioG0422-060618-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dase publicidade á seguinte encomenda coas seguintes características:</p>
    <p>1. Resolución do 21 de maio de 2018, da Consellería de Medio Ambiente e Ordenación do Territorio, pola que se encarga ao medio propio Empresa de Transformación Agraria, S.A., S.M.E., M.P., o mantemento, bombeo, carga e xestión do lixiviado do vertedoiro de residuos non perigosos de Recoge Galicia de Gestión, S.L., durante os anos 2018-2019.</p>
    <p>– Actividade: a encomenda comprende traballos de limpeza da rede de pluviais e recollida de voantes e restos orgánicos para a correcta evacuación de augas de choiva que caen sobre a cuberta da selaxe provisional e no control, bombeo, carga, descarga e xestión do lixiviado, en xestor autorizado, xerado no vertedoiro. </p>
    <p>– Natureza e alcance da xestión encomendada: esta encomenda ten natureza intersubxectiva, ao ter a Empresa de Transformación Agraria, S.A., S.M.E., M.P., a consideración de medio propio instrumental da Administración segundo o establecido na disposición adicional vixésimo cuarta da Lei 9/2017, do 8 de novembro, de contratos do sector público, pola que se transpoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014.</p>
    <p>– Prazo de vixencia: o período de execución comeza o día seguinte ao da sinatura do encargo, e deberá finalizar, como data límite, o 31 de decembro de 2019. </p>
    <p>– Modalidade de financiamento: esta encomenda tramítase con cargo aos orzamentos da Comunidade Autónoma de Galicia para o ano 2018, aplicación orzamentaria 07.02.541D.640.</p>
    <p>– Recurso especial en materia de contratación: contra esta resolución poderase interpor, con carácter potestativo, recurso especial en materia de contratación, ao abeiro do disposto no artigo 44.2 da Lei 9/2017, do 8 de novembro, de contratos do sector público. </p>
    <p>Santiago de Compostela, 31 de maio de 2018</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

