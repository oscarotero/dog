---
date: '2018-06-14'
id: G2410-250518-0001
page: 29146
number: 113
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 772/2015).
range: Edicto
url: >-
  https://www.xunta.gal/dog/Publicados/2018/20180614/AnuncioG2410-250518-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 772/2015 deste xulgado do social, seguido por instancia de Jesús Elías Saa Fernández contra Compostelana de Alojamientos y Servicios, S.A., Teron Hoteles, S.L., Fogasa sobre ordinario, se ditou sentenza co número 241/2018 en data do 24 de maio de 2018 cuxo encabezamento e resolución é do teor literal seguinte:</p>
    <p>«Vistos por min, Paula Méndez Domínguez, maxistrada do Xulgado do Social número 1 de Santiago de Compostela, os presentes autos de procedemento ordinario número 772/2015, seguidos por instancia de Jesús Elías Saa Fernández, asistido polo letrado Sr. Castro Martínez; contra Terón Hoteles, S.L., representada e asistida pola letrada Sra. Calvo Ríos; contra Compostelana de Alojamientos y Servicios, S.A.U., que non compareceu ao xuízo oral, e contra Manuel Moreira Martel, como administrador concursal de Compostelana de Alojamientos y Servicios, S.A.U., que non compareceu ao xuízo oral; despois de ser citado o Fogasa, que non compareceu ao xuízo oral; en virtude das facultades que me foron dadas pola Constitución Española e en nome do rei, dito a presente sentenza, con base nos seguintes», </p>
    <p>«Que estimando integramente a demanda interposta por Jesús Elías Saa Fernández, contra Terón Hoteles S.L., contra Compostelana de Alojamientos y Servicios, S.A.U., e contra Manuel Moreira Martel como administrador concursal de Compostelana de Alojamientos y Servicios, S.A.U., debo condenar e condeno as demandadas Terón Hoteles, S.L. e Compostelana de Alojamientos y Servicios, S.A.U., de forma solidaria, a aboarlle ao demandante a suma de 245,43 euros netos en concepto de xuros previstos no artigo 29.3 do ET desde a data de presentación da papeleta de conciliación ata a data de pagamento da débeda que era obxecto de reclamación na demanda que deu orixe ao presente procedemento, condenando o administrador concursal de Compostelana de Alojamientos y Servicios, S.A.U., Manuel Moreira Martel, na súa soa condición de administración concursal, a aterse á devandita declaración e condena.</p>
    <p>No que atinxe á responsabilidade do Fogasa non ten lugar á súa condena nesta instancia e deberase ater ao que resulte da aplicación do artigo 33 do ET.</p>
    <p>Notifíquese ás partes a presente resolución e fágaselles saber que fronte a ela non cabe recurso.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mando e asino». </p>
    <p>E para que sirva de notificación en legal forma a Compostela de Alojamientos y Servicios, S.A., en ignorado paradoiro, expido este edicto para a súa inserción no <em>Diario Oficial de Galicia</em> e a súa fixación no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 25 de maio de 2018</p>
    <footer><p>A letrada da Administración de xustiza</p></footer>

