---
date: '2018-01-30'
id: G0171-050118-0002
page: 6736
number: 21
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (DOI 136/2017).
range: Edicto
url: >-
  https://www.xunta.gal/dog/Publicados/2018/20180130/AnuncioG0171-050118-0002_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 1 de reforzo da Coruña, fago saber que no procedemento de despedimento obxectivo individual 136/2017 deste xulgado do social, seguido por instancia de José Carlos Pérez García contra Naval Metalúrgica Donis, S.L., Fogasa sobre despedimento, se ditou a seguinte resolución:</p>
    <p>«Sentenza.</p>
    <p>A Coruña, 21 de novembro de 2017.</p>
    <p>Vistos por min, Patricia López Arranz, maxistrada xuíza do Xulgado do Social de reforzo da Coruña, os presentes autos de procedemento 136/2017 de despedimento por instancia de José Carlos Pérez García, representado polo letrado Felipe Martínez Ramonde, contra Naval Metalúrgica Donis, S.L. e Fogasa, non comparecidos, procedo a ditar sentenza de conformidade co seguinte,</p>
    <p>Parte dispositiva:</p>
    <p>Que debo estimar e estimo a demanda presentada por José Carlos Pérez García contra Naval Metalúrgica Donis, S.L. e declaro improcedente o despedimento do demandante e ante a imposibilidade de readmisión, declaro extinguida a relación deste coa empresa demandada, con efectos a data da presente resolución, condenando a empresa aterse a esta declaración e a aboar ao demandante unha indemnización de 3.358,99 euros e salarios de trámite por importe de 26.546,18 euros.</p>
    <p>Condénase a Naval Metalúrgica Donis, S.L. a aboar ao demandante a cantidade de 2.472,71 euros en concepto de salarios.</p>
    <p>Con intervención procesual do Fogasa.</p>
    <p>Notifíquese a presente resolución ás partes e fágaselles saber o seu dereito a interpoñer contra esta recurso de suplicación ante a Sala do Social do Tribunal Superior de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo».</p>
    <p>E para que sirva de notificación en legal forma a Naval Metalúrgica Donis, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 2 de xaneiro de 2018</p>
    <footer><p>A letrada da Administración de xustiza</p></footer>

