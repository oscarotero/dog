---
date: '2018-01-30'
id: G0291-050118-0001
page: 6752
number: 21
agency: Xulgado do Social número 5 de Reforzo da Coruña
section: V. Administración de xustiza.
title: EDICTO (DSP 166/2017).
range: Edicto
url: >-
  https://www.xunta.gal/dog/Publicados/2018/20180130/AnuncioG0291-050118-0001_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 5 de reforzo da Coruña, fago saber que no procedemento de despedimento/cesamentos en xeral 166/2017 deste xulgado do social, seguido por instancia de Ovidio Rial Cereijo contra a empresa Rofe Innovaciones, S.L., sobre despedimento, ditouse sentenza cuxo encabezamento e resolución son do teor literal seguinte:</p>
    <p>«Reforzo</p>
    <p>Xuíz: Javier López Cotelo</p>
    <p>Procedemento: resolución de contrato número 166/2017, acumulado despedimento 388/2017</p>
    <p>Demandante: Ovidio Rial Cereijo</p>
    <p>Letrado: Sr. Nogueira Esmorís</p>
    <p>Demandado: Rofe Innovaciones, S.L.</p>
    <p>Sentenza número 606/17</p>
    <p>A Coruña, 3 de outubro de 2017</p>
    <p>Resolución</p>
    <p>A) Estimo as accións, sobre resolución de contrato e despedimento, formuladas por Ovidio Rial Cereijo fronte a Rofe Innovaciones, S.L. e, en consecuencia:</p>
    <p> 1º. Declaro, con data da presente sentenza, a extinción do contrato de traballo existente entre o traballador demandante e o empresario demandado, por causas imputables a este, e condeno a demandada a aboarlle a cantidade total de 1.972,64 euros en concepto de indemnización.</p>
    <p> 2º. Declaro a improcedencia do despedimento da parte demandante do 30.11.2016 e condeno a empresa demandada a satisfacer ao demandante:</p>
    <p>– Os salarios de tramitación desde esa data ata a data da presente resolución a razón de 47,82 euros día (307 días): total 14.680,74 euros brutos.</p>
    <p>B) Estimo a acción, sobre reclamación de cantidade, formulada por Ovidio Rial Cereijo fronte a Rofe Innovaciones, S.L. e, en consecuencia, condeno este a aboar ao primeiro a suma de 7.806,19 euros brutos polos salarios devindicados e non satisfeitos.</p>
    <p>Inscríbase a presente resolución no libro de sentenzas e déixese testemuño dela no presente procedemento. Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamentoo.</p>
    <p>Así o pronuncio, mando e asino».</p>
    <p>E para que sirva de notificación en legal forma a Rofe Innovaciones, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 19 de decembro de 2017</p>
    <footer><p>A letrada da Administración de xustiza</p></footer>

