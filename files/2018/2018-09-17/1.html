---
date: '2018-09-17'
id: G0424-070918-0001
page: 42514
number: 177
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 4 de setembro de 2018 pola que se procede ao cesamento e nomeamento de
  membros do Consello Galego de Cooperativas.
range: Orde
url: >-
  https://www.xunta.gal/dog/Publicados/2018/20180917/AnuncioG0424-070918-0001_gl.html
---
<p>O Decreto 25/2001, do 18 de xaneiro, polo que se regulan a organización e o funcionamento do Consello Galego de Cooperativas, en desenvolvemento das previsións contidas na súa norma de creación, a Lei 5/1998, do 18 de decembro, de cooperativas de Galicia, regula no seu artigo 4 a composición do Consello, no artigo 5 o procedemento de nomeamento e cesamento dos seus membros, e no artigo 6 a duración do mandato e substitucións.</p>
    <p>Os actuais membros do Consello Galego de Cooperativas foron nomeados mediante a Orde do 16 de outubro de 2017 pola que se procede ao nomeamento de membros do Consello Galego de Cooperativas, e mediante a Orde do 27 de xuño de 2018 pola que se procede ao cesamento e nomeamento de membros do Consello Galego de Cooperativas.</p>
    <p>O 6 de xullo de 2018, a Unión de Cooperativas Espazocoop comunicou a súa proposta de modificación das persoas representantes desta entidade no Consello Galego de Cooperativas como consecuencia do cambio na composición do seu consello reitor.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta de Galicia e da súa Presidencia, e o artigo da 5 do Decreto 25/2001, do 18 de xaneiro, polo que se regulan a organización e o funcionamento do Consello Galego de Cooperativas,</p>
    <h2>RESOLVO:</h2>
    <p>Primeiro</p>
    <p>Que cese Ana Olveira Blanco como titular segunda do Consello Galego de Cooperativas, Alfonso Diego Fernández Rodríguez como suplente primeiro e Constantino Gago Conde como suplente segundo do Consello Galego de Cooperativas.</p>
    <p>Segundo</p>
    <p>Nomear a Constantino A. Gago Conde como titular segundo do Consello Galego de Cooperativas, a Miguel Anxo Filgueira Touriño como suplente primeiro e a Roberto Andrés Sanmartín como suplente segundo do Consello Galego de Cooperativas.</p>
    <p>Contra esta orde poderase interpoñer potestativamente recurso de reposición, ante o conselleiro de Economía, Emprego e Industria, no prazo dun mes contado desde o día seguinte ao da súa publicación, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados desde o día seguinte ao da súa publicación, de conformidade co establecido no artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 4 de setembro de 2018</p>
    <footer><p>Francisco Conde López<br>Conselleiro de Economía, Emprego e Industria</p></footer>

