---
date: '2018-10-11'
id: C141-081018-0001
page: 45655
number: 195
agency: Portos de Galicia
section: VI. Anuncios. a) Administración autonómica.
title: >-
  ANUNCIO do 8 de outubro de 2018 polo que se inicia o procedemento para o
  alleamento mediante poxa pública do buque Eros Dos declarado en situación de
  abandono.
range: Anuncio
url: >-
  https://www.xunta.gal/dog/Publicados/2018/20181011/AnuncioC141-081018-0001_gl.html
---
<p>De conformidade co disposto no artigo 45 da Lei 39/2015, do procedemento administrativo común das administracións públicas, e en aplicación da resolución emitida pola Presidencia de Portos de Galicia o 8 de outubro de 2018, anúnciase mediante a publicación no <em>Diario Oficial de Galicia</em> e na páxina web www.portosdegalicia.gal epígrafe de «DOCUMENTOS E AVISOS - ALLEAMENTO DE EMBARCACIÓNS» o inicio do procedemento para o alleamento mediante poxa pública do buque Eros Dos.</p>
    <p>1. Obxecto da poxa: alleamento do buque Eros Dos (antigo Furabolos), de bandeira panameña, e número IMO 8604668.</p>
    <p>A descrición técnica en detalle e a taxación do buque recóllense en informe de valoración que pode ser consultado na páxina web www.portosdegalicia.gal epígrafe de «DOCUMENTOS E AVISOS - ALLEAMENTO DE EMBARCACIÓNS», ou solicitado no Departamento de Secretaría Xeral e Asesoría Xurídica de Portos de Galicia (tfno. 981 54 53 29).</p>
    <p>2. Prezo base de licitación: o prezo base de saída para ofertar á alza para cada unha das poxas previstas é o seguinte:</p>
    <p>2.1. Prezo base de licitación da primeira poxa: vinte e nove mil cento trinta (29.130) euros.</p>
    <p>2.2. Prezo base de licitación da segunda poxa: vinte e catro mil setecentos sesenta (24.760) euros.</p>
    <p>2.3. Prezo base de licitación da terceira poxa: vinte e un mil corenta e seis (21.046) euros.</p>
    <p>3. Poxas sucesivas: no caso de que non resulte adxudicado o buque na primeira poxa, celebraranse sucesivamente e sen solución de continuidade ata dúas poxas máis.</p>
    <p>4. Garantía provisional exixida: o licitador estará obrigado a constituír e presentar ante Portos de Galicia unha garantía cun importe equivalente ao 20 por cento do prezo base de licitación previsto para a primeira poxa, constituída exclusivamente baixo calquera das formas admitidas no prego de condicións regulador da poxa.</p>
    <p>5. Exposición do buque: o buque obxecto da poxa atópase atracado no peirao T-1 do porto de Ribeira. A inspección e visita do buque axustarase ao disposto no prego de condicións regulador da poxa.</p>
    <p>6. Prazo de presentación de proposicións: ata as 14.00 horas do día 12 de novembro de 2018.</p>
    <p>7. Lugar de presentación de proposicións: a documentación será presentada no Rexistro Xeral dos Servizos Centrais de Portos de Galicia sitos na praza de Europa, 5A, 6º, 15707 de Santiago de Compostela, de luns a venres, das 9.00 ás 14.00 horas, por algún dos medios indicados no prego de condicións regulador da poxa. A forma de presentar as proposicións e o seu contido será o indicado no prego de condicións regulador da poxa.</p>
    <p>8. Acto público de apertura de proposicións económicas: ás 11.00 horas do día 26 de novembro de 2018 na Sala de Xuntas dos Servizos Centrais de Portos de Galicia.</p>
    <p>9. Gastos dos anuncios: serán por conta exclusiva do adxudicatario.</p>
    <p>10. Documentación: o prego de condicións que rexerá na poxa poderá obterse tanto no Departamento de Secretaría Xeral e Asesoría Xurídica de Portos de Galicia (tfno. 981 54 53 29) como na páxina web www.portosdegalicia.gal epígrafe de «DOCUMENTOS E AVISOS - ALLEAMENTO DE EMBARCACIÓNS».</p>
    <p>Santiago de Compostela, 8 de outubro de 2018</p>
    <footer><p>José Juan Durán Hermida<br>Presidente de Portos de Galicia</p></footer>

