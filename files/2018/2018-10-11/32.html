---
date: '2018-10-11'
id: G0007-210918-0002
page: 45590
number: 195
agency: Xulgado do Social número 3 de Santiago de Compostela
section: V. Administración de xustiza.
title: EDICTO (311/2017).
range: Edicto
url: >-
  https://www.xunta.gal/dog/Publicados/2018/20181011/AnuncioG0007-210918-0002_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 311/2017 deste xulgado do social, seguido por instancia de María de la Cruz Maneiro Paz contra Ambunova Servicios Sanitarios, S.L.U., Fogasa sobre Seguridade Social, se ditou a seguinte resolución:</p>
    <p>Sentenza nº 404/2018.</p>
    <p>Santiago de Compostela, 5 de setembro de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidades salariais) baixo o número 311/2017, en que é parte demandante María de la Cruz Maneiro Paz, asistida pola letrada Sra. Liste López, e son partes co-demandadas a mercantil Ambunova, Servicios Sanitarios, S.L.U., que non comparece ao acto de xuízo a pesar de constar citada en legal forma e tempo en unidade de autos para iso, e o Fondo de Garantía Salarial (tamén e en diante, Fogasa), que así mesmo non comparece ao acto de xuízo a pesar de constar citada en legal forma e tempo en unidade de autos para iso, en nome do rei veño a citar a presente con base nos seguintes</p>
    <p>Decido:</p>
    <p>Que debo estimar integramente e estimo integramente a demanda presentada por María de la Cruz Maneiro Paz, asistida pola letrada Sra. Liste López, fronte á mercantil Ambunova, Servicios Sanitarios, S.L.U., e fronte ao Fondo de Garantía Salarial (tamén Fogasa), e, en consecuencia, debo condenar e condeno a empresa demandada Ambunova Servicios Sanitarios, S.L.U., a aboar a favor da traballadora demandante a cantidade de 3.323,97 euros (en concepto de cantidades percibidas e non aboadas e que son: nómina do mes de xuño de 2016, nómina do mes de xullo de 2016 e complemento de IT polo período do día 1 ao día 15 do mes de agosto de 2016) + a cantidade que resulte e se calcule en ulterior fase de execución de sentenza en concepto de xuros legais percibidos por mora no pagamento do salario sobre toda cantidade de condena principal que teña a condición de cantidade salarial ex artigos 26 e 29.3, ambos os dous do Estatuto dos traballadores.</p>
    <p>Todo iso, sen prexuízo da responsabilidade que puidese corresponder legalmente ao Fondo de Garantía Salarial.</p>
    <p>Notifíquese esta sentenza ás partes interesadas, coa advertencia de que esta non é firme e contra ela cabe interpoñer recurso de suplicación, a presentar no plenario de cinco días contados desde o seguinte ao de notificación da presente sentenza ante este órgano de xustiza para ante o Tribunal Superior de Xustiza de Galicia, previa consignación do depósito legalmente previsto na conta de depósitos e consignacións deste xulgado, coas condicións e requisitos do artigo 191, seguintes e concordantes da nosa Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mando e asino.</p>
    <p>A xuíza substituta.</p>
    <p>E para que sirva de notificación en legal forma a Ambunova Servicios Sanitarios, S.L.U., en ignorado paradoiro, expido o presente edicto para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 21 de setembro de 2018</p>
    <footer><p>A letrada da Administración de xustiza</p></footer>

