---
date: '2018-10-11'
id: G0424-031018-0005
page: 45550
number: 195
agency: 'Consellería de Economía, Emprego e Industria'
section: IV. Oposicións e concursos.
title: >-
  ORDE do 2 de outubro de 2018 pola que se resolve a convocatoria para a
  provisión, polo sistema de libre designación, dun posto de traballo convocado
  mediante a Orde do 6 de agosto de 2018.
range: Orde
url: >-
  https://www.xunta.gal/dog/Publicados/2018/20181011/AnuncioG0424-031018-0005_gl.html
---
<p>Convocada a provisión, polo sistema de libre designación, dun posto de traballo vacante na Consellería de Economía, Emprego e Industria mediante a Orde do 6 de agosto de 2018 (DOG núm. 156, do 17 de agosto), esta consellería</p>
    <h2>DISPÓN:</h2>
    <p>Primeiro. Adxudicar destino, no posto de traballo que se indica, á funcionaria que se expresa no anexo desta orde, seleccionada conforme o establecido nas bases da convocatoria, realizada por Orde desta consellería do 6 de agosto de 2018.</p>
    <p>Segundo. O cesamento no actual destino da funcionaria que obtivo praza producirase no prazo de tres días, contados a partir do seguinte ao da data da publicación desta orde no Diario Oficial de Galicia.</p>
    <p>Se na data na que debe cesar no seu destino a funcionaria está desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo de tres días hábiles se non implica cambio de residencia ou de sete días hábiles se comporta cambio de residencia. Cando a adxudicataria do posto obteña coa súa toma de posesión o reingreso ao servizo activo, o prazo será de vinte días hábiles, conforme ao establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>Terceiro. A persoa responsable do centro en que cause baixa a funcionaria, así como a daquel no que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de outubro de 2018</p>
    <footer><p>Francisco José Conde López<br>Conselleiro de Economía, Emprego e Industria</p></footer>
    <h2>ANEXO</h2>
    <p>Apelidos e nome: María del Carmen Rodríguez Andrade.</p>
    <p>Número de rexistro de persoal: 3498963635 A2060.</p>
    <p>Grupo/subgrupo: A1.</p>
    <p>Corpo ou escala: superior de Administración xeral da Comunidade Autónoma de Galicia.</p>
    <p>Código de posto: EI3010000215770001.</p>
    <p>Denominación: subdirector/a xeral de Recursos Minerais.</p>
    <p>Nivel: 30.</p>
    <p>Centro directivo: Dirección Xeral de Enerxía e Minas.</p>
    <p>Localidade: Santiago de Compostela.</p>

