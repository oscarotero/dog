---
date: '2018-09-14'
id: G2345-270818-0001
page: 42431
number: 176
agency: Xulgado do Social número 2 da Coruña
section: V. Administración de xustiza.
title: EDICTO (DSP 70/2018).
range: Edicto
url: >-
  https://www.xunta.gal/dog/Publicados/2018/20180914/AnuncioG2345-270818-0001_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento despedimento/cesamentos en xeral 70/2018 deste xulgado do social, seguido por instancia de Tania Suárez López contra a empresa New Caro Store, S.L., con intervención procesual do Fogasa, sobre despedimento, ditouse sentenza, cuxo encabezamento e parte dispositiva din:</p>
    <p>«Sentenza</p>
    <p>Na Coruña o vinte e oito de xuño de dous mil dezaoito.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 70/2018, en que son parte, dun lado como demandante Tania Suárez López, asistida polo letrado Alfonso González Pardo, e como demandado New Caro Store, S.L., que non comparece, con intervención procesual do Fogasa, que non comparece, sobre despedimento, pronunciou, en nome do rei, a seguinte sentenza</p>
    <p>Decido que, estimando a demanda interposta por Tania Suárez López contra a empresa New Caro Stores, S.L.U., con citación do Fogasa, debo declarar e declaro improcedente o despedimento efectuado, e condeno a demandada a que, no prazo de cinco días desde a data da notificación da sentenza, opte entre a readmisión inmediata do demandante, nas mesmas condicións que posuía con anterioridade, ou o aboamento dunha indemnización de 859,10 euros. No caso de que opte pola readmisión, a traballadora terá dereito aos salarios de tramitación, que ascenden 31,24 euros/día.</p>
    <p>Notifíquese esta resolución ás partes ás que se fará saber que contra esta só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días contados a partir da notificación desta sentenza e, no propio termo, se o recorrente non goza do beneficio de xustiza gratuíta, deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta en Banco de Santander desta cidade.</p>
    <p>E, igualmente, deberá no momento de interpoñer o recurso consignar a suma de 300 euros en concepto de depósito especial para recorrer.</p>
    <p>Así por esta miña sentenza, definitivamente xulgando, pronúncioo, mándoo e asínoo».</p>
    <p>E para que sirva de notificación en legal forma a New Caro Store, S.L., expido a presente para a súa inserción no Diario Oficial de Galicia (DOG).</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 27 de agosto de 2018</p>
    <footer><p>A letrada da Administración de xustiza</p></footer>

