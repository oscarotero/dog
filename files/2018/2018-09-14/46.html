---
date: '2018-09-14'
id: G0427-280818-0001
page: 42489
number: 176
agency: Consellería do Mar
section: VI. Anuncios. a) Administración autonómica.
title: >-
  ORDE do 24 de agosto de 2018 pola que se autoriza a transmisión mortis causa
  da concesión administrativa e da batea Suárez I.
range: Orde
url: >-
  https://www.xunta.gal/dog/Publicados/2018/20180914/AnuncioG0427-280818-0001_gl.html
---
<p>Visto o expediente instruído para os efectos de transmisión da batea Suárez I e da concesión administrativa que a ampara, resulta:</p>
    <p>a) Antecedentes.</p>
    <p>Primeiro. Mediante escrito do 13 de agosto de 2018, María del Carmen Pérez Gey, no nome e en representación da comunidade de herdeiros de José Castro Resúa, que faleceu o 26.2.2018, solicitou autorización para transmisión mortis causa da concesión administrativa e da batea Suárez I. </p>
    <p>Segundo. A solicitante presentou toda a documentación requirida para a tramitación deste tipo de procedementos.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administraciones públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión mortis causa, a favor de Pablo Castro Pérez (44816927R), do 50 % da concesión administrativa e da batea que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: Suárez I.</p>
    <p>Localización: </p>
    <p>Cuadrícula nº: 68.</p>
    <p>Polígono: E.</p>
    <p>Distrito: Caramiñal (A Coruña).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 14.3.1965.</p>
    <p>Remate da vixencia: 15.12.2019.</p>
    <p>Actuais titulares: José Castro Resúa e María del Carmen Pérez Gey (35389460G - 76496980S) 100 % ganancial.</p>
    <p>Novos titulares: Pablo Castro Pérez (44816927R) 50 % privativa e María del Carmen Pérez Gey (76496980S) 50 % privativa.</p>
    <p>Os novos titulares da concesión administrativa subróganse nos dereitos e obrigas dos anteriores. </p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común nas administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 24 de agosto de 2018</p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González<br>Xefe territorial da Coruña</p></footer>

