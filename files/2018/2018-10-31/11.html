---
date: '2018-10-31'
id: G0003-251018-0004
page: 47694
number: 208
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de outubro de 2018, da Dirección Xeral de Recursos Humanos,
  pola que se fan públicos os acordos dos tribunais que xulgan o proceso
  selectivo para o ingreso nas categorías de odontólogo/a de atención primaria e
  pediatra de atención primaria, convocado pola Resolución do 22 de decembro de
  2016, relativos á baremación definitiva da fase de concurso e á publicación
  dos/das aspirantes seleccionados/as.
range: Resolución
url: >-
  https://www.xunta.gal/dog/Publicados/2018/20181031/AnuncioG0003-251018-0004_gl.html
---
<p>A base oitava da Resolución da Dirección Xeral de Recursos Humanos do 22 de decembro de 2016 (<em>Diario Oficial de Galicia </em>núm. 7, do 11 de xaneiro de 2017), pola que se convoca concurso-oposición para o ingreso nas categorías de odontólogo/a de atención primaria e pediatra de atención primaria do Servizo Galego de Saúde, dispón que contra os resultados da baremación provisional, os/as aspirantes que o consideren oportuno poderán presentar reclamación ante o propio tribunal no prazo de dez días hábiles contados a partir do seguinte ao da súa publicación no <em>Diario Oficial de Galicia</em>.</p>
    <p>Á vista das reclamacións presentadas ou apreciado de oficio polo órgano de selección algún erro material na baremación provisional asignada aos/ás aspirantes, o tribunal practicará as oportunas correccións e aprobará as puntuacións definitivas da fase de concurso e a relación de aspirantes seleccionados/as, pola orde de puntuación alcanzada nas diferentes quendas de acceso, e elevará esta relación á autoridade convocante para a súa publicación no <em>Diario Oficial de Galicia</em>.</p>
    <p>Na base novena da citada resolución disponse, ademais, que os/as aspirantes definitivamente seleccionados/as disporán do prazo dun mes contado desde o día seguinte ao desta publicación para a presentación da documentación preceptiva exixida na convocatoria.</p>
    <p>De conformidade co anteriormente exposto, esta dirección xeral, como órgano convocante do proceso</p>
    <h2>RESOLVE:</h2>
    <p>Primeiro. Publicar na páxina web do Servizo Galego de Saúde (www.sergas.es), os acordos dos tribunais relativos á puntuación definitiva da fase de concurso obtida polas persoas aspirantes que superaron a fase de oposición do proceso selectivo para o ingreso nas categorías de odontólogo/a de atención primaria e pediatra de atención primaria, convocado por Resolución do 22 de decembro de 2016.</p>
    <p>Cada aspirante poderá consultar, ademais, o detalle da puntuación obtida nas distintas epígrafes do baremo, no seu expediente electrónico persoal en Fides/expedient-e/sección de procesos.</p>
    <p>Segundo. Publicar, como anexo desta resolución, a relación dos/das aspirantes seleccionados/as neste proceso, segundo a orde de puntuación acadada nas diferentes quendas de acceso de conformidade co número de prazas convocadas e a previsión contida na base 1.4.3 da resolución de convocatoria.</p>
    <p>Terceiro. De conformidade coa base 9.1 da convocatoria, os/as aspirantes seleccionados/as que se relacionan no anexo desta resolución disporán do prazo dun mes contado desde o día seguinte ao da súa publicación para a presentación da seguinte documentación:</p>
    <p>a) Declaración baixo a súa responsabilidade de non ter sido separado/a do servizo, mediante expediente disciplinario, de calquera servizo de saúde ou Administración pública nos seis anos anteriores á convocatoria, nin estar inhabilitado/a con carácter firme para o exercicio de funcións públicas nin, de ser o caso, para a correspondente profesión.</p>
    <p>No caso dos/das nacionais doutro Estado, non atoparse inhabilitado/a, por sanción ou pena, para o exercicio profesional ou para o acceso a funcións ou servizos públicos nun Estado membro, nin ser separado/a, por sanción disciplinaria, dalgunha das administracións ou servizos públicos nos seis anos anteriores á convocatoria.</p>
    <p>b) Certificado médico oficial en que se acredite a capacidade funcional necesaria para o desempeño das funcións propias da categoría.</p>
    <p>c) Por exixencia do artigo 13 da Lei orgánica 1/1996, do 15 de xaneiro, de protección xurídica do menor, segundo a redacción efectuada pola Lei 26/2015, do 28 de xullo, certificación do Rexistro Central de Delincuentes Sexuais dependente do Ministerio de Xustiza de non ter sido condenado/a por sentenza firme por algún delito contra a liberdade e indemnidade sexual ou, na súa falta, autorización escrita ao Servizo Galego de Saúde para consultar os datos contidos no citado rexistro e solicitar no seu nome a oportuna certificación.</p>
    <p>Esta autorización deberá prestarse no modelo que para o efecto consta na páxina web do Servizo Galego de Saúde, no punto relativo a emprego público (www.sergas.es/emprego público).</p>
    <p>d) Declaración xurada ou promesa de non ter a condición de persoal estatutario fixo da mesma categoría a que opta.</p>
    <p>e) Os/as aspirantes seleccionados/as que accederon pola quenda de persoas con discapacidade deberán achegar neste prazo, ademais da documentación anterior, orixinal ou certificación compulsada acreditativa do mantemento dos requisitos para acceder pola correspondente quenda, de non ter carácter definitivo a resolución pola que se lle recoñeceu a discapacidade, e que foi achegada dentro do prazo de presentación de solicitudes.</p>
    <p>De conformidade coa base 9.2 da Resolución do 22 de decembro de 2016, os/as aspirantes seleccionados/as que dentro do prazo fixado non presentasen a documentación ou do exame dela se deducise que carecen dalgún dos requisitos para participar no proceso selectivo, non poderán ser nomeados/as persoal estatutario fixo e quedarán anuladas as súas actuacións, sen prexuízo da responsabilidade en que incorresen por falsidade na solicitude inicial.</p>
    <p>Cuarto. Só para os efectos de elección de destino, de conformidade co artigo 9 do Real decreto 2271/2004, do 3 de decembro, polo que se regula o acceso ao emprego público e a provisión de postos de traballo das persoas con discapacidade, os/as aspirantes que superasen o concurso-oposición pola quenda reservada a persoas con discapacidade, poderán solicitar á autoridade convocante, no prazo que se indica no número terceiro desta resolución, a alteración da orde de prelación para a elección das prazas por motivos de dependencia persoal, dificultades de desprazamento ou outras análogas, que deberán ser debidamente acreditados.</p>
    <p>Quinto. A documentación requirida nesta resolución deberá presentarse nun rexistro administrativo ou a través de calquera dos procedementos previstos no artigo 16 da Lei 39/2015, do 1 de outubro, e deberá dirixirse á Dirección Xeral de Recursos Humanos do Servizo Galego de Saúde, Edificio Administrativo San Lázaro, s/n, 15703 Santiago de Compostela.</p>
    <p>Sexto. Esta resolución poderá ser impugnada nos termos previstos na base XI da Resolución de convocatoria do proceso, do 22 de decembro de 2016 (<em>Diario Oficial de Galicia</em> núm. 7, do 11 de xaneiro de 2017).</p>
    <p>Santiago de Compostela, 23 de outubro de 2018</p>
    <footer><p>Margarita Prado Vaamonde<br>Directora xeral de Recursos Humanos</p></footer>
    <h2>ANEXO</h2>
    <h2>Odontólogo/a de atención primaria</h2>
    <table>
     <tbody>
      <tr>
       <td>Nº</td>
       <td>DNI</td>
       <td>Apelidos e nome</td>
       <td>Acceso</td>
       <td>OPE</td>
       <td>Formación</td>
       <td>Experiencia</td>
       <td>Investigación e innovación</td>
       <td>Total</td>
      </tr>
      <tr>
       <td>1</td>
       <td>*528W</td>
       <td>De Alonso Álvarez, Olga</td>
       <td>P</td>
       <td>41,250</td>
       <td>6,944</td>
       <td>6,960</td>
       <td>0,000</td>
       <td>55,154</td>
      </tr>
      <tr>
       <td>2</td>
       <td>*573Z</td>
       <td>Sampedro Díaz, Rocío</td>
       <td>P</td>
       <td>36,250</td>
       <td>1,580</td>
       <td>10,760</td>
       <td>0,000</td>
       <td>48,590</td>
      </tr>
      <tr>
       <td>3</td>
       <td>*640X</td>
       <td>Sánchez Julian, Ana</td>
       <td>P</td>
       <td>40,250</td>
       <td>1,350</td>
       <td>6,040</td>
       <td>0,000</td>
       <td>47,640</td>
      </tr>
      <tr>
       <td>4</td>
       <td>*282G</td>
       <td>Fernández Rielo, Rosa María</td>
       <td>L</td>
       <td>37,875</td>
       <td>8,000</td>
       <td>26,800</td>
       <td>0,000</td>
       <td>72,675</td>
      </tr>
      <tr>
       <td>5</td>
       <td>*061M</td>
       <td>Leira Abella, María Carmen</td>
       <td>L</td>
       <td>34,125</td>
       <td>8,000</td>
       <td>28,000</td>
       <td>0,000</td>
       <td>70,125</td>
      </tr>
      <tr>
       <td>6</td>
       <td>*467R</td>
       <td>Prieto Regueiro, Beatriz Josefa</td>
       <td>L</td>
       <td>34,625</td>
       <td>7,217</td>
       <td>28,000</td>
       <td>0,050</td>
       <td>69,892</td>
      </tr>
      <tr>
       <td>7</td>
       <td>*043C</td>
       <td>Ruíz Eguizabal, María Jesús</td>
       <td>L</td>
       <td>39,250</td>
       <td>4,175</td>
       <td>26,200</td>
       <td>0,000</td>
       <td>69,625</td>
      </tr>
      <tr>
       <td>8</td>
       <td>*546X</td>
       <td>Rubiños López, Emilio José</td>
       <td>L</td>
       <td>37,625</td>
       <td>3,340</td>
       <td>28,000</td>
       <td>0,320</td>
       <td>69,285</td>
      </tr>
      <tr>
       <td>9</td>
       <td>*126N</td>
       <td>Marmor Anuchnik, Viviana</td>
       <td>L</td>
       <td>35,375</td>
       <td>5,150</td>
       <td>28,000</td>
       <td>0,000</td>
       <td>68,525</td>
      </tr>
      <tr>
       <td>10</td>
       <td>*182P</td>
       <td>Guldrís Vázquez, Ana</td>
       <td>L</td>
       <td>38,875</td>
       <td>6,612</td>
       <td>20,440</td>
       <td>0,000</td>
       <td>65,927</td>
      </tr>
      <tr>
       <td>11</td>
       <td>*929A</td>
       <td>Cerdeira Gregorio, Francisco</td>
       <td>L</td>
       <td>34,375</td>
       <td>8,000</td>
       <td>20,000</td>
       <td>0,000</td>
       <td>62,375</td>
      </tr>
      <tr>
       <td>12</td>
       <td>*393D</td>
       <td>Raposo González, Blanca</td>
       <td>L</td>
       <td>39,625</td>
       <td>4,007</td>
       <td>18,400</td>
       <td>0,000</td>
       <td>62,032</td>
      </tr>
      <tr>
       <td>13</td>
       <td>*302Y</td>
       <td>Mohedano Mira, María de los Ángeles</td>
       <td>L</td>
       <td>36,625</td>
       <td>3,925</td>
       <td>20,600</td>
       <td>0,150</td>
       <td>61,300</td>
      </tr>
      <tr>
       <td>14</td>
       <td>*685K</td>
       <td>Tarrío Barral, Juan José</td>
       <td>L</td>
       <td>44,125</td>
       <td>8,000</td>
       <td>8,800</td>
       <td>0,150</td>
       <td>61,075</td>
      </tr>
      <tr>
       <td>15</td>
       <td>*282K</td>
       <td>García Vilar, Iria</td>
       <td>D</td>
       <td>39,750</td>
       <td>5,270</td>
       <td>0,000</td>
       <td>0,000</td>
       <td>45,020</td>
      </tr>
      <tr>
       <td colspan="9"><h2>Pediatra de atención primaria</h2></td>
      </tr>
      <tr>
       <td>Nº</td>
       <td>DNI</td>
       <td>Apelidos e nome</td>
       <td>Acceso</td>
       <td>OPE</td>
       <td>Formación</td>
       <td>Experiencia</td>
       <td>Investigación e innovación</td>
       <td>Total</td>
      </tr>
      <tr>
       <td>1</td>
       <td>*511B</td>
       <td>Pérez Mourelos, Belén</td>
       <td>P</td>
       <td>52,750</td>
       <td>14,000</td>
       <td>10,000</td>
       <td>0,000</td>
       <td>76,750</td>
      </tr>
      <tr>
       <td>2</td>
       <td>*618P</td>
       <td>León Muíños, Elvira</td>
       <td>L</td>
       <td>52,500</td>
       <td>14,000</td>
       <td>18,600</td>
       <td>1,020</td>
       <td>86,120</td>
      </tr>
      <tr>
       <td>3</td>
       <td>*274V</td>
       <td>Lago Mandado, Patricia</td>
       <td>L</td>
       <td>53,500</td>
       <td>14,000</td>
       <td>17,400</td>
       <td>0,000</td>
       <td>84,900</td>
      </tr>
      <tr>
       <td>4</td>
       <td>*137F</td>
       <td>García Sánchez, Natalia</td>
       <td>L</td>
       <td>56,875</td>
       <td>14,000</td>
       <td>13,800</td>
       <td>0,200</td>
       <td>84,875</td>
      </tr>
      <tr>
       <td>5</td>
       <td>*721T</td>
       <td>Arias Álvarez, Sonia</td>
       <td>L</td>
       <td>54,375</td>
       <td>14,000</td>
       <td>14,840</td>
       <td>0,000</td>
       <td>83,215</td>
      </tr>
      <tr>
       <td>6</td>
       <td>*211Y</td>
       <td>Otero Suárez, Iria</td>
       <td>L</td>
       <td>57,750</td>
       <td>14,000</td>
       <td>11,200</td>
       <td>0,000</td>
       <td>82,950</td>
      </tr>
      <tr>
       <td>7</td>
       <td>*972Z</td>
       <td>García Cendon, Clara</td>
       <td>L</td>
       <td>49,500</td>
       <td>14,000</td>
       <td>18,050</td>
       <td>0,400</td>
       <td>81,950</td>
      </tr>
      <tr>
       <td>8</td>
       <td>*306A</td>
       <td>Diz-Lois Palomares, Cristina</td>
       <td>L</td>
       <td>48,625</td>
       <td>14,000</td>
       <td>17,900</td>
       <td>0,700</td>
       <td>81,225</td>
      </tr>
      <tr>
       <td>9</td>
       <td>*848V</td>
       <td>Vior Álvarez, María Paz</td>
       <td>L</td>
       <td>47,625</td>
       <td>14,000</td>
       <td>18,600</td>
       <td>0,000</td>
       <td>80,225</td>
      </tr>
      <tr>
       <td>10</td>
       <td>*022C</td>
       <td>Muíño Vidal, Marta</td>
       <td>D</td>
       <td>46,875</td>
       <td>14,000</td>
       <td>11,600</td>
       <td>0,040</td>
       <td>72,515</td>
      </tr>
     </tbody>
    </table>
    <p>* O NIF do/da profesional amósase cifrado en protección dos datos de carácter persoal. </p>

