---
date: '2018-10-31'
id: L178-251018-0001
page: 47792
number: 208
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan parcial do
  SUNP-22 para a reordenación de volumes no quinteiro 16 (Castro de Abaixo).
range: Anuncio
url: >-
  https://www.xunta.gal/dog/Publicados/2018/20181031/AnuncioL178-251018-0001_gl.html
---
<p>A Xunta de Goberno da cidade de Santiago de Compostela, na sesión ordinaria que tivo lugar o día 11 de outubro de 2018, adoptou o seguinte acordo:</p>
    <p>«a) Aprobar inicialmente a modificación puntual do Plan parcial do SUNP-22 para a reordenación de volumes no quinteiro 16 (Castro de Abaixo), de conformidade co proxecto presentado o 24.05.2018 por EMAC Proyectos y Obras, S.L., coa seguinte condición:</p>
    <p>Eliminarase a epígrafe 2.3 (Propuesta de modificación del Plan parcial. Normativa afectada), xa que a modificación non altera a redacción xeral da Ordenanza 2, afectando unicamente as condicións de ordenación do quinteiro 16.</p>
    <p>b) A modificación someterase a información pública durante o prazo de dous meses, mediante anuncios que para o efecto se publicarán no <em>Diario Oficial de Galicia</em> e nun xornal dos de maior difusión na provincia. Así mesmo, practicarase notificación persoal ás persoas titulares catastrais dos terreos afectados.</p>
    <p>Durante o trámite de información pública solicitarase o informe da Dirección Xeral do Patrimonio Cultural».</p>
    <p>O que se publica co fin de que, durante o prazo de dous meses, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión do Concello de Santiago (Pazo de Raxoi, 2º andar), de luns a venres, das 9.00 ás 14.00 horas; e na páxina web do Concello http://transparencia.santiagodecompostela.gal/Modificacion-puntual-do-Plan-parcial-do-SUNP-22-para-a-reordenacion-de-volumes-no-quinteiro-16.-Castro-de-Abaixo/gl</p>
    <p>Santiago de Compostela, 18 de outubro de 2018</p>
    <footer><p>O alcalde<br>P.D. (Decreto do 28.6.2017)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda,<br>Mobilidade e Relacións Veciñais</p></footer>

