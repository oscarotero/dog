---
date: '2018-12-27'
id: G0424-171218-0002
page: 53878
number: 246
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 7 de decembro de 2018 pola que se procede á terceira
  convocatoria das subvencións do Programa de incentivos á formación de persoas
  traballadoras ocupadas en sectores estratéxicos para as empresas galegas,
  cofinanciadas polo programa operativo FSE Galicia 2014-2020.
range: Orde
url: >-
  https://www.xunta.gal/dog/Publicados/2018/20181227/AnuncioG0424-171218-0002_gl.html
---
<p>BDNS (Identif.): 429939.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Poderán ser entidades beneficiarias das axudas reguladas nesta orde as empresas privadas con centro de traballo en Galicia, calquera que sexa a forma xurídica que adopten, excepto as persoas traballadoras por conta propia, sempre que cumpran as condicións e os requisitos establecidos nesta orde.</p>
    <p>Tamén poderán ser entidades beneficiarias as agrupacións de empresas, que deberán estar constituídas, como mínimo, por dúas empresas non vinculadas entre si con necesidades formativas similares, de tal modo que así se poida alcanzar o número mínimo de alumnado participante que se establece nestas bases. O tamaño máximo da agrupación será de seis empresas. </p>
    <p>Segundo. Obxecto</p>
    <p>Esta orde ten por obxecto proceder á terceira convocatoria de subvencións, en réxime de concorrencia competitiva e no ámbito da Comunidade Autónoma de Galicia, do Programa de incentivos á formación de persoas traballadoras ocupadas en sectores estratéxicos para as empresas galegas (procedemento TR310A).</p>
    <p>A finalidade deste programa de incentivos é mellorar a cualificación profesional das persoas traballadoras ocupadas en sectores estratéxicos da economía galega, contribuíndo a mellorar a competitividade das empresas que operan nestes sectores identificados como estratéxicos.</p>
    <p>Terceiro. Bases reguladoras</p>
    <p>Orde do 31 de decembro de 2017 pola que se establecen as bases reguladoras e se procede á primeira convocatoria de axudas do Programa de incentivos á formación de persoas traballadoras ocupadas en sectores estratéxicos para as empresas galegas, cofinanciado polo programa operativo FSE Galicia 2014-2020, coas especificacións recollidas nesta orde.</p>
    <p>Cuarto. Importe</p>
    <p>O importe total das subvencións, cofinanciado nun 80 % con cargo ao programa operativo FSE Galicia 2014-2020 (obxectivo temático 8), ascende a 1.500.000 de euros correspondentes á anualidade 2019, con cargo á aplicación 09.41.323B.471.0, proxecto 2016 00329, segundo o proxecto de Lei de orzamentos xerais da Comunidade Autónoma de Galicia para o ano 2019.</p>
    <p>Quinto. Prazo de presentación das solicitudes</p>
    <p>O prazo para achegar solicitudes será dun mes, contado desde o día seguinte ao da publicación no <em>Diario Oficial de Galicia</em> da presente convocatoria. Se o último día do prazo é inhábil, entenderase prorrogado ao primeiro día hábil seguinte.</p>
    <p>A presentación de solicitudes realizarase unicamente por medios electrónicos a través do formulario electrónico normalizado dispoñible na aplicación SIFO, nos enderezos: https://sede.xunta.gal ou https://emprego.xunta.es/sifo-solicitudes</p>
    <p> Santiago de Compostela, 7 de decembro de 2018</p>
    <footer><p>Francisco José Conde López<br>Conselleiro de Economía, Emprego e Industria</p></footer>

