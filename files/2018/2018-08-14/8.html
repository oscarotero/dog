---
date: '2018-08-14'
id: G0164-030818-0001
page: 37939
number: 155
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 1 de agosto de 2018 pola que se autorizan ensinanzas de bacharelato
  para persoas adultas, pola modalidade de Artes, no réxime de educación a
  distancia telemática, no IES San Clemente de Santiago de Compostela.
range: Orde
url: >-
  https://www.xunta.gal/dog/Publicados/2018/20180814/AnuncioG0164-030818-0001_gl.html
---
<p>A Orde do 11 de xuño de 2010 da Consellería de Cultura, Educación e Ordenación Universitaria autorizou as ensinanzas para persoas adultas nas modalidades presencial e a distancia, en centros específicos de educación e promoción de adultos e institutos de educación secundaria dependentes desta consellería.</p>
    <p>Analizadas as necesidades educativas xurdidas e a oferta de modalidades en funcionamento, resulta aconsellable ampliar esta oferta, coa finalidade de mellorar a atención ao alumnado de bacharelato.</p>
    <p>Por todo canto antecede e tendo en conta o informe favorable da Dirección Xeral de Educación, Formación Profesional e Innovación Educativa, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo único. Autorización de ensinanzas</p>
    <p>Autorizar a implantación das materias Fundamentos da Arte I e II, Deseño e Cultura Audiovisual I e II, da modalidade de Artes do bacharelato para persoas adultas polo réxime a distancia telemático, no IES San Clemente de Santiago de Compostela, código de centro 15021482, a partir do curso 2018/19.</p>
    <p>Disposición derradeira primeira. Desenvolvemento normativo</p>
    <p>Autorízase a Dirección Xeral de Centros e Recursos Humanos e a Dirección Xeral de Educación, Formación Profesional e Innovación Educativa para adoptar todos os actos e medidas necesarios para a aplicación desta orde.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 1 de agosto de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

