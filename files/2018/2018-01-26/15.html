---
date: '2018-01-26'
id: G0244-240118-0001
page: 6107
number: 19
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 24 de xaneiro de 2018, da Dirección Xeral de Administración
  Local, pola que se aproban e se fan públicas as relacións provisionais de
  admitidos e excluídos ao procedemento para a selección de persoal interino
  para o desempeño de postos reservados a persoal funcionario da Administración
  local con habilitación de carácter nacional, convocado pola Resolución do 1 de
  decembro de 2017, para as subescalas de secretaría-intervención e secretaría,
  categoría de entrada.
range: Resolución
url: >-
  https://www.xunta.gal/dog/Publicados/2018/20180126/AnuncioG0244-240118-0001_gl.html
---
<p>De conformidade co establecido no artigo 5.1 da Orde da Vicepresidencia e Consellería de Presidencia, Administración Públicas e Xustiza, do 30 de novembro de 2017, pola que se establece o procedemento para a selección e nomeamento de persoal interino para o desempeño de postos reservados a persoal funcionario da Administración local con habilitación de carácter nacional, e rematado o prazo de presentación de solicitudes para a inclusión nas bolsas de interinos relativas ás subescalas de secretaría-intervención e secretaría, categoría de entrada,</p>
    <h2>RESOLVO:</h2>
    <p>Primeiro. Aprobar as listas provisionais de admitidos e excluídos ao procedemento para a selección de persoal interino para o desempeño de postos reservados a persoal funcionario da Administración local con habilitación de carácter nacional, convocado pola Resolución do 1 de decembro de 2017, relativas ás subescalas de secretaría-intervención e secretaría, categoría de entrada.</p>
    <p>Segundo. As listas provisionais de admitidos e excluídos para a realización da proba tipo test e da proba de galego, nos casos en que proceda, están á disposición das persoas interesadas na sede electrónica da Xunta de Galicia no enderezo https://sede.xunta.gal/tramitar/PR410A</p>
    <p>Terceiro. Os aspirantes excluídos disporán dun prazo de dez días hábiles, contados a partir do día seguinte ao da publicación desta resolución no Diario Oficial de Galicia, para emendar, se é o caso, o defecto que motivou a súa exclusión.</p>
    <p>Os aspirantes que dentro do prazo sinalado non emenden os defectos que motivaron a súa exclusión serán definitivamente excluídos.</p>
    <p>Cuarto. Os aspirantes que non figuren na relación de admitidos nin na de excluídos disporán do mesmo prazo co obxecto de formular reclamación.</p>
    <p>Quinto. Só serán admitidas as emendas e reclamacións que os aspirantes realicen desde a carpeta do cidadán habilitada para o efecto na sede electrónica da Xunta de Galicia no enderezo http://sede.xunta.gal, no procedemento PR410A.</p>
    <p>Santiago de Compostela, 24 de xaneiro de 2018</p>
    <footer><p>Marta Fernández-Tapias Núñez<br>Directora xeral de Administración Local</p></footer>

