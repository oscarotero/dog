---
date: '2018-01-26'
id: G1994-281217-0002
page: 6124
number: 19
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (3655/2015).
range: Edicto
url: >-
  https://www.xunta.gal/dog/Publicados/2018/20180126/AnuncioG1994-281217-0002_gl.html
---
<p>Eu, M. Socorro Bazarra Varela, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 3655/2015 desta sección, seguido por instancia do Fogasa contra María Dolores Chenlo Fernández, José Antonio Riveiro Codesido y Otro, S.C., Mario Riveiro Codesido, Mónica Riveiro Codesido, sobre despedimento disciplinario, a Sala do Social do Tribunal Supremo ditou o 14.12.2017 a seguinte resolución:</p>
    <p>«Resolución: por todo o exposto, en nome do rei e pola autoridade que lle confire a Constitución, esta sala decidiu:</p>
    <p>1) Desestimar o recurso de casación para a unificación de doutrina interposto polo Fondo de Garantía Salarial (Fogasa), representado e defendido polo avogado do Estado.</p>
    <p>2) Declarar a firmeza da sentenza da Sala do Social do Tribunal Superior de Xustiza de Galicia, do 18 de novembro de 2015, no recurso de suplicación número 3655/2015, interposto fronte á sentenza ditada o 5 de xuño de 2015 polo Xulgado do Social número 2 de Santiago de Compostela, nos autos número 94/2015, seguidos por instancia de María Dolores Chenlo Fernández, contra o dito recorrente e José Antonio Riveiro Codesido y otro, S.C., Mario Riveiro Codesido e Mónica Riveiro Codesido, sobre despedimento obxectivo.</p>
    <p>3) Impoñer as custas do recurso ao recorrente.</p>
    <p>Notifíquese esta resolución ás partes e insírase na colección lexislativa.</p>
    <p>Así se acorda e asina».</p>
    <p>E para que sirva de notificación en legal forma a José Antonio Riveiro Codesido y otro, S.C., en ignorado paradoiro, expido o presente para a súa inserción no <em>Diario Oficial de Galicia</em> (DOG).</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 20 de decembro de 2017</p>
    <footer><p>A letrada da Administración de xustiza</p></footer>

