---
date: '2018-02-23'
id: G2411-020218-0002
page: 11520
number: 39
agency: Xulgado do Social número 2 de Santiago de Compostela
section: V. Administración de xustiza.
title: EDICTO (DSP 523/2017).
range: Edicto
url: >-
  https://www.xunta.gal/dog/Publicados/2018/20180223/AnuncioG2411-020218-0002_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de despedimento/cesamentos en xeral 523/2017 deste xulgado do social, seguido por instancia de Eduardo Javier Rodríguez Castro contra Auditores y Consultores de Eficencia Energética, S.L., Asesores Moreira Renovables, S.L., Fogasa sobre despedimento, se ditou a seguinte resolución:</p>
    <p>«Resolución:</p>
    <p>Estímase parcialmente a demanda interposta por Eduardo Javier Rodríguez Castro contra Asesores Moreira Renovables, S.L. e declárase a improcedencia do despedimento efectuada polo demandado con efectos do 13 de xuño de 2017 e, en consecuencia, debo condenar e condeno o demandado a que readmita o traballador demandante nas mesmas condicións que rexían antes de producirse o despedimento con aboamento dos salarios de tramitación deixados de percibir desde a data efectiva do despedimento ata a notificación da sentenza a razón de 52,60 euros diarios ou ben, a elección do empresario, á extinción da relación laboral con aboamento á demandante da indemnización de 289,32 euros por despedimento improcedente; sen prexuízo das responsabilidades legais do Fondo de Garantía Salarial.</p>
    <p>A opción do empresario entre a readmisión do traballador ou a indemnización por despedimento improcedente deberá exercerse no prazo de cinco días contados a partir da notificación da presente resolución, mediante un escrito ou comparecencia ante este xulgado. Transcorrido o devandito prazo sen que optase entenderase que procede a readmisión.</p>
    <p>Absólvese a entidade Auditores y Consultores de Eficiencia Energética, S.L. de todos os pedimentos contra ela dirixidos.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia (TSXG), o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, manda e asina, Ana María Souto González, maxistrada xuíza de reforzo do Xulgado do Social número 2 de Santiago de Compostela».</p>
    <p>E, para que sirva de notificación en legal forma a Auditores y Consultores de Eficiencia Energética, S.L., en ignorado paradoiro, expido o presente edicto para a súa inserción no diario oficial correspondente.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 31 de xaneiro de 2018</p>
    <footer><p>A letrada da Administración de xustiza</p></footer>

