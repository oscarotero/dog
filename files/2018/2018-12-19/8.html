---
date: '2018-12-19'
id: G0534-121218-0002
page: 52868
number: 241
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 11 de decembro de 2018 pola que se revoga a autorización para impartir
  determinadas titulacións universitarias oficiais de grao, máster universitario
  e programas de doutoramento nas universidades da Coruña, Santiago de
  Compostela e Vigo, para o curso 2018/19.
range: Orde
url: >-
  https://www.xunta.gal/dog/Publicados/2018/20181219/AnuncioG0534-121218-0002_gl.html
---
<p>A Lei orgánica 6/2001, do 21 de decembro, de universidades, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional, será acordada pola comunidade autónoma, logo de solicitude de implantación polas universidades, segundo o disposto na lexislación vixente. </p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia, e a Orde do 20 de marzo de 2012 pola que se desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia. </p>
    <p>Logo de seren autorizadas para implantar os estudos, as universidades quedan obrigadas a adoptar as garantías precisas para que non se demore a súa impartición máis aló dun curso académico. O incumprimento dos requisitos e compromisos adquiridos ao solicitar a autorización de implantación, a non impartición da titulación oficial autorizada, a extinción do plan de estudos ou a supresión da ensinanza, son causas suficientes para proceder á revogación da autorización. </p>
    <p>O Pleno do Consello Galego de Universidades na súa sesión do 10 de decembro de 2018, no exercicio das competencias previstas no artigo 3.2.h) do Decreto 98/2014, do 17 de xullo, polo que se aproba o Regulamento do Consello Galego de Universidades, acordou informar favorablemente a revogación da autorización ás universidades do Sistema universitario de Galicia para impartir as ensinanzas universitarias oficiais dos títulos universitarios que se relacionan a continuación.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Que se revogue a autorización á Universidade da Coruña para impartir as ensinanzas universitarias oficiais de:</p>
    <p>1. Máster universitario en Arquitectura da Paisaxe Juana de Vega. Título conxunto para a UDC e USC. Autorizado polo Decreto 187/2010, do 11 de novembro (DOG do 17 de novembro), e que figura inscrito no RUCT co código 4312452. </p>
    <p>2. Máster universitario en Dereito. Estudos da Unión Europea. Autorizado polo Decreto 51/2006, do 23 de marzo (DOG do 28 de marzo), e que figura inscrito no RUCT co código 4310464.</p>
    <p>3. Máster universitario en Didácticas Específicas. Autorizado pola Orde do 4 de xuño de 2015 (DOG do 17 de xuño), e que figura inscrito no RUCT co código 4315133.</p>
    <p>4. Máster universitario en Enxeñaría Industrial. Autorizado pola Orde do 1 de febreiro de 2013 (DOG do 12 de febreiro), e que figura inscrito no RUCT co código 4313638.</p>
    <p>5. Máster universitario en Enxeñaría Naval e Oceánica. Autorizado pola Orde do 1 de febreiro de 2013 (DOG do 12 de febreiro), e que figura inscrito no RUCT co código 4313639.</p>
    <p>6. Máster universitario en Fotónica e Tecnoloxías do Láser. Título conxunto para a UDC e UVIGO. Autorizado pola Orde do 4 de xullo de 2017 (DOG do 14 de xullo), e que figura inscrito no RUCT co código 4316172.</p>
    <p>7. Máster universitario en Xeoinformática. Título conxunto para a UDC e UVIGO. Autorizado pola Orde do 4 de xuño de 2015 (DOG do 17 de xuño), e que figura inscrito no RUCT co código 4315281.</p>
    <p>8. Progama de doutoramento en Análise Económico e Empresarial, autorizado pola Orde do 5 de decembro de 2013 (DOG do 20 decembro), e que figura inscrito no RUCT co código 5600783.</p>
    <p>9. Programa de doutoramento en Ciencias Mariñas, Tecnoloxía e Xestión. Título conxunto para UVIGO, USC, UDC, Univ. Aveiro, Univ. Minho, Univ. Tras Os Montes e Alto Douro. Autorizado pola Orde do 1 de febreiro de 2013 (DOG do 12 de febreiro), e que figura inscrito no RUCT co código 5600116.</p>
    <p>10. Programa de doutoramento en Sociedade do Coñecemento: Novas Perspectivas en Documentación, Comunicación e Humanidades. Autorizado pola Orde do 5 de setembro de 2014 (DOG do 26 de setembro), e que figura inscrito no RUCT co código 5600136. </p>
    <p>Artigo 2</p>
    <p>Que se revogue a autorización á Universidade de Santiago de Compostela para impartir as ensinanzas universitarias oficiais de:</p>
    <p>1. Grao en Enxeñaría en Xeomática e Topografía. Autorizado polo Decreto 150/2010, do 16 de setembro (DOG do 23 de setembro), e que figura inscrito no RUCT co código 2502234. </p>
    <p>2. Máster universitario en Arquitectura da Paisaxe Juana de Vega. Título conxunto para a UDC e USC. Autorizado polo Decreto 187/2010, do 11 de novembro (DOG do 17 de novembro), e que figura inscrito no RUCT co código 4312452. </p>
    <p>3. Máster universitario Erasmus Mundus en Literatura Alemá na Idade Media Europea/Erasmus Mundus German Literature in the European Middle Ages. Autorizado polo Decreto 187/2010, do 11 de novembro (DOG do 17 de novembro), e que non figura inscrito no RUCT.</p>
    <p>4. Máster universitario en Prevención de Riscos Laborais e Saúde Medioambiental. Autorizado polo Decreto 13/2007, do 1 de febreiro (DOG do 8 de febreiro), e que figura inscrito no RUCT co código 4311782. </p>
    <p>5. Máster universitario en Psicoloxía Educativa: Desenvolvemento e Aprendizaxe. Autorizado pola Orde do 4 de xuño de 2015 (DOG do 17 de xuño), e que figura inscrito no RUCT co código 4315196.</p>
    <p>6. Programa de doutoramento en Ciencias Mariñas, Tecnoloxía e Xestión. Título conxunto para UVIGO, USC, UDC, Univ. Aveiro, Univ. Minho, Univ. Tras Os Montes e Alto Douro. Autorizado pola Orde do 1 de febreiro de 2013 (DOG do 12 de febreiro), e que figura inscrito no RUCT co código 5600116.</p>
    <p>Artigo 3</p>
    <p>Que se revogue a autorización á Universidade de Vigo para impartir as ensinanzas universitarias oficiais de:</p>
    <p> 1. Máster universitario en Dereito de Empresa. Autorizado pola Orde do 5 de decembro de 2013 (DOG do 20 de decembro), e que figura inscrito no RUCT co códio 4314008.</p>
    <p> 2. Máster universitario en Enxeñaría da Organización. Autorizado pola Orde do 5 de setembro de 2014 (DOG do 26 de setembro), e que figura inscrito no RUCT co código 4314536.</p>
    <p> 3. Máster universitario en Fotónica e Tecnoloxías do Láser. Título conxunto para UVIGO e UDC. Autorizado pola Orde do 4 de xullo de 2017 (DOG do 14 de xullo), e que figura inscrito no RUCT co código 4316172.</p>
    <p> 4. Máster universitario en Xeoinformática. Título conxunto para a UDC e UVIGO. Autorizado pola Orde do 4 de xuño de 2015 (DOG do 17 de xuño), e que figura inscrito no RUCT co código 4315281.</p>
    <p> 5. Máster universitario en Xestión Ambiental na Industria. Autorizado pola Orde do 4 de xullo de 2017 (DOG do 14 de xullo), e que figura inscrito no RUCT co código 4316154.</p>
    <p> 6. Programa de doutoramento en Economía e Empresa, autorizado pola Orde do 5 de decembro de 2013 (DOG do 20 decembro), e que figura inscrito no RUCT co código 5600845. </p>
    <p> 7. Programa de doutoramento en Ciencias Mariñas, Tecnoloxía e Xestión. Título conxunto para UVIGO, USC, UDC, Univ. Aveiro, Univ. Minho, Univ. Tras Os Montes e Alto Douro. Autorizado pola Orde do 1 de febreiro de 2013 (DOG do 12 de febreiro), e que figura inscrito no RUCT co código 5600116.</p>
    <p>Artigo 4. Garantías académicas</p>
    <p>As universidades adoptarán as medidas necesarias para garantir os dereitos académicos dos estudantes que se encontren cursando os estudos que inician o proceso de revogación de acordo co establecido no artigo 16 do Decreto 222/2011, do 2 de decembro. </p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 11 de decembro de 2018</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

