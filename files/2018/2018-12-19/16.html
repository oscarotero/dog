---
date: '2018-12-19'
id: G2188-281118-0001
page: 52924
number: 241
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (DCT 247/2017-P).
range: Edicto
url: >-
  https://www.xunta.gal/dog/Publicados/2018/20181219/AnuncioG2188-281118-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo (Xulgado de Familia), certifico que neste xulgado se tramitan os autos arriba referenciados, nos cales se ditou a seguinte:</p>
    <p>«Sentenza nº 372.</p>
    <p>Vigo, 7 de novembro de 2018.</p>
    <p>María Dolores Rodríguez Leirós, xuíza substituta do Xulgado de Primeira Instancia número 5 de Vigo, ditou a presente resolución no procedemento de divorcio seguido neste xulgado co número 247/2017, en que actuaron como demandante Janaina Jesús Carvalho, representada pola procuradora Carmen Riol Blanco e asistida pola letrada María Pilar Herminia Armada Suárez e, como demandado, Aser Gómez García, declarado en rebeldía procesual, coa intervención do Ministerio Fiscal.</p>
    <p>(Seguen antecedentes de feito e fundamentos de dereito).</p>
    <p>Resolvo: </p>
    <p>Que, con estimación da demanda presentada pola procuradora Sra. Riol Blanco, en nome e representación de Janaina Jesús Carvalho contra Aser Gómez García, en situación procesual de rebeldía, debo declarar e declaro a disolución por causa de divorcio do matrimonio contraído entre ambos, o día 7 de setembro de 2007 en Pontevedra, con todos os efectos legais inherentes, entre eles a revogación dos poderes outorgados entre os cónxuxes e, en especial:</p>
    <p>1. A atribución da garda e custodia do fillo do matrimonio, Iker Gómez Jesús, á nai Janaina Jesús Carvalho, a quen se lle confire en exclusiva o exercicio das facultades e deberes inherentes á patria potestade do menor. A titularidade da patria potestade será de ambos os proxenitores.</p>
    <p>Esta medida non supón a privación da patria potestade a Aser Gómez García, quen poderá recuperar o exercicio conxunto dela a través do correspondente proceso de modificación de medidas se se verifica un cambio nas circunstancias.</p>
    <p>2. Non se fixan visitas do menor en favor do pai.</p>
    <p>3. O pai contribuirá ao sostemento do seu fillo Iker na cantidade de 120 euros mensuais, que ingresará dentro dos cinco primeiros días de cada mes na conta designada para o efecto pola demandante, que se actualizará anualmente cada mes de xaneiro conforme as variacións que experimente o IPC ou o índice que o substitúa.</p>
    <p>4. Aser Gómez García contribuirá por metade nos gastos extraordinarios do seu fillo Iker, logo de comunicación e xustificación destes con copia da factura ou recibo do importe satisfeito.</p>
    <p>5. Acórdase a disolución do réxime económico matrimonial de gananciais.</p>
    <p>E todo iso sen facer expreso pronunciamento respecto ás custas procesuais.</p>
    <p>Notifíquese esta sentenza ás partes e fágaselles saber que contra ela cabe interpor recurso de apelación no prazo dos vinte días seguintes ao da súa notificación.</p>
    <p>Unha vez firme a presente sentenza, comuníquese ao Rexistro Civil de Pontevedra, para os efectos oportunos.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste e sirva de notificación a Aser Gómez García, en ignorado paradoiro, expido e asino este edicto.</p>
    <p>Vigo, 27 de novembro de 2018</p>
    <footer><p>A letrada da Administración de xustiza</p></footer>

