---
date: '2018-12-19'
id: G0424-261118-0008
page: 52952
number: 241
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 21 de novembro de 2018, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación no concello de Mos (expediente IN407A 2018/448).
range: Resolución
url: >-
  https://www.xunta.gal/dog/Publicados/2018/20181219/AnuncioG0424-261118-0008_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: travesía de Vigo, 204.</p>
    <p>Denominación: LMTS MOS706 ao CT Barro-Balteiro.</p>
    <p>Situación: Mos.</p>
    <p>Características técnicas: liña de media tensión subterránea de 15 kV de 884 metros de lonxitude e centro de transformación de 160 kVA no lugar de Barro, Mos (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións por duplicado nesta xefatura territorial, na avenida María Victoria Moreno, 43, 36003 Pontevedra, no prazo de trinta días a partir da última publicación ou notificación individual.</p>
    <p>Durante o dito período calquera persoa poderá achegar por escrito os datos oportunos para rectificar posibles erros na relación de persoas, bens e dereitos, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Así mesmo, e no mencionado prazo, poderase examinar nesta xefatura territorial o proxecto da instalación.</p>
    <p>Pontevedra, 21 de novembro de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <h3>Relación de bens e dereitos afectados</h3>
    <p>Nº de expediente. IN407A 2018/448. Termo municipal: Mos.</p>
    <p>Denominación: LMTS MOS706 ao CT Barro-Balteiro. Provincia: Pontevedra.</p>
    <p>Predio 1:</p>
    <p>Titular: J. Andrés Rodríguez Rivero.</p>
    <p>Lugar: Campo da Porta.</p>
    <p>Cultivo: monte baixo.</p>
    <p>Afección: 12,96 m² do solo para o centro de transformación e 4,55 m² para canalización subterránea.</p>

