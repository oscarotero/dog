---
date: '2018-07-27'
id: G0164-190718-0006
page: 35017
number: 143
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  ORDE do 3 de xullo de 2018 pola que se modifica a composición do Consello
  Social da Universidade de Santiago de Compostela.
range: Orde
url: >-
  https://www.xunta.gal/dog/Publicados/2018/20180727/AnuncioG0164-190718-0006_gl.html
---
<p>Mediante Orde do 30 de xaneiro de 2017 (DOG do 8 de febreiro), fíxose pública a composición do Consello Social da Universidade de Santiago de Compostela.</p>
    <p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros. </p>
    <p>O artigo 77.2 da citada Lei 6/2013, establece que son membros natos do consello social o reitor/a da universidade, o/a secretario/a xeral e o/a xerente da universidade. Así mesmo, serán membros un profesor ou unha profesora, un ou unha estudante e un ou unha representante do persoal da administración de servizos, elixidos/as polo consello de goberno das universidades.</p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no Diario Oficial de Galicia, e produce efectos a partir desa data.</p>
    <p>O Consello Social da Universidade de Santiago de Compostela remite a Resolución reitoral do 5 de xuño de 2018 pola que se nomea a Dulce María García Mella como secretaria xeral da dita universidade en substitución de María Consuelo Ferreiro Regueiro e a Resolución reitoral do 14 de xuño de 2018 pola que se nomea a Antonio Javier Ferreira Fernández como xerente da dita universidade en substitución de José Manuel Villanueva Prieto.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do consello social serán comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear como membro nato do Consello Social da Universidade de Santiago de Compostela a Dulce María García Mella, secretaria xeral da Universidade de Santiago de Compostela, en substitución de María Consuelo Ferreiro Regueiro.</p>
    <p>Artigo 2</p>
    <p>Nomear como membro nato do Consello Social da Universidade de Santiago de Compostela a Antonio Javier Ferreira Fernández, xerente da Universidade de Santiago de Compostela, en substitución de José Manuel Villanueva Prieto.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 3 de xullo de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

