---
date: '2018-01-18'
id: G0003-281217-0004
page: 4015
number: 13
agency: Servizo Galego de Saúde
section: IV. Oposicións e concursos.
title: >-
  ANUNCIO do 14 de decembro de 2017, da Xerencia de Xestión Integrada da Coruña,
  polo que se dá publicidade da resolución da mesma data pola que se convoca a
  provisión, polo procedemento da avaliación colexiada, dun posto de xefatura da
  Sección de Cardioloxía-Área de Hospitalización e Continuidade de Coidados.
range: Anuncio
url: >-
  https://www.xunta.gal/dog/Publicados/2018/20180118/AnuncioG0003-281217-0004_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, no Decreto 168/2010, do 7 de outubro (DOG núm. 199, do 15 de outubro), polo que se regula a estrutura organizativa de xestión integrada do Servizo Galego de Saúde, de acordo co establecido na Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, o xerente de Xestión Integrada da Coruña, </p>
    <h2>RESOLVE:</h2>
    <p>Primeiro. Proceder ao anuncio da convocatoria para a provisión, mediante o procedemento de avaliación colexiada, do posto de xefe/a da Sección de Cardioloxía-Área de Hospitalización e Continuidade de Coidados, da Xerencia de Xestión Integrada da Coruña. </p>
    <p>Segundo. As solicitudes para participar na presente convocatoria, xunto coa documentación a que se refiren as súas bases, deberán dirixirse á Xerencia de Xestión Integrada da Coruña e poderán presentarse no Rexistro da Xerencia de Xestión Integrada da Coruña (Hospital A Coruña, As Xubías de Arriba, 84, 15006 A Coruña), así como a través de calquera dos procedementos do artigo 16.4 da Lei 39/2015, do 1 de outubro, do procedemento administrativo común das administracións públicas. O prazo de presentación de solicitudes será dun mes contado desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Terceiro. As bases íntegras da convocatoria estarán expostas nos taboleiros de anuncios da Xerencia de Xestión Integrada da Coruña, na páxina web do Servizo Galego de Saúde (www.sergas.es) e no «Espazo do profesional».</p>
    <p>A Coruña, 14 de decembro de 2017</p>
    <footer><p>Luis Verde Remeseiro<br>Xerente de Xestión Integrada da Coruña</p></footer>

