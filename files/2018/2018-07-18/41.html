---
date: '2018-07-18'
id: G0181-110718-0002
page: 34097
number: 137
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 10 de xullo de 2018 polo que se somete ao trámite de información
  pública o documento básico de mellora e integración paisaxística das entradas
  dos camiños de Santiago en Santiago de Compostela. Ámbito Camiño
  Portugués-Conxo, de clave AC/17/012.10.4, así como a relación individual de
  bens, dereitos e propietarios afectados polo proxecto referenciado.
range: Anuncio
url: >-
  https://www.xunta.gal/dog/Publicados/2018/20180718/AnuncioG0181-110718-0002_gl.html
---
<p>Antecedentes.</p>
    <p>Con data do 15 de febreiro de 2017 a Consellería de Infraestruturas e Vivenda, a Consellería de Cultura, Educación e Ordenación Universitaria, a Axencia Turismo de Galicia, a Axencia Galega de Infraestruturas e o Concello de Santiago de Compostela asinaron un protocolo de colaboración para a mellora e integración paisaxística das entradas dos Camiños de Santiago, en Santiago de Compostela.</p>
    <p>Das partes asinantes do protocolo, a Axencia Galega de Infraestruturas, adscrita á Consellería de Infraestruturas e Vivenda, encargaríase da execución material dos traballos que lle correspondan á Xunta de Galicia, de acordo co establecido no artigo 1 do Decreto 173/2011, do 4 de agosto, polo que se aproba o estatuto da Axencia Galega de Infraestruturas; e de acordo con encargo recibido o pasado mes de abril do 2017, adxudicáronse os traballos de redacción dos proxectos de construción, así como o control e vixilancia das obras de mellora e integración paisaxística das entradas dos Camiños de Santiago en Santiago de Compostela, de clave AC/17/012.10, que se desenvolverá en diferentes fases, e cuxo obxecto é buscar unha visión integral do Camiño de Santiago como fenómeno patrimonial, cultural e territorial único, independentemente dos diferentes itinerarios que conflúen no centro histórico compostelano: o Camiño Inglés, o Camiño Portugués, o Camiño da Vía da Prata, o Camiño Portugués e o Camiño de Fisterra.</p>
    <p>Este proxecto ten como finalidade acadar unha imaxe identitaria internacional común ao longo do Camiño, concretamente para mellorar a integración do peregrino na entrada da cidade de Santiago de Compostela, facilitando a dita percepción e diminuíndo a tensión de tráfico sobre o Camiño, así como favorecendo a mobilidade peonil nesta área ao priorizar o peregrino sobre o tráfico rodado.</p>
    <p>Froito de todo isto, elabórase o documento básico mellora e integración paisaxística das entradas dos Camiños de Santiago en Santiago de Compostela. Ámbito Camiño Portugués- Conxo, de clave AC/17/012.10.4, cuxo obxecto é reordenar o itinerario do Camiño de Santiago ao seu paso polo núcleo de Conxo de Abaixo, mellorando a visual do peregrino ao longo da traza do camiño e reducindo o tránsito de vehículos. Tamén cabe destacar a grande importancia que a dita actuación terá para os veciños do lugar.</p>
    <p>As principais actuacións que se levarán a cabo serán:</p>
    <p>– Ordenación e humanización das seccións viarias.</p>
    <p>– Definición de elementos como pavimentos, mobiliario urbano, etc.</p>
    <p>– Reordenación das zonas de estacionamento.</p>
    <p>– Reordenación e humanización da fronte da Igrexa de Nosa Señora da Merced de Conxo.</p>
    <p>Por último, o artigo 80 da Lei 5/2016, do 4 de maio, do patrimonio cultural de Galicia (DOG do 16 de maio) determina que a aprobación da delimitación dos Camiños de Santiago levará implícita a declaración de interese social e a de necesidade de ocupación dos bens e adquisición de dereitos para os fins de expropiación forzosa, de ocupación temporal ou de imposición ou modificación de servidumes tanto dos tramos necesarios para a funcionalidade da traza coma dos bens localizados no seu ámbito delimitado necesarios para a conservación, protección ou servizo do Camiño.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. Declarar, de acordo co artigo 80 a Lei 5/2016, do patrimonio cultural de Galicia, de interese social, e a de necesidade de ocupación dos bens e adquisición de dereitos recollidos no documento básico mellora e integración paisaxística das entradas dos Camiños de Santiago en Santiago de Compostela. Ámbito Camiño Portugués-Conxo, de clave AC/17/012.10.1.</p>
    <p>Segundo. Sométese ao trámite de información pública, para os efectos previstos nos artigos 18 e seguintes da Lei do 16 de decembro de 1954, de expropiación forzosa, e os concordantes do seu regulamento, a relación de bens e dereitos necesarios para a execución do documento básico mellora e integración paisaxística das entradas dos Camiños de Santiago en Santiago de Compostela. Ámbito Camiño Portugués-Conxo, por un período de vinte (20) días hábiles, contados a partir do seguinte ao de publicación deste anuncio no <em>Diario Oficial de Galicia</em>, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas da Coruña (rúa Vicente Ferrer, 2, 15008 A Coruña) , na Casa do Concello de Santiago de Compostela (Pazo de Raxoi, Praza do Obradoiro, 15705 Santiago de Compostela). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas) atópase á disposición dos interesados o documento básico completo.</p>
    <p>Santiago Compostela, 10 de xullo de 2018</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h3>Relación de bens, dereitos e propietarios afectados</h3>
    <p>Mellora e integración paisaxística das entradas dos Camiños de Santiago en Santiago de Compostela. </p>
    <p>Ámbito Camiño Portugués-Conxo.</p>
    <p>Clave AC/17/012.10.4.</p>
    <p>Concello de Santiago de Compostela.</p>
    <table>
     <thead>
      <tr>
       <td>Nº</td>
       <td>Referencia catastral</td>
       <td>Titular</td>
       <td>Tipo</td>
       <td>Situación<br>do solo</td>
       <td>Cultivo/uso</td>
       <td>Solo<br>tipo 1</td>
       <td>Solo tipo 2</td>
       <td>Superficie expropiación (m2)</td>
       <td>Bens</td>
      </tr>
     </thead>
     <tbody>
      <tr>
       <td>1</td>
       <td>15079A16800313</td>
       <td>Boquete Albarellos, Manuel</td>
       <td>Urbanizable</td>
       <td>Reserva viario</td>
       <td>Labor ou labradío secaño</td>
       <td>60 reserva viario</td>
       <td></td>
       <td>60</td>
       <td></td>
      </tr>
      <tr>
       <td>2</td>
       <td>6059103NH3465G</td>
       <td>Fachado González, Francisco</td>
       <td>Urbano</td>
       <td>Reserva viario</td>
       <td>Solo sen edificar</td>
       <td>50 reserva viario</td>
       <td></td>
       <td>50</td>
       <td>– 20 ml peche bloque</td>
      </tr>
      <tr>
       <td>3</td>
       <td>6059102NH3465G</td>
       <td>López Fernández, Dolores</td>
       <td>Urbano</td>
       <td>Reserva viario</td>
       <td>Solo sen edificar</td>
       <td>30 reserva viario</td>
       <td></td>
       <td>30</td>
       <td></td>
      </tr>
      <tr>
       <td>4</td>
       <td>6259215NH3465G</td>
       <td>Gómez Bernárdez, Concepción e Hna.</td>
       <td>Urbano</td>
       <td>Solo urbano (ordenanza nº 5)</td>
       <td>Residencial</td>
       <td>103 solo urbano (ordenanza nº 5)</td>
       <td>22 reserva viaria</td>
       <td>125</td>
       <td>– 63 m2 vivenda
        – 55 m2 aparcadoiro/almacén</td>
      </tr>
      <tr>
       <td>5</td>
       <td>6359402NH3466A</td>
       <td>Barral Montero, Julia Elvira (herdeiros de)</td>
       <td>Urbano</td>
       <td>Solo urbano non consolidado (NC P-30) zona libre (Zl-156)</td>
       <td>Solo sen edificar</td>
       <td>181 solo urbano non consolidado (NC p-30) zona libre (zl-156)</td>
       <td></td>
       <td>181</td>
       <td></td>
      </tr>
      <tr>
       <td>6</td>
       <td>6359463NH3466A</td>
       <td>Noya León, Dolores</td>
       <td>Urbano</td>
       <td>Solo urbano non consolidado (NC P-30) zona libre (Zl-156)</td>
       <td>Solo sen edificar</td>
       <td>313 solo urbano non consolidado (nc p-30) zona libre (Zl-156)</td>
       <td></td>
       <td>313</td>
       <td></td>
      </tr>
     </tbody>
    </table>

