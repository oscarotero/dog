---
date: '2018-07-18'
id: C141-100718-0001
page: 34017
number: 137
agency: Portos de Galicia
section: III. Outras disposicións.
title: >-
  RESOLUCIÓN do 9 de xullo de 2018 pola que se fai público o acordo de
  delegación de competencias do presidente na dirección desta entidade.
range: Resolución
url: >-
  https://www.xunta.gal/dog/Publicados/2018/20180718/AnuncioC141-100718-0001_gl.html
---
<p>O 22 de xuño de 2018 a Presidencia da EPE Portos de Galicia acordou delegar parcialmente na dirección da entidade pública empresarial a competencia prevista no artigo 12.3.j) da Lei 6/2017, do 12 de decembro, de Portos de Galicia.</p>
    <p>En virtude do acordo citado delégase na dirección por motivos de axilidade de xestión de expedientes, a competencia para outorgar todas as autorizacións relativas ao uso temporal de prazas de atracada en instalacións náutico-deportivas dependentes de Portos de Galicia.</p>
    <p>Esta delegación parcial de competencia axústase ao previsto no artigo 12.3.i) da Lei 6/2017, que atribúe á Presidencia a competencia de conferir as delegacións de competencias que xulgue oportunas, e observa as limitacións previstas no artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e no artigo 9 da Lei 40/2015, de réxime xurídico do sector público.</p>
    <p>Santiago de Compostela, 9 de xullo de 2018</p>
    <footer><p>José Juan Durán Hermida<br>Presidente de Portos de Galicia</p></footer>

