---
date: '2018-01-31'
id: C141-180118-0003
page: 7148
number: 22
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 17 de xaneiro de 2018 pola que se aproba o documento de
  delimitación dos espazos e usos portuarios do porto da Guarda e a instalación
  portuaria da Pasaxe.
range: Resolución
url: >-
  https://www.xunta.gal/dog/Publicados/2018/20180131/AnuncioC141-180118-0003_gl.html
---
<p>A área de explotación e planificación portuaria da entidade pública empresarial Portos de Galicia redactou e tramitou o documento da delimitación dos espazos e usos portuarios do porto da Guarda e a instalación portuaria da Pasaxe, instalacións portuarias situadas no termo municipal da Guarda, da provincia de Pontevedra, e adscritas ao ente público para a súa xestión.</p>
    <p>Este documento foi redactado de acordo coa súa formulación prevista no artigo 69 do texto refundido da Lei de portos do Estado e da mariña mercante, aprobado mediante o Real decreto lexislativo 2/2011, do 5 de setembro (Boletín Oficial del Estado núm. 253, do 20 de outubro), aplicable ao dominio público portuario competencia da Comunidade Autónoma de Galicia en defecto de lexislación autonómica propia.</p>
    <p>Na reunión do Consello de Administración de Portos de Galicia celebrada o día 27 de xullo de 2017, este acordou dar a súa conformidade á delimitación dos espazos e usos portuarios do porto da Guarda e a instalación portuaria da Pasaxe, segundo o disposto no artigo 13.e) do Decreto 227/1995, do 20 de xullo, polo que se aproba o Regulamento do ente público Portos de Galicia, modificado polo Decreto 83/2002, do 28 de febreiro, e o referido artigo 69 do texto refundido, así como elevalo e propoñelo para a súa aprobación.</p>
    <p>Unha vez vistos o expediente e o informe-proposta da xefa da área de explotación e planificación portuaria do 12.7.2017, que conta coa conformidade do director de Portos de Galicia, así como o acordo do Consello de Administración de Portos de Galicia do 27.7.2017 dando a conformidade á delimitación dos espazos e usos portuarios do porto da Guarda e a instalación portuaria da Pasaxe e elevándoo e propoñéndoo para a súa aprobación, o presidente do Consello de Administración da entidade pública empresarial Portos de Galicia, por delegación da conselleira do Mar conferida por Orde do 30 de marzo de 2012, resolve:</p>
    <p>Aprobar o documento da delimitación dos espazos e usos portuarios do porto da Guarda e a instalación portuaria da Pasaxe (A Guarda, Pontevedra), na súa última versión asinada en xullo de 2017 polos enxeñeiros de camiños, canais e portos da entidade pública empresarial Andrés D. Cervantes Refojos, xefe do departamento de planificación portuaria, e Ana Isabel Calzadilla Bouzón, xefa da área de explotación e planificación portuaria.</p>
    <p>Santiago de Compostela, 17 de xaneiro de 2018</p>
    <footer><p>José Juan Duran Hermida<br>Presidente de Portos de Galicia</p></footer>

