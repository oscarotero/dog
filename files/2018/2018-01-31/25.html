---
date: '2018-01-31'
id: G2410-090118-0002
page: 7066
number: 22
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 213/2017).
range: Edicto
url: >-
  https://www.xunta.gal/dog/Publicados/2018/20180131/AnuncioG2410-090118-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 213/2017 deste xulgado do social, seguido por instancia de Tania Cambeiro Molina contra Avelina Vila Cid, Fogasa, se ditou a seguinte resolución, cuxa parte dispositiva é do teor literal seguinte:</p>
    <p>«Decreto.</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, 12 de decembro de 2017.</p>
    <p>Parte dispositiva.</p>
    <p>Acordo:</p>
    <p>a) Declarar o executado Avelina Vila Cid en situación de insolvencia parcial por importe de 9.606,64 euros de principal (7.216,32 euros en concepto de salarios, vacacións, pagas extra e horas extraordinarias, 2.190,32 euros en concepto de xuros do artigo 29.3 do ET respecto da cantidade anterior e 200 euros en concepto de honorarios do letrado) e 971,14 euros en concepto de xuros e custas, insolvencia que se entenderá para todos os efectos como provisional. </p>
    <p>b) Arquivar as actuacións logo de anotalas no libro correspondente, sen prexuízo de reabrir a execución, se no sucesivo se coñecen novos bens do executado.</p>
    <p>c) Unha vez firme a presente resolución, procédase á súa inscrición no rexistro correspondente. </p>
    <p>d) Expedir os testemuños das resolucións procedentes que se entregarán á parte executante na oficina xudicial deste xulgado.</p>
    <p>Modo de impugnación: contra a presente resolución cabe recurso directo de revisión que se deberá interpoñer perante quen dita a resolución no prazo de tres días hábiles seguintes ao da súa notificación con expresión da infracción cometida nela a xuízo do recorrente, artigo 188 da LXS. </p>
    <p>A letrada da Administración de xustiza».</p>
    <p>Para que sirva para efectos publicitarios a declaración de insolvencia de Avelina Vila Cid, procédase á súa inserción no Diario Oficial de Galicia.</p>
    <p>Santiago de Compostela, 9 de xaneiro de 2018</p>
    <footer><p>A letrada da Administración de xustiza</p></footer>

