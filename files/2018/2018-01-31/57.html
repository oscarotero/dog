---
date: '2018-01-31'
id: L149-110118-0002
page: 7156
number: 22
agency: Concello de Moeche
section: VI. Anuncios. b) Administración local.
title: >-
  ANUNCIO da aprobación definitiva do Plan de sectorización do parque
  empresarial no solo apto para urbanizar de uso industrial SAU-1.
range: Anuncio
url: >-
  https://www.xunta.gal/dog/Publicados/2018/20180131/AnuncioL149-110118-0002_gl.html
---
<p>Mediante o Acordo do Pleno, do 1 de agosto de 2017, en sesión extraordinaria, foi aprobado definitivamente o Plan de sectorización do parque empresarial no solo apto para urbanizar de uso industrial SAU-1, o que se publica para os efectos do artigo 92.2 da Lei 9/2002, do 30 de decembro, de ordenación urbanística e protección do medio rural de Galicia en relación co disposto na disposición transitoria segunda da Lei 2/2016, do 10 de febreiro, do solo de Galicia.</p>
    <p>Primeiro. Aprobar definitivamente o Plan de sectorización do parque empresarial no solo apto para urbanizar de uso industrial SAU-1, presentado por José Ramón Franco Caaveiro, en nome e representación de Fimoba, S.L. e redactado por Proyfe, S.L.</p>
    <p>Segundo. Publicar a aprobación definitiva no <em>Diario Oficial de Galicia</em>, para os efectos do establecido no artigo 92.1 da Lei 9/2002, do 30 de decembro, de ordenación urbanística e protección do medio rural de Galicia. Esta publicación deberase realizar no prazo dun mes desde a adopción da aprobación definitiva.</p>
    <p>Igualmente, publicarase a aprobación definitiva xunto coa normativa e as ordenanzas do Plan de sectorización no <em>Boletín Oficial</em> da provincia da Coruña. Todo isto en virtude do establecido no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Terceiro. Comunicarlle o acordo de aprobación definitiva, en virtude do artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, para os efectos oportunos, á consellería competente en materia de urbanismo e ordenación do territorio, achegando unha copia autenticada de dous exemplares do plan aprobado definitivamente con todos os planos e documentos que integran o plan sobre os cales recaese acordo de aprobación definitiva, debidamente dilixenciados pola Secretaría do Concello.</p>
    <p>Contra este acordo, que pon fin á vía administrativa, pódese interpor alternativamente o recurso de reposición potestativo, no prazo dun mes contado desde o día seguinte ao da publicación do presente anuncio, ante o Pleno do Concello de Moeche, de conformidade co artigo 112 da Lei 39/2015, do 1 de outubro, do procedemento administrativo común das administracións públicas, ou recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se opta por interpor o recurso de reposición potestativo, non poderá interpor recurso contencioso-administrativo ata que aquel sexa resolto expresamente ou se produza a súa desestimación por silencio. Todo isto sen prexuízo de que poida exercer calquera outro recurso que xulgue pertinente.</p>
    <p>Moeche, 8 de xaneiro de 2018</p>
    <footer><p>Beatriz Bascoy Maceiras<br>Alcaldesa</p></footer>

