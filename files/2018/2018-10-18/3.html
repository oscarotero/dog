---
date: '2018-10-18'
id: G0244-091018-0003
page: 46203
number: 199
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 3 de outubro  de 2018 pola que se modifica a oficina de Rexistro
  Auxiliar do Instituto Galego da Calidade Alimentaria, que pasa a denominarse
  Rexistro Auxiliar da Axencia Galega da Calidade Alimentaria, pertencente ao
  Sistema único de rexistro.
range: Orde
url: >-
  https://www.xunta.gal/dog/Publicados/2018/20181018/AnuncioG0244-091018-0003_gl.html
---
<p>O Decreto 191/2011, do 22 de setembro, de organización e funcionamento dos rexistros da Administración xeral e das entidades públicas instrumentais da Comunidade Autónoma de Galicia, dispón no seu artigo 8.2 que a creación, modificación ou supresión das oficinas de rexistro auxiliares se fará mediante orde da consellería competente en materia de administracións públicas, por proposta da consellería ou entidade correspondente, logo de informe da oficina de Rexistro Xeral.</p>
    <p>No anexo I do Decreto 191/2011, do 22 de setembro, de organización e funcionamento dos rexistros da Administración xeral e das entidades públicas instrumentais da Comunidade Autónoma de Galicia (DOG núm. 196, do 13 de outubro), figura a listaxe inicial de oficinas de rexistro. A relación actualizada delas está á disposición da cidadanía no portal institucional www.xunta.es, segundo o previsto na disposición adicional segunda dese decreto. </p>
    <p>Debido á nova denominación e cambio de dirección da Axencia Galega de Calidade Alimentaria, creada polo Decreto 52/2018, do 5 de abril, polo que se crea Axencia Galega de Calidade Alimentaria, xurdiu a necesidade de modificar a súa oficina de rexistro para reflectir a nova localización.</p>
    <p>Polo exposto e en uso das facultades que me confiren os artigos 34.6 e 38 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. <em>Modificación dunha oficina de rexistro auxiliar</em></p>
    <p>Modifícase a denominación e o enderezo do Rexistro Auxiliar do Instituto Galego da Calidade Alimentaria, que pasa a denominarse Rexistro Auxiliar da Axencia Galega da Calidade Alimentaria, sendo o seu novo enderezo, avenida do Camiño Francés, 10, baixo, 15781 Santiago de Compostela.</p>
    <p>Disposición derradeira primeira. O establecido nesta orde non suporá incremento de gasto. </p>
    <p>Disposición derradeira segunda. Esta orde producirá efectos o mesmo día da súa publicación no <em>Diario Oficial de Galicia</em>.</p>
    <p>Nesa mesma data actualizarase para a cidadanía a relación de oficinas de rexistro auxiliar, existente na páxina web institucional.</p>
    <p>Santiago de Compostela, 3 de outubro de 2018</p>
    <footer><p>Alfonso Rueda Valenzuela<br>Vicepresidente e Conselleiro de Presidencia,<br>Administracións Públicas e Xustiza </p></footer>

