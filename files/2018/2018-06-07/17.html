---
date: '2018-06-07'
id: G1994-210518-0001
page: 28151
number: 108
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 4446/2017 IG).
range: Edicto
url: >-
  https://www.xunta.gal/dog/Publicados/2018/20180607/AnuncioG1994-210518-0001_gl.html
---
<p>Eu, M. Socorro Bazarra Varela, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 4446/2017 desta sección, seguido a instancia de Manuel Quiroga Carvajal contra Fogasa, Inversiones Deportivas Orensanas, S.A., Admón. Concursal Fitness Orense, S.L. (Iago Fariñas Valiña), Admón. Concursal Inversiones Deportivas Orensanas (José Manuel Sobrino Ubeira), Complexo Bamio, S.L. sobre incidentes de execución, ditouse a seguinte resolución:</p>
    <p>«Desestimamos o recurso de suplicación interposto por Manuel Quiroga Carvajal fronte ao auto de 10 de novembro de 2016 do Xulgado do Social número 3 de Ourense, ditado nos autos de execución de títulos xudiciais nº 112/2016. Todo iso confirmando a resolución de instancia e sen condena en custas.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia sala do social.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que debe prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37 seguida do catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma á entidade Complexo Bamio, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 14 de maio de 2018</p>
    <footer><p>A letrada da Administración de xustiza</p></footer>

