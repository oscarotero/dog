---
date: '2018-07-30'
id: G0520-230718-0001
page: 35278
number: 144
agency: Axencia Galega da Industria Forestal
section: III. Outras disposicións.
title: >-
  RESOLUCIÓN do 23 de xullo de 2018 pola que se modifica a Resolución do 12 de
  abril de 2018 pola que se establecen as bases reguladoras e se convocan para o
  ano 2018 as axudas aos investimentos en tecnoloxías forestais, procesamento,
  mobilización e comercialización de produtos forestais, cofinanciadas co Fondo
  Europeo Agrícola de Desenvolvemento Rural (Feader) no marco do Programa de
  desenvolvemento rural (PDR) de Galicia 2014-2020 (procedemento IN500A).
range: Resolución
url: >-
  https://www.xunta.gal/dog/Publicados/2018/20180730/AnuncioG0520-230718-0001_gl.html
---
<p>O 27 de abril de 2018 publicouse no Diario Oficial de Galicia a Resolución do 12 de abril de 2018 pola que se establecen as bases reguladoras e se convocan para o ano 2018 as axudas aos investimentos en tecnoloxías forestais, procesamento, mobilización e comercialización de produtos forestais, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020.</p>
    <p>O artigo 29 da dita resolución dispón que as axudas se financiarán con cargo á aplicación orzamentaria 09.A4.741A.770.0, código de proxecto 2018 00009, con 5.446.125 euros para o ano 2018 e 2.723.063 euros para o ano 2019. </p>
    <p>O artigo 28 establece dous prazos de xustificación: 15 de outubro de 2018 para a anualidade de 2018 e 15 de marzo de 2019 para a anualidade de 2019. </p>
    <p>O artigo 26 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, establece que na convocatoria da subvención se deberá indicar a contía máxima da subvencións e a súa distribución por anualidades atendendo o momento en que se prevexa realizar o gasto derivado das subvencións que se concedan. </p>
    <p>O remate da fase inicial de tramitación das solicitudes de axuda determinou a necesidade de modificar a distribución inicialmente aprobada. Esta modificación non supón prexuízo para os beneficiarios e persegue unha maior eficacia e eficiencia na xestión dos recursos dispoñibles.</p>
    <p>En consecuencia, de acordo co mencionado no artigo 26, e para realizar o dito reaxuste de anualidades sen incremento do gasto total da convocatoria e respectando os límites que establece o artigo 58 do Decreto lexislativo 1/1999,</p>
    <h2>RESOLVO:</h2>
    <p>Artigo único. Modificación da Resolución do 12 de abril de 2018 pola que se establecen as bases reguladoras e se convocan para o ano 2018 as axudas aos investimentos en tecnoloxías forestais, procesamento, mobilización e comercialización de produtos forestais, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020 (procedemento IN500A)</p>
    <p>O artigo 29 da Resolución do 12 de abril de 2018 pola que se establecen as bases reguladoras e se convocan para o ano 2018 as axudas aos investimentos en tecnoloxías forestais, procesamento, mobilización e comercialización de produtos forestais, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020 queda redactado como segue:</p>
    <p>Artigo 29. Financiamento</p>
    <p>1. As axudas financiaranse con cargo á aplicación orzamentaria 09.A4.741A.770.0, código de proxecto 2018 00009, con 3.706.400,44 euros para o ano 2018 e 4.462.787,56 euros para o ano 2019. </p>
    <p>2. Este orzamento pódese ver incrementado con remanentes adicionais de acordo coas dispoñibilidades de crédito. En todo caso, as concesións limitaranse ás dispoñibilidades orzamentarias. </p>
    <p>3. A Axencia Galega da Industria Forestal poderá aumentar o orzamento dispoñible para o financiamento desta resolución cando o incremento derive de:</p>
    <p>a) Unha xeración, ampliación ou incorporación de crédito.</p>
    <p>b) A existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>O incremento do crédito queda condicionado á declaración de dispoñibilidade de crédito como consecuencia das circunstancias antes sinaladas e, se é o caso, unha vez aprobada a modificación orzamentaria que proceda.</p>
    <p>4. Estas axudas financiaranse con cargo ao Programa de desenvolvemento rural de Galicia, cunha achega do Feader do 75 %, do Ministerio de Agricultura e Pesca, Alimentación e Medio Ambiente do 7,5 %, e da Xunta de Galicia do 17,5 %.</p>
    <p>Disposición derradeira única. Entrada en vigor</p>
    <p>Esta resolución producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 23 de xullo de 2018</p>
    <footer><p>José Ignacio Lema Piñeiro<br>Director da Axencia Galega da Industria Forestal</p></footer>

