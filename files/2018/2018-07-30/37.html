---
date: '2018-07-30'
id: G0424-290618-0009
page: 35316
number: 144
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 29 xuño de 2018, da Xefatura Territorial de Pontevedra, pola que
  se somete a información pública a petición de autorización administrativa e de
  declaración de utilidade pública, en concreto, dunha instalación eléctrica no
  concello do Porriño (expediente IN407A 2018/321-4).
range: Resolución
url: >-
  https://www.xunta.gal/dog/Publicados/2018/20180730/AnuncioG0424-290618-0009_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita, da instalación eléctrica que se describe:</p>
    <p>Solicitante: Red Eléctrica de España, S.A.U.</p>
    <p>Domicilio social: Paseo del Conde de los Gaitanes, 177. 28109 Alcobendas, Madrid.</p>
    <p>Denominación: LAT 220 kV Atios-Montouto; tramo entre subestación Atios e o apoio T-13 existente.</p>
    <p>Situación: O Porriño.</p>
    <p>Características técnicas: liña de alta tensión a 220 kV estruturada en dous tramos; o primeiro subterráneo, de 500 metros de lonxitude, con orixe na posición intemperie da subestación Atios e final no paso aerosubterráneo no apoio nº 1 e o segundo aéreo, de 3.520 metros, con orixe no apoio nº 1 e final no apoio T-13 existente da LAT Atios-Montouto. </p>
    <p>A instalación está situada no municipio do Porriño.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións por duplicado nesta xefatura territorial, avenida María Victoria Moreno, 43, 36003 Pontevedra, no prazo de trinta días a partir da última publicación ou notificación individual.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Así mesmo, e no mencionado prazo, poderase examinar nesta xefatura territorial o proxecto da instalación.</p>
    <p>Pontevedra, 29 xuño de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>

