---
date: '2018-09-20'
id: G0007-030918-0001
page: 42953
number: 180
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 75/2017).
range: Edicto
url: >-
  https://www.xunta.gal/dog/Publicados/2018/20180920/AnuncioG0007-030918-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 75/2017 deste xulgado do social, seguido por instancia de José Manuel Casas Señarís contra Auditores y Consultores de Eficiencia Energética, S.L., Asesoría Aplicada a la Energía del Noroeste, S.L. (Aaenor, S.L.), Asesoría Moreira Renovables, S.L. (Amore, S.L.) e o Fogasa, sobre ordinario, ditouse a seguinte resolución:</p>
    <p>«Sentenza 379/2018</p>
    <p>En Santiago de Compostela o 31 de xullo de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como procedemento ordinario (en materia de reclamación de cantidades salariais) baixo o número 75/2017, nas cales é parte demandante José Manuel Casas Señarís, asistido pola letrada Sra. Romero Salgado, e son partes codemandadas a mercantil Cre Auditores y Consultores de Eficiencia Energética, S.L., que non comparece ao acto de xuízo a pesar de constar citada en legal forma e tempo en unidade de autos para iso, a mercantil Asesoría Aplicada a la Energía del Noroeste, S.L. (tamén e en diante, Aaenor, S.L.), que non comparece ao acto de xuízo a pesar de constar citada en legal forma e tempo en unidade de autos para iso, a mercantil Asesoría Moreira Renovables, S.L. (tamén e en diante, Amore, S.L.), que non comparece ao acto de xuízo a pesar de constar citada en legal forma e tempo en unidade de autos para iso, e o Fondo de Garantía Salarial (tamén e en diante, Fogasa), que non comparece ao acto de xuízo a pesar de constar citada en legal forma e tempo en unidade de autos para iso, en nome da súa maxestade o rei, veño ditar a presente con base nos seguintes</p>
    <p>Decido que debo ter e teño por desistido parcialmente o agora demandante, José Manuel Casas Señarís, asistido pola letrada Sra. Romero Salgado, fronte ás mercantís Asesoría Aplicada a la Energía del Noroeste, S.L. (tamén Aaenor, S.L.) e Asesoría Moreira Renovables, S.L. (tamén, Amore, S.L.), e mando continuar a tramitación e a resolución do fondo do asunto fronte á mercantil Cre Auditores y Consultores de Eficiencia Energética, S.L., e fronte ao Fondo de Garantía Salarial (tamén Fogasa).</p>
    <p>Que debo estimar integramente e estimo integramente a demanda presentada por José Manuel Casas Señarís, asistido pola letrada Sra. Romero Salgado, fronte á mercantil Cre Auditores y Consultores de Eficiencia Energética, S.L., e fronte ao Fondo de Garantía Salarial (tamén Fogasa), e, en consecuencia, debo condenar e condeno a empresa demandada Cre Auditores y Consultores de Eficiencia Energética, S.L. a aboar a favor do traballador demandante a cantidade de 15.102,36 euros (ex todos os conceptos incluídos na táboa inserida no feito declarado probado terceiro da presente) máis a cantidade que resulte e que se calcule en ulterior fase de execución de sentenza en concepto de xuro legal percibido por demora no pagamento do salario sobre a cantidade de principal que ten na súa totalidade a condición de cantidade salarial ex artigos 26 e 29.3, ambos os dous do Estatuto dos traballadores.</p>
    <p>Todo iso sen prexuízo da responsabilidade que poida corresponder legalmente ao Fondo de Garantía Salarial.</p>
    <p>Notifíquese esta sentenza ás partes interesadas, coa advertencia de que esta non é firme e contra ela cabe interpoñer recurso de suplicación no prazo de cinco días hábiles contados desde o seguinte ao de notificación da presente, logo de consignación do depósito legalmente previsto para recorrer na conta de depósitos e consignacións deste xulgado, todo iso de acordo co disposto no artigo 191.2.g) da nosa Lei reguladora da xurisdición social.</p>
    <p>Así, por esta a miña sentenza, da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mándoo e asínoo.</p>
    <p>A xuíza substituta»</p>
    <p>E para que sirva de notificación en legal forma a Cre Auditores y Consultores de Eficiencia Energética, S.L., Asesoría Aplicada a la Energía del Noroeste, S.L. (Aaenor, S.L.), Asesoría Moreira Renovables, S.L. (Amore, S.L.), en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 3 de setembro de 2018</p>
    <footer><p>A letrada da Administración de xustiza</p></footer>

