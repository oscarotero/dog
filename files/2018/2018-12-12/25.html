---
date: '2018-12-12'
id: G0532-051218-0001
page: 52006
number: 236
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 6 de novembro de 2018, da Dirección Xeral de Calidade Ambiental e
  Cambio Climático, polo que se somete a información pública a solicitude de
  modificación substancial da autorización ambiental integrada outorgada a
  Gestora de Subproductos de Galicia, S.L. para a planta de tratamento de
  subprodutos cárnicos que posúe no concello de Cerceda (A Coruña) (expediente
  2018-IPPC-M-94).
range: Anuncio
url: >-
  https://www.xunta.gal/dog/Publicados/2018/20181212/AnuncioG0532-051218-0001_gl.html
---
<p>Para os efectos previstos no artigo 15.5.a) e no artigo 41 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, de 19 de outubro de 2013), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedarán expostos os documentos titulados:</p>
    <p>– Solicitude de modificación substancial da autorización ambiental integrada (expediente 2018-IPPC-M-94) para a implantación dunha instalación de coincineración (planta de gasificación e combustión) de fariñas de carne e óso de categoría 1, para o aproveitamento do sintegás nos termoxidores actuais</p>
    <p>Proxecto básico</p>
    <p>Queixas-Cerceda (A Coruña)</p>
    <p>Outubro 2018.</p>
    <p>– Solicitude de modificación substancial da autorización ambiental integrada (expediente 2018-IPPC-M-94) para a implantación dunha instalación de coincineración (planta de gasificación e combustión) de fariñas de carne e óso de categoría 1, para o aproveitamento do sintegás nos termoxidores actuais</p>
    <p>Resumo non técnico</p>
    <p>Queixas-Cerceda (A Coruña)</p>
    <p>Outubro 2018.</p>
    <p>– Proxecto técnico e proxecto de explotación para a valorización do residuo de fariñas de carne e óso de categoría 1, mediante instalación dunha planta de coincineración (planta de gasificación e combustión) para o aproveitamento do sintegás nos termoxidores existentes na instalación actual.</p>
    <p>Gestora de Subproductos de Galicia, S.L., lugar de Areosa, s/n, Queixas-Concello de Cerceda.</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que coide oportunas, os documentos poderán consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público.</p>
    <p>– Na páxina web da Consellería de Medio Ambiente, Territorio e Vivenda (http://cmatv.xunta.gal»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 6 de novembro de 2018</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I</h2>
    <h3>Memoria resumo</h3>
    <p>Clave do expediente: 2018-IPPC-M-94.</p>
    <p>Peticionaria: Gestora de Subproductos de Galicia, S.L.</p>
    <p>CIF: B15862667.</p>
    <p>Enderezo social: lugar Areosa, s/n, Queixas, 15186 A Coruña.</p>
    <p>Localización da instalación: lugar Areosa, s/n, Queixas, 15186 A Coruña. Un punto de localización da planta é o definido polas coordenadas UTM (fuso 29, DATUM ETRS89): X: 543550, Y: 4775694. </p>
    <p>Actividade: planta de tratamento de subprodutos cárnicos.</p>
    <p>Descrición da modificación: o proxecto consiste na instalación dunha planta de coincineración de fariñas de carne e óso de categoría 1, para o aproveitamento enerxético das fariñas como combustible. O gas de síntese (syngas), obtido por gasificación das fariñas, introducirase nos oxidadores térmicos actuais aproveitándose o calor nas caldeiras de recuperación instaladas actualmente para xerar o vapor que demandan as plantas de transformación de subprodutos de categorías 1 e 2. A planta de gasificación terá unha superficie construída de 331,5 m2, e irá anexa á actual nave de procesado de subproduto de categoría 1 do complexo industrial.</p>
    <p>O gasificador que se vai instalar terá unha capacidade de 1,3 toneladas/hora e unha potencia térmica total esperada de 10 MWt.</p>
    <p>O titular declara que todas as augas residuais que se poidan xerar no módulo de coincineración serán conducidas á actual planta de transformación de categoría 1, onde irán a un depósito con capacidade para 30 m3 en espera de ser incorporadas ao proceso a través de esterilización, xunto co resto de subprodutos, polo que non se producirán modificacións nas calidades e cantidades de vertido actuais.</p>

