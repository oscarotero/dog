---
date: '2018-08-30'
id: G0424-080818-0005
page: 39659
number: 165
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 7 de agosto de 2018, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Mondoñedo (expediente IN407A 2017/106-2,
  8580 AT).
range: Resolución
url: >-
  https://www.xunta.gal/dog/Publicados/2018/20180830/AnuncioG0424-080818-0005_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a continuación se describe:</p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: PE As Gándaras, r/ Aller Ulloa, Ramón María, 9, 27003 Lugo.</p>
    <p>Denominación: LMT soterrada a CS Tronceda para separación de instalación de compañía da instalación particular.</p>
    <p>Situación: concello de Mondonedo.</p>
    <p>Características técnicas:</p>
    <p>• Tender dous novos circuítos (entrada/saída da LMT Fazouro) de condutor RHZ 240 entre o apoio AP24 da LMT Fazouro e o CS Tronceda proxectado, de 80 m de lonxitude, realizando 8 m de canalización desde o CS ata a arqueta 1. Desmontar as puntas do RHZ 150 existente, que actualmente alimenta a Central de Tronceda, da cabeza do apoio AP24 e tendelas ata o CS Tronceda proxectado (PF-15).</p>
    <p>• Centro de seccionamento do tipo PF-15, de estrutura monobloque, que incorpora tres celas de liña de 24 kV, con illamento e corte en SF6.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310) do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo cas competencias que resultan dos decretos 135/2017 do 28 de decembro, polo que se crea e establece a estrutura orgánica da consellería, y tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción ás ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o conselleiro de Economía, Empleo e Industria no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que estime pertinente o seu dereito.</p>
    <p>Lugo, 7 de agosto de 2018</p>
    <footer><p>Pilar Fernández López<br>Xefa territorial de Lugo</p></footer>

