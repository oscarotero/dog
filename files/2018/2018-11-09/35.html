---
date: '2018-11-09'
id: G0424-291018-0004
page: 48555
number: 214
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 29 de outubro de 2018, da Xefatura Territorial de Pontevedra, polo
  que se dispón a notificación da resolución e do requirimento de pagamento de
  multa en período voluntario do expediente sancionador IN635C 2018/3-4.
range: Anuncio
url: >-
  https://www.xunta.gal/dog/Publicados/2018/20181109/AnuncioG0424-291018-0004_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado que se relaciona no anexo a resolución e o requirimento de pagamento de multa en período voluntario do expediente sancionador por infracción en materia de industria, despois de ser intentada sen éxito a notificación persoal a través do servizo de Correos. Así mesmo, a eficacia desta notificación queda supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>A persoa interesada poderá comparecer nas oficinas da sede da Xefatura Territorial da Consellería de Economía, Emprego e Industria, situadas na avenida María Victoria Moreno, 43, 5º andar, 36003 Pontevedra, das 9.00 ás 14.00 horas, de luns a venres, para o coñecemento íntegro da resolución e a súa constancia xunto coa carta de pagamento.</p>
    <p>Contra a resolución do expediente de referencia, o interesado ou o seu representante dispoñen dun prazo dun mes para interpor recurso potestativo de reposición perante o conselleiro de Economía, Emprego e Industria, ou ben directamente recurso contencioso-administrativo ante os xulgados do contencioso-administrativo competente, contado desde o día seguinte á publicación desta resolución no BOE.</p>
    <p>Comunicáselle que, conforme o disposto na disposición adicional décimo primeira da Lei 7/2005, do 29 de decembro, de orzamentos xerais da Comunidade Autónoma de Galicia para o ano 2006, o prazo de ingreso en período voluntario será o establecido no artigo 62.2 da Lei 58/2003, do 17 de decembro, xeral tributaria.</p>
    <p>O pagamento en período voluntario deberá facerse nos seguintes prazos:</p>
    <p>a) Se a notificación da liquidación se realiza entre os días 1 e 15 de cada mes, desde a data de recepción da notificación ata o día 20 do mes posterior ou, se este non fose hábil, ata o inmediato hábil seguinte.</p>
    <p>b) Se a notificación da liquidación se realiza entre os días 16 e último de cada mes, desde a data de recepción da notificación ata o día cinco do segundo mes posterior ou, se este non fose hábil, ata o inmediato hábil seguinte.</p>
    <p>As débedas non satisfeitas nos períodos citados nos puntos anteriores exixiranse na vía de constrinximento.</p>
    <p>Pontevedra, 29 de outubro de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Expediente de infracción en materia de industria: IN635C 2018/3-4.</p>
    <p>Interesado: Héctor Morais Fernández.</p>
    <p>DNI: 76904522C.</p>
    <p>Acto notificado: resolución de expediente sancionador e carta de pagamento.</p>

