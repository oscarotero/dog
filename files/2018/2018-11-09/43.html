---
date: '2018-11-09'
id: G1096-291018-0011
page: 48567
number: 214
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 8 de outubro de 2018 pola que se notifica a resolución de
  liquidación de xuros de demora derivados do pagamento fraccionado dos xuros de
  demora da primeira multa coercitiva, devolta polo servizo de Correos por
  resultar a persoa destinataria ausente na repartición.
range: Cédula
url: >-
  https://www.xunta.gal/dog/Publicados/2018/20181109/AnuncioG1096-291018-0011_gl.html
---
<p>O director da Axencia de Protección da Legalidade Urbanística, con data do 26 de abril de 2018, ditou resolución de liquidación de xuros de demora derivados do pagamento fraccionado dos xuros de demora da primeira multa coercitiva imposta a Pedro García Justo no expediente P-UL-63.02/06.</p>
    <p>Ao non poder realizarse a notificación persoal da resolución mediante a presente cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a dita resolución por medio dun anuncio publicado no <em>Boletín Oficial del Estado</em>. </p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, fáiselle saber ao interesado que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito prazo a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpor recurso de reposición no prazo dun mes, contado a partir do día seguinte a aquel en que se teña producido a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso de reposición, poderá interpor directamente recurso contencioso-administrativo, no prazo de dous meses desde o día seguinte ao da presente notificación ante o Xulgado do Contencioso-Administrativo de Santiago de Compostela ou ante a circunscrición onde a recorrente teña o seu domicilio, conforme o disposto no artigo 14.1, regra segunda, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao destinatario arriba indicado, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino esta cédula.</p>
    <p>Santiago de Compostela, 8 de outubro de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

