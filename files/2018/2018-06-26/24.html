---
date: '2018-06-26'
id: G0424-140618-0001
page: 30946
number: 121
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 8 de xuño de 2018, da Dirección Xeral de Enerxía e Minas, pola
  que se fai público o Acordo do 7 de xuño de 2018 do Consello da Xunta de
  Galicia polo que se declara de interese especial un proxecto de produción de
  enerxía eléctrica a partir de fontes renovables e a súa infraestrutura de
  evacuación asociada.
range: Resolución
url: >-
  https://www.xunta.gal/dog/Publicados/2018/20180626/AnuncioG0424-140618-0001_gl.html
---
<p>Antecedentes:</p>
    <p>En cumprimento do disposto na disposición adicional primeira da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, o Consello da Xunta de Galicia na súa reunión do 7 de xuño de 2018, acordou declarar de interese especial un proxecto de produción de enerxía eléctrica a partir de fontes renovables e a súa infraestrutura de evacuación asociada. </p>
    <h2>RESOLVO:</h2>
    <p>Publicar no DOG a parte expositiva do Acordo do Consello da Xunta do 7 de xuño de 2018 co texto literal seguinte: </p>
    <p>«Primeiro. Declarar de interese especial o seguinte proxecto de parque eólico e da súa liña de evacuación: Ourol e LAT 132 kV evacuación P.E. Ourol.</p>
    <p>Segundo. Esta declaración terá como efectos a tramitación de forma prioritaria e con carácter de urxencia e a redución á metade dos prazos necesarios na instrución do procedemento da autorización administrativa previa e/ou de construción, así como dos prazos na instrución do procedemento de avaliación ambiental que sexa necesario. Así mesmo, reduciranse á metade os prazos necesarios na tramitación do proxecto sectorial».</p>
    <p>Santiago de Compostela, 8 de xuño de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

