---
date: '2018-06-26'
id: G0427-190618-0005
page: 30927
number: 121
agency: Consellería do Mar
section: IV. Oposicións e concursos.
title: >-
  RESOLUCIÓN do 18 de xuño de 2018 pola que se dá publicidade á convocatoria do
  proceso selectivo para a contratación de persoal laboral temporal de un (1)
  efectivo licenciado/a ou graduado/a en Bioloxía, Ciencias do Mar ou
  Veterinaria, grupo I, categorías 10, 39 ou 05, para proxecto de investigación
  EAPA_458/2016, COCKLES (Interreg-Área Atlántica) no Centro de Investigacións
  Mariñas-Cima (Vilanova de Arousa).
range: Resolución
url: >-
  https://www.xunta.gal/dog/Publicados/2018/20180626/AnuncioG0427-190618-0005_gl.html
---
<p>O Decreto 168/2015, do 13 de novembro, que aproba a estrutura orgánica da Consellería do Mar (DOG nº 221) atribúelle as competencias en materia de investigación mariña que desenvolverá en coordinación coa consellería competente en materia de investigación e desenvolvemento tecnolóxico.</p>
    <p>A Consellería do Mar, dentro da súa estrutura orgánica, conta co Centro de Investigacións Mariñas (en diante Cima) como organismo público de investigación non universitario de Galicia.</p>
    <p>O Cima asume desenvolver parte da investigación do proxecto europeo EAPA_458/2016, COCKLES (Interreg-Área Atlántica) Cooperación para recuperar as pesqueiras de berberecho e os seus servizos de ecosistema na AA.</p>
    <p>En consecuencia, e de acordo co disposto no artigo 30.1.1 e 3 do Estatuto de autonomía de Galicia e en uso das facultades que me confire a Lei 1/1983, do 22 de febreiro, reguladora da Xunta e da súa Presidencia, e demais normativa de aplicación,</p>
    <h2>RESOLVO:</h2>
    <p>Anunciar a convocatoria do proceso selectivo para a contratación de persoal laboral temporal de un (1) efectivo licenciado/a ou graduado/a en Bioloxía, Ciencias do Mar ou Veterinaria grupo I (categorías 10, 39 ou 05), para realizar o proxecto de investigación EAPA_458/2016, COCKLES (Interreg-Área Atlántica) no Centro de Investigacións Mariñas-Cima (Vilanova de Arousa) e aprobar as bases que rexerán o proceso.</p>
    <p>As bases e condicións constan na páxina web da Consellería do Mar http://mar.xunta.gal e nos taboleiros de anuncios da Dirección Xeral de Desenvolvemento Pesqueiro e do Cima.</p>
    <p>Para participar nesta convocatoria os/as interesados/as utilizarán o modelo de solicitude que se inclúe nas bases da convocatoria.</p>
    <p>Santiago de Compostela, 18 de xuño de 2018</p>
    <footer><p>A conselleira do Mar<br>P.D. (Orde do 8.9.2017)<br>María Isabel Concheiro Rodríguez-Segade<br>Secretaria xeral técnica da Consellería do Mar</p></footer>

