---
date: '2018-03-14'
id: G0424-220218-0003
page: 15320
number: 52
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 19 de febreiro de 2018, da Xefatura Territorial de Pontevedra,
  de autorización administrativa e autorización administrativa de construción
  dunha instalación eléctrica no concello de Lalín (expediente IN407A
  2017/564-4).
range: Resolución
url: >-
  https://www.xunta.gal/dog/Publicados/2018/20180314/AnuncioG0424-220218-0003_gl.html
---
<p>Visto o expediente para outorgamento de autorización administrativa e autorización administrativa de construción para a instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: reforzo de varios tramos da LMTA LAL803 Anzo.</p>
    <p>Situación: Lalín.</p>
    <p>Características técnicas:</p>
    <p>LMT aérea a 20 kV con condutor LA-56 estruturada en catro tramos:</p>
    <p>1. 463 metros; orixe: apoio proxectado (APP) C-16/2000 (D32-104) con derivación ao centro de transformación (CT) Castelo; final: APP C-14/2000 (D32-108). </p>
    <p>2. 213 metros; orixe: APP C-16/2000 (D32-116); final: APP C-14/2000 (D32-118) con derivacion na antena ao CT Cancelas. </p>
    <p>3. 54 metros; orixe: APP C-14/2000 (D32-118) con derivacion na antena ao CT Cancelas; final: apoio existente (APE) C-12/2000 (D32-118-1) na derivacion na antena ao CT Cancelas. </p>
    <p>4. 497 metros; orixe: APE 12/2000 (D32-132); final: APE HV-630-13 con derivación ao CT Ervo. </p>
    <p>A instalación está situada en Cadrón, Cangas e Palmou, no concello de Lalín.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico e no capítulo II, do título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que se aproba o procedemento de autorización administrativa de construción (DOG nº 54, do 19 de marzo), esta xefatura territorial resolve:</p>
    <p>Conceder autorización administrativa e autorización administrativa de construción para a dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución poderá interpor recurso de alzada ante o conselleiro de Economía, Emprego e Industria no prazo dun mes contado a partir de día seguinte ao da notificación desta resolución; tamén poderá interpor calquera outro recurso que considere pertinente ao seu dereito.</p>
    <p>Pontevedra, 19 de febreiro de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>

