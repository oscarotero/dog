---
date: '2018-03-14'
id: CA01-060318-0003
page: 15277
number: 52
agency: Consellería de Facenda
section: IV. Oposicións e concursos.
title: >-
  RESOLUCIÓN do 6 de marzo de 2018, da Dirección Xeral da Función Pública, pola
  que se aproban e se fan públicas as listas definitivas de persoas admitidas e
  excluídas do proceso selectivo para o ingreso, pola quenda de promoción
  interna e cambio de categoría, na categoría 001
  (camareiro/a-limpador/a//axudante/a cociña) do grupo V de persoal laboral fixo
  da Xunta de Galicia.
range: Resolución
url: >-
  https://www.xunta.gal/dog/Publicados/2018/20180314/AnuncioCA01-060318-0003_gl.html
---
<p>Por Resolución do 18 de xaneiro de 2018, da Dirección Xeral da Función Pública (<em>Diario Oficial de Galicia</em> núm. 19, do 26 de xaneiro) aprobáronse as listas provisionais de persoas admitidas e excluídas do proceso selectivo para o ingreso, pola quenda de promoción interna e cambio de categoría, na categoría 001 (camareiro/a-limpador/a//axudante/a cociña) do grupo V de persoal laboral fixo da Xunta de Galicia.</p>
    <p>Unha vez transcorrido o prazo establecido para a presentación de reclamacións sobre as listas provisionais, de conformidade co artigo 12 do Regulamento de selección de persoal da Administración da Comunidade Autónoma de Galicia, e coa base I.4.2 das que rexen o proceso selectivo convocado pola Orde do 18 de setembro de 2017 (<em>Diario Oficial de Galicia</em> núm. 182, do 25 de setembro), esta dirección xeral</p>
    <p class="dog-titulo">RESOLVE:</p>
    <p>Aprobar as listas definitivas de persoas admitidas e excluídas do proceso selectivo para o ingreso, pola quenda de promoción interna e cambio de categoría, na categoría 001 (camareiro/a-limpador/a//axudante/a cociña) do grupo V de persoal laboral fixo da Xunta de Galicia.</p>
    <p>A lista definitiva de persoas aspirantes admitidas poderase consultar no portal web corporativo funcionpublica.xunta.gal.</p>
    <p>A lista de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolverá de oficio o importe ingresado en concepto de dereitos de exame a aquelas persoas aspirantes definitivamente excluídas que, de acordo coa base I.3, realizaron o pagamento con certificado dixital ou DNI electrónico ou ben fixeron constar na súa solicitude o número de conta para estes efectos. Para a devolución do importe ingresado por aquelas outras persoas aspirantes que non fixeron constar eses datos e figuren nesta resolución como excluídas, será necesaria a presentación dun escrito no cal a persoa interesada faga constar o número de conta (24 díxitos), a entidade bancaria e a localidade desta ou dun certificado expedido pola entidade en que figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no <em>Diario Oficial de Galicia</em>. </p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso das persoas aspirantes admitidas provisional ou definitivamente. </p>
    <p>Contra esta resolución poderase interpoñer recurso potestativo de reposición ante o conselleiro de Facenda, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 6 de marzo de 2018</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO <br>Relación de persoas aspirantes excluídas</h2>
    <p>Acceso xeral.</p>
    <table>
     <thead>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Agulleiro Romero, Rosa María</td>
       <td>76360790P</td>
       <td>20, 96</td>
      </tr>
      <tr>
       <td>Álvarez Antonio, María Rosario</td>
       <td>37772187T</td>
       <td>20, 96</td>
      </tr>
      <tr>
       <td>Díaz Caamaño, Mirian</td>
       <td>78801065Y</td>
       <td>17, 20, 58, 96</td>
      </tr>
      <tr>
       <td>Fernández González, María Teresa</td>
       <td>76866860D</td>
       <td>20, 96</td>
      </tr>
      <tr>
       <td>García Feal, María Mar</td>
       <td>32653068Z</td>
       <td>96</td>
      </tr>
      <tr>
       <td>Italiani Fernández, Marta</td>
       <td>36101795Y</td>
       <td>96</td>
      </tr>
      <tr>
       <td>Jato Puentes, Belén</td>
       <td>33314567X</td>
       <td>17, 20, 58, 96</td>
      </tr>
      <tr>
       <td>Martínez Fraga, Ana María</td>
       <td>47356064F</td>
       <td>96</td>
      </tr>
      <tr>
       <td>Pinto Lamas, María Gracinda</td>
       <td>09433259Q</td>
       <td>16, 96</td>
      </tr>
      <tr>
       <td>Rodríguez López, Daniel</td>
       <td>41007138R</td>
       <td>20, 96</td>
      </tr>
      <tr>
       <td>Sánchez García, Amparo</td>
       <td>32628020J</td>
       <td>20, 96</td>
      </tr>
     </tbody>
    </table>
    <table>
     <tbody>
      <tr>
       <td>Código</td>
       <td>Descrición</td>
      </tr>
      <tr>
       <td>16</td>
       <td>Documento xustificativo exención taxas non presentado</td>
      </tr>
      <tr>
       <td>17</td>
       <td>Documento xustificativo demandante emprego 6 meses antes convocatoria non presentado</td>
      </tr>
      <tr>
       <td>20</td>
       <td>Taxas non aboadas</td>
      </tr>
      <tr>
       <td>58</td>
       <td>Documento xustificativo de non percibir prestación ou subsidio de desemprego non presentado</td>
      </tr>
      <tr>
       <td>96</td>
       <td>Non ser persoal laboral fixo</td>
      </tr>
     </tbody>
    </table>

