---
date: '2018-03-14'
id: G0244-020318-0005
page: 15187
number: 52
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 16 de febreiro de 2018, da Dirección Xeral de Administración
  Local, pola que se dá publicidade ao Acordo do Consello da Xunta do 1 de
  febreiro de 2018 polo que se autoriza a Deputación Provincial de Ourense para
  a prestación de servizos mínimos no Concello dos Blancos.
range: Resolución
url: >-
  https://www.xunta.gal/dog/Publicados/2018/20180314/AnuncioG0244-020318-0005_gl.html
---
<p>Adoptado Acordo polo Consello da Xunta en sesión do día 1 de febreiro de 2018,</p>
    <p class="dog-titulo">RESOLVO:</p>
    <p>Dar publicidade ao Acordo do Consello da Xunta do 1 de febreiro de 2018 que a seguir se transcribe:</p>
    <p>«Vista a proposta xustificada da Deputación Provincial de Ourense e a documentación que xunta, así como a conformidade do Concello dos Blancos manifestada no Pleno do 20 de decembro de 2017, acórdase autorizar a Deputación Provincial de Ourense para que asuma a prestación dos seguintes servizos mínimos obrigatorios de competencia do Concello dos Blancos:</p>
    <p>Abastecemento domiciliario de auga potable.</p>
    <p>Saneamento.</p>
    <p>Pavimentación de vías públicas e acceso a núcleos de poboación.</p>
    <p>Iluminación pública.</p>
    <p>A asunción dos servizos terá efecto a partir do día seguinte ao da publicación deste acordo no <em>Diario Oficial de Galicia</em> por un prazo inicial de dous anos. Non obstante, a Deputación Provincial de Ourense poderá propoñer a prórroga sucesiva da asunción dos servizos para períodos de dous anos durante o período de vixencia do plan axuste do Concello dos Blancos no caso de que subsistan as causas que a motivaron e non existan fórmulas alternativas para garantir a prestación dos servizos no marco do plan de axuste».</p>
    <p>Santiago de Compostela, 16 de febreiro de 2018</p>
    <footer><p>Marta Fernández-Tapias Núñez<br>Directora xeral de Administración Local</p></footer>

