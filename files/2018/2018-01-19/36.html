---
date: '2018-01-19'
id: G0007-121217-0001
page: 4383
number: 14
agency: Xulgado do Social número 3 de Santiago de Compostela
section: V. Administración de xustiza.
title: EDICTO (158/2017).
range: Edicto
url: >-
  https://www.xunta.gal/dog/Publicados/2018/20180119/AnuncioG0007-121217-0001_gl.html
---
<p>ETX. Execución de títulos xudiciais 158/2017</p>
    <p>Procedemento de orixe: ordinario 767/2015</p>
    <p>Demandante: Fabián Gegunde Mosquera</p>
    <p>Avogada: María Sol Romero Salgado</p>
    <p>Demandados: Fogasa, Irmandade TV</p>
    <p>Avogado/a: letrado/a de Fogasa</p>
    <p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais 158/2017 deste xulgado do social, seguido por instancia de Fabián Gegunde Mosquera contra a empresa Irmandade TV, S.L., sobre reclamación de cantidade, se ditou Decreto do 11 de decembro de 2017 cuxa parte dispositiva é do teor literal seguinte:</p>
    <p>«Parte dispositiva</p>
    <p>Acordo:</p>
    <p>a) Declarar a executada, Irmandade TV, en situación de insolvencia parcial por importe de 2.546,55 euros en concepto de principal (1.693,04 euros de principal + 853,51 euros de xuros de mora) máis 584,60 euros que provisionalmente se orzan para xuros, gastos e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución se no sucesivo se coñecen novos bens do executado.</p>
    <p>c) Proceder á súa inscrición no rexistro correspondente.</p>
    <p>d) Levar o orixinal ao libro de decretos e deixar testemuño nestas actuacións.</p>
    <p>Notifíqueselles ás partes e a Irmandade TV, por medio de edictos no <em>Diario Oficial de Galicia</em>, e fágaselles saber que, en aplicación do mandato contido no artigo 53.2 da Lei reguladora da xurisdición social (LXS), no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións tentadas neles sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Contra esta resolución cabe recurso directo de revisión que se deberá interpor ante este órgano xudicial no prazo de tres días hábiles. Se o recorrente non ten a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para interpor recurso, na conta de consignacións do Xulgado do Social número 3 aberta en Banco de Santander, conta nº 5076 0000 64 0158 17. Se o ingreso se fai mediante transferencia bancaria, deberase ingresar na conta número 000493569920005001274 e no campo “Concepto” deberá indicar o número de conta 5076 0000 64 0158 17. Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, e indicar no campo “Observacións” a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>A letrada da Administración de xustiza»</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial. </p>
    <p>Para que sirva de notificación a Irmandade TV, S.L., expido este edicto. </p>
    <p>Santiago de Compostela, 11 de decembro de 2017</p>
    <footer><p>A letrada da Administración de xustiza</p></footer>

