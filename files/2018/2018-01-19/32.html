---
date: '2018-01-19'
id: G0023-121217-0001
page: 4374
number: 14
agency: Xulgado do Social número 4 de Pontevedra
section: V. Administración de xustiza.
title: EDICTO (229/2017).
range: Edicto
url: >-
  https://www.xunta.gal/dog/Publicados/2018/20180119/AnuncioG0023-121217-0001_gl.html
---
<p>Eu, Alberto López Luengo, letrado da Administración de xustiza do Xulgado do Social número 4 de Pontevedra, fago saber que no procedemento ordinario 229/2017 deste xulgado do social, seguido por instancia de Jamal Belhad contra a empresa Fondo de Garantía Salarial, Excavaciones y Canalizaciones del Noroeste, S.L., sobre ordinario, se ditou a seguinte resolución cuxa parte dispositiva se achega:</p>
    <p>Decido:</p>
    <p>Estimando a demanda interposta por Jamal Belhad fronte á empresa Excavaciones y Canalizaciones del Noroeste, S.L. condeno a demandada a que aboe ao demandante a cantidade de 3.738,85 euros, máis o 10 % en concepto de xuros por demora.</p>
    <p>Con intervención do Fogasa.</p>
    <p>Contra a presente resolución cabe interpoñer recurso de suplicación ante a Sala do Social do Tribunal Superior de Xustiza de Galicia, conforme establecen os artigos 191 e seguintes a Lei reguladora da xurisdición social, debendo anunciarse dentro dos cinco días seguintes ao da notificación desta sentenza, debendo de consignar a recorrente, coa interposición do recurso e coas excepcións previstas no artigo 229 do texto citado, a suma de 300 euros na conta que este xulgado ten aberta na oficina principal de Banesto, desta cidade, baixo a denominación Depósitos e Consignacións, co número 5081, especificando a clave 65 ao tratarse dun recurso de suplicación.</p>
    <p>Así mesmo, e coa excepción prevista no artigo 230 do texto mencionado, será indispensable acreditar no momento do anuncio do recurso, ter consignado na conta anteriormente citada, a cantidade obxecto de condena, ben que se pode proceder a asegurar a suma por medio de aval bancario, con responsabilidade do avalista.</p>
    <p>Así por esta sentenza, o pronuncio, o mando e o asino.</p>
    <p>E para que sirva de notificación en legal forma a Excavaciones y Canalizaciones del Noroeste, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de localización.</p>
    <p>Pontevedra, 11 de decembro de 2017</p>
    <footer><p>O letrado da Administración de xustiza</p></footer>

