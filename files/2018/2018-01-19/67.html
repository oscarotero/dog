---
date: '2018-01-19'
id: C141-020118-0001
page: 4454
number: 14
agency: Portos de Galicia
section: VI. Anuncios. a) Administración autonómica.
title: >-
  CÉDULA do 19 de decembro de 2017 pola que se notifica a resolución do
  expediente de caducidade de autorización de atracada número P4-23B nas
  instalacións para a náutica recreativa do porto de Ribadeo.
range: Cédula
url: >-
  https://www.xunta.gal/dog/Publicados/2018/20180119/AnuncioC141-020118-0001_gl.html
---
<p>Con data do 1 de decembro de 2017, o presidente de Portos de Galicia, ao abeiro do establecido no artigo 40.2.a) do Decreto 130/2013 (DOG núm. 153, do 12 de agosto), polo que se regula a explotación dos portos deportivos e das zonas portuarias de uso náutico deportivo de competencia da Comunidade Autónoma de Galicia, resolveu declarar a caducidade da autorización temporal de atracada que se cita con anterioridade, da que é titular Gervasio Cao Expósito. </p>
    <p>Intentada a notificación no enderezo que consta no expediente, e non sendo posible a súa práctica, de conformidade co disposto nos artigos 44 e 46 da Lei 39/2015 (BOE núm. 236, do 2 de outubro), do procedemento administrativo común das administracións públicas, notifícase mediante a publicación no <em>Boletín Oficial del Estado</em>.</p>
    <p>Así mesmo, este anuncio se publicará no <em>Diario Oficial de Galicia</em>, ben que, a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>A resolución emítese pola concorrencia da causa de caducidade prevista no artigo 40.1.b) do Decreto 130/2013, por estar pendentes de aboamento as liquidacións da taxa portuaria X-5, embarcacións deportivas e de lecer, correspondentes ao exercicio do ano 2015, e os tres primeiros trimestres do ano 2016.</p>
    <p>A caducidade determina a extinción da autorización, a prohibición de uso da praza de atracada, e a obriga de retirar de ser o caso, e baixo a advertencia de execución subsidiaria, a embarcación da instalación.</p>
    <p>A presente resolución esgota a vía administrativa, e contra esta, poderase interpor recurso contencioso-administrativo nun prazo de 2 meses contado desde o día seguinte ao da súa publicación no <em>Boletín Oficial del Estado</em>, perante o Xulgado do Contencioso-Administrativo de Santiago de Compostela que corresponda, ou recurso potestativo de reposición perante esta Presidencia de Portos de Galicia, no prazo dun mes contado desde a mesma data.</p>
    <p>Santiago de Compostela, 19 de decembro de 2017</p>
    <footer><p>José Juan Durán Hermida<br>Presidente de Portos de Galicia</p></footer>

