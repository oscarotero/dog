---
date: '2018-01-15'
id: G0164-030118-0002
page: 2544
number: 10
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 28 de decembro de 2017 pola que se autoriza o cambio de denominación
  do centro de ensinanzas deportivas Pontillón do Castro, de Verducido, do
  concello de Pontevedra.
range: Orde
url: >-
  https://www.xunta.gal/dog/Publicados/2018/20180115/AnuncioG0164-030118-0002_gl.html
---
<p>O representante da Federación Galega de Piragüismo solicita o cambio da denominación específica do centro de ensinanzas deportivas Pontillón do Castro, de Verducido-Pontevedra, para pasar a denominarse Jesús Morlán Fariña.</p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril e do 23 de abril de 2004, nas que se determinan o procedemento de autorización e os requisitos mínimos dos espazos administrativos e docentes xenéricos cos que deben contar estes centros.</p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación de ensinanzas</p>
    <p>Autorizar o cambio da denominación específica do centro autorizado de ensinanzas deportivas (CAD) Pontillón do Castro pasando a denominarse Jesús Morlán Fariña, código do centro: 36024975, con domicilio na rúa Gavián, s/n de Verducido, do concello de Pontevedra.</p>
    <p>Artigo 2. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de decembro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

