---
date: '2018-05-21'
id: G0164-110518-0002
page: 24989
number: 95
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  EXTRACTO da Orde do 9 de maio de 2018 pola que se regula a participación no
  fondo solidario de libros de texto e se convocan axudas para adquirir libros
  de texto e material escolar destinadas ao alumnado matriculado en educación
  primaria, educación secundaria obrigatoria e educación especial en centros
  docentes sostidos con fondos públicos, para o curso escolar 2018/19.
range: Orde
url: >-
  https://www.xunta.gal/dog/Publicados/2018/20180521/AnuncioG0164-110518-0002_gl.html
---
<p>BDNS (Identif.): 398882.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións<br>(http://www.pap.minhap.gob.es/bdnstrans/index):</p>
    <p>Primeiro. <em>Beneficiarias</em></p>
    <p>Aquelas familias con alumnado matriculado en centros docentes da Comunidade Autónoma de Galicia sostidos con fondos públicos nas modalidades de gratuidade solidaria que se relacionan a seguir:</p>
    <p>Fondo solidario de libros de texto do alumnado matriculado en 3º, 4º, 5º e 6º de EP, e en 1º, 2º, 3º e 4º de ESO.</p>
    <p>Axudas para adquirir libros de texto destinadas ao alumnado matriculado en 1º e 2º de EP, e en EE, así como as axudas que pode recibir o alumnado incluído na disposición adicional primeira da orde.</p>
    <p>Axudas para material escolar destinadas ao alumnado matriculado en EP, ESO e EE.</p>
    <p>Segundo. <em>Obxecto</em></p>
    <p>As distintas modalidades de axudas teñen como obxecto apoiar as familias con menos ingresos para dispoñer dos libros de texto e material escolar.</p>
    <p>Terceiro. <em>Bases reguladoras</em></p>
    <p>Orde do 9 de maio de 2018 pola que se regula a participación no fondo solidario de libros de texto e se convocan axudas para adquirir libros de texto e material escolar destinadas ao alumnado matriculado en educación primaria, educación secundaria obrigatoria e educación especial en centros docentes sostidos con fondos públicos, para o curso escolar 2018/19.</p>
    <p>Cuarto. <em>Importe</em></p>
    <p>Fondo solidario de libros de texto: 130.000 alumnos beneficiarios, cunha dotación total de 2.300.000,00 euros para o ano 2018 e de 300.000,00 euros para o ano 2019. </p>
    <p>Axudas libros de texto: 33.024 alumnos beneficiarios, cunha dotación total de 4.200.000,00 euros para o ano 2018 e de 400.000,00 euros para o ano 2019. Esta actuación está cofinanciada polo Ministerio de Educación, Cultura e Deporte.</p>
    <p>Material escolar: 100.000 alumnos beneficiarios, cunha dotación total de 5.000.000,00 de euros para o ano 2018 e de 400.000,00 euros para o ano 2019.</p>
    <p>Quinto. <em>Prazo de presentación de solicitudes</em></p>
    <p>Iniciarase o día seguinte ao da publicación desta orde no <em>Diario Oficial de Galicia</em> e rematará o día 22 de xuño de 2018. O alumnado que se incorpore ao centro docente fóra deste prazo disporá dun mes contado a partir do día seguinte ao da formalización da matrícula. Non se poderán presentar solicitudes despois do 31 de marzo de 2019.</p>
    <p>Santiago de Compostela, 9 de maio de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

