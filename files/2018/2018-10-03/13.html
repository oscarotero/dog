---
date: '2018-10-03'
id: G0164-260918-0005
page: 44693
number: 189
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 18 de setembro de 2018 pola que se nomean funcionarios ou funcionarias
  en prácticas as persoas que superaron o procedemento de acceso ao corpo de
  catedráticos de música e artes escénicas, nas especialidades vinculadas ás
  ensinanzas superiores de música, convocado pola Orde do 20 de marzo de 2018
  (Diario Oficial de Galicia do 16 de abril).
range: Orde
url: >-
  https://www.xunta.gal/dog/Publicados/2018/20181003/AnuncioG0164-260918-0005_gl.html
---
<p>Mediante Orde do 20 de marzo de 2018 (DOG do 16 de abril) convocouse un procedemento de acceso ao corpo de catedráticos de música e artes escénicas, nas especialidades vinculadas ás ensinanzas superiores de música.</p>
    <p>Mediante unha Resolución da Dirección Xeral de Centros e Recursos Humanos da Consellería de Cultura, Educación e Ordenación Universitaria do 4 de setembro de 2018 (DOG do 18 de setembro) fíxose pública a relación de aspirantes que superaron o procedemento selectivo de acceso ao corpo de catedráticos de música e artes escénicas, nas especialidades vinculadas ás ensinanzas superiores de música, ordenados por especialidade e número de orde.</p>
    <p>Mediante unha Resolución do 5 de setembro de 2018, da Dirección Xeral de Centros e Recursos Humanos, adxudicáronse definitivamente os destinos provisionais para o curso académico 2018/19 entre o persoal docente pertencente ao corpo de catedráticos de música e artes escénicas.</p>
    <p>Existindo vacantes dotadas orzamentariamente, procede nomear funcionarios ou funcionarias en prácticas as persoas opositoras que foron destinadas a aquelas.</p>
    <p>Na súa virtude, a Consellería de Cultura, Educación e Ordenación Universitaria</p>
    <h2>DISPÓN:</h2>
    <p>Primeiro. Nomear funcionarios ou funcionarias en prácticas do corpo de catedráticos de música e artes escénicas as persoas aspirantes que se relacionan no anexo da Resolución do 5 de setembro de 2018, da Dirección Xeral de Centros e Recursos Humanos, pola que se adxudican definitivamente os destinos provisionais para o curso académico 2018/19 entre o persoal docente pertencente ao corpo de catedráticos de música e artes escénicas.</p>
    <p>Segundo. O nomeamento como funcionario ou funcionaria en prácticas producirá efectos económicos e administrativos desde o 1 de setembro de 2018.</p>
    <p>Terceiro. Segundo se indica no punto terceiro da citada Resolución da Dirección Xeral de Centros e Recursos Humanos da Consellería de Cultura, Educación e Ordenación Universitaria do 4 de setembro de 2018, de conformidade co establecido no artigo 39.4 do Real decreto 276/2007, do 23 de febreiro, modificado polo Real decreto 84/2018, do 23 de febreiro, as persoas que accedan por este procedemento estarán exentas da realización da fase de prácticas. </p>
    <p>Cuarto. A Dirección Xeral de Centros e Recursos Humanos adoptará todas as medidas e ditará as instrucións que coide oportunas para o desenvolvemento da presente orde.</p>
    <p>Santiago de Compostela, 18 de setembro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

