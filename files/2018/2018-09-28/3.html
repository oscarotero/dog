---
date: '2018-09-28'
id: G0424-240918-0001
page: 43794
number: 186
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 24 de setembro de 2018 pola que se establecen condicións de
  xustificación e pagamento das axudas destinadas á reparación dos danos en
  establecementos comerciais, mercantís e industriais afectados polos incendios
  que se produciron en Galicia durante o mes de outubro do ano 2017 no ámbito da
  competencia desta consellería.
range: Orde
url: >-
  https://www.xunta.gal/dog/Publicados/2018/20180928/AnuncioG0424-240918-0001_gl.html
---
<p>O día 30 de outubro de 2017 publicouse no<em> Diario Oficial de Galicia</em>,<em> </em>núm. 206 a Orde conxunta do 27 de outubro de 2017 mediante a cal se establecen as bases reguladoras e a convocatoria de axudas previstas polo Decreto 102/2017, do 19 de outubro, de medidas urxentes de axuda para a reparación de danos causados polos incendios que se produciron en Galicia durante o mes de outubro do ano 2017.</p>
    <p>Dado que a Orde conxunta deriva do Decreto 102/2017, do 19 de outubro, de medidas urxentes de axuda para a reparación de danos causados polos incendios que se produciron en Galicia durante o mes de outubro de 2017, e que a disposición derradeira primeira do decreto habilita os distintos titulares das consellerías e das entidades do sector público para que, no ámbito das súas competencias, diten as disposicións necesarias para o desenvolvemento deste decreto adoptando as medidas para a súa aplicación, corresponde á Consellería de Economía, Emprego e Industria a aprobación de condicións de xustificación e pagamento das axudas concedidas ao abeiro do capítulo VI da citada Orde conxunta do 27 de outubro de 2017, establecendo medidas coherentes co resto da orde conxunta.</p>
    <p>Á vista do anteriormente exposto, e de conformidade co establecido no artigo 38.4 da Lei 16/2010, do 17 de decembro, de organización e funcionamento da Administración xeral e do sector público de Galicia, de conformidade co previsto no artigo 30.1.3 do Estatuto de autonomía de Galicia e no uso das facultades que me confiren os artigos 7, 14 e 20 da Lei 9/2007, do 13 de xuño, de subvencións de Galicia,</p>
    <h2>DISPOÑO:</h2>
    <p>Artigo único</p>
    <p>Xustificación e pagamento das axudas concedidas pola Consellería de Economía, Emprego e Industria para a reparación de danos causados polos incendios que se produciron en Galicia durante o mes de outubro do ano 2017.</p>
    <p>As axudas concedidas pola Consellería de Economía, Emprego e Industria para a reparación de danos causados polos incendios que se produciron en Galicia durante o mes de outubro do ano 2017 xustificaranse de conformidade co establecido no capítulo VI da Orde conxunta do 27 de outubro de 2017 mediante a cal se establecen as bases reguladoras e a convocatoria de axudas previstas polo Decreto 102/2017, do 19 de outubro, de medidas urxentes de axuda para a reparación de danos causados polos incendios que se produciron en Galicia durante o mes de outubro do ano 2017.</p>
    <p>O fin do prazo de execución establecido nas bases terceira e novena do capítulo VI da devandita Orde conxunta do 27 de outubro de 2017, prorrógase ata o 1 de abril de 2019 e o do prazo para presentar a documentación xustificativa establecido na base novena ata o 30 de abril de 2019.</p>
    <p>O crédito dispoñible terá a seguinte distribución plurianual: </p>
    <table>
     <tbody>
      <tr>
       <td>Partida orzamentaria</td>
       <td>Ano 2018</td>
       <td>Ano 2019</td>
      </tr>
      <tr>
       <td>09.A1-741A-7706</td>
       <td>2.000.000 €</td>
       <td>1.000.000 €</td>
      </tr>
     </tbody>
    </table>
    <p>Disposición derradeira. <em>Entrada en vigor</em></p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 24 de setembro de 2018</p>
    <footer><p>Francisco José Conde López<br>Conselleiro de Economía, Emprego e Industria</p></footer>

