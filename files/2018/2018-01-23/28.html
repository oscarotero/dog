---
date: '2018-01-23'
id: G2410-201217-0001
page: 5062
number: 16
agency: Xulgado do Social número 1 de Santiago de Compostela
section: V. Administración de xustiza.
title: EDICTO (765/2015).
range: Edicto
url: >-
  https://www.xunta.gal/dog/Publicados/2018/20180123/AnuncioG2410-201217-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 765/2015 deste xulgado do social, seguido por instancia de Mateo Vicente Lestón contra Irmandade TV, S.L. e o Fogasa, sobre ordinario, ditouse a seguinte resolución cuxa resolución expresa:</p>
    <p>«Que, estimando integramente a demanda interposta por Mateo Vicente Lestón, contra Irmandade TV, S.L., debo declarar e declaro que a relación que uniu o demandante coa mercantil demandada no período de 1.2.2015 a 23.7.2015 é relación laboral indefinida e debo condenar e condeno a mercantil demandada a aboarlle ao demandante a cantidade de 4.992,51 euros polos conceptos indicados no feito probado sétimo desta sentenza, incrementada cos xuros previstos no artigo 29.3 do ET desde a data de presentación da papeleta de conciliación ata a presente resolución e os do artigo 576 da LAC a partir da presente resolución.</p>
    <p>No que atinxe á responsabilidade do Fogasa non procede a súa condena nesta instancia e debe observarse o que resulte conforme a aplicación do artigo 33 do ET.</p>
    <p>Notifíquese ás partes a presente resolución facéndolles saber que fronte a ela cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Irmandade TV, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de decembro de 2017</p>
    <footer><p>A letrada da Administración de xustiza</p></footer>

