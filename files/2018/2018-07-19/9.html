---
date: '2018-07-19'
id: G0164-100718-0004
page: 34147
number: 138
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  RESOLUCIÓN do 10 de xullo de 2018, da Xefatura Territorial de Pontevedra, pola
  que se resolve o concurso público de méritos entre persoal funcionario de
  carreira dos corpos docentes que imparten ensinanzas reguladas na Lei orgánica
  2/2006, do 3 de maio, de educación, para cubrir a dirección do Centro
  Residencial Docente de Vigo.
range: Resolución
url: >-
  https://www.xunta.gal/dog/Publicados/2018/20180719/AnuncioG0164-100718-0004_gl.html
---
<p>Tras a convocatoria, por Orde do 5 de abril de 2018 (DOG nº 81, do 26 de abril), do concurso público de méritos para adxudicar, en comisión de servizos, a dirección do Centro Residencial Docente de Vigo, de conformidade co establecido no artigo 6 da dita orde,</p>
    <h2>RESOLVO:</h2>
    <p>Primeiro. Adxudicar, en comisión de servizos, de acordo coa proposta da comisión de selección, o posto de directora do Centro Residencial Docente de Vigo a Mª Montserrat Vaqueiro Romero.</p>
    <p>Segundo. Nomear a Mª Montserrat Vaqueiro Romero directora do Centro Residencial Docente de Vigo, no uso das atribucións conferidas polo artigo 10 do Decreto 93/1989, do 8 de marzo, modificado parcialmente polo Decreto 52/2006, do 30 de marzo (DOG nº 64, do 31 de marzo).</p>
    <p>Terceiro. Este nomeamento terá efectos económicos e administrativos do 1 de setembro de 2018.</p>
    <p>Cuarto. Contra esta resolución, que non pon fin á vía administrativa, as persoas interesadas poderán interpoñer o recurso de alzada ante o director xeral de centros e Recursos Humanos da Consellería de Cultura, Educación e Ordenación Universitaria, no prazo dun mes, que se contará a partir do día seguinte ao da publicación desta resolución, de conformidade co establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 10 de xullo de 2018</p>
    <footer><p>César A. Pérez Ares<br>Xefe territorial de Pontevedra</p></footer>

