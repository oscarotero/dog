---
date: '2018-07-19'
id: G0426-160718-0001
page: 34139
number: 138
agency: Consellería do Medio Rural
section: III. Outras disposicións.
title: >-
  ORDE do 17 de xullo de 2018 pola que se amplía a dotación orzamentaria da Orde
  do 18 de decembro de 2017 pola que se establecen as bases reguladoras das
  axudas para os investimentos en transformación e comercialización de produtos
  agrarios do período 2014-2020, cofinanciadas polo Fondo Europeo Agrícola de
  Desenvolvemento Rural (Feader), e se convocan para o exercicio orzamentario de
  2018.
range: Orde
url: >-
  https://www.xunta.gal/dog/Publicados/2018/20180719/AnuncioG0426-160718-0001_gl.html
---
<p>A Orde do 18 de decembro de 2017 (publicada no DOG do 12 de xaneiro de 2018), establece as bases reguladoras das axudas para os investimentos en transformación e comercialización de produtos agrarios do período 2014-2020 cofinanciadas polo Fondo Europeo Agrícola de Desenvolvemento Rural (Feader), e convoca as do exercicio orzamentario de 2018.</p>
    <p>No seu artigo 26, «Financiamento», relativo ao financiamento destas axudas, detállase a aplicación orzamentaria utilizada, así como o importe económico previsto para cada un dos exercicios orzamentarios establecidos. Neste artigo sinálase, ademais, que os importes indicados se poderán incrementar nos supostos previstos no artigo 31.2 da Lei 9/2007, do 13 de xuño, de subvencións de Galicia.</p>
    <p>A existencia de remanentes doutras convocatorias permite a ampliación dos fondos inicialmente previstos e é, ademais, necesaria esta ampliación á vista das solicitudes de axuda presentadas.</p>
    <p>En consecuencia, de acordo co disposto no artigo 30.I.3 do Estatuto de autonomía de Galicia, e no uso das facultades que me confire a Lei 9/2007, do 13 de xuño, de subvencións de Galicia,</p>
    <h2>DISPOÑO:</h2>
    <p>Artigo único</p>
    <p>Amplíase a dotación orzamentaria que se establece na Orde do 18 de decembro de 2017 pola que se establecen as bases reguladoras das axudas para os investimentos en transformación e comercialización de produtos agrarios do período 2014-2020 cofinanciadas polo Fondo Europeo Agrícola de Desenvolvemento Rural (Feader), e se convocan para o exercicio orzamentario de 2018, nos seguintes importes:</p>
    <table>
     <tbody>
      <tr>
       <td>Concepto orzamentario</td>
       <td>Código de proxecto</td>
       <td>Anualidade 2018 (€)</td>
       <td>Anualidade 2019 (€)</td>
       <td>Anualidade 2020 (€)</td>
      </tr>
      <tr>
       <td>13.03.741A.770.0</td>
       <td>201600195</td>
       <td>2.200.000,00</td>
       <td>0,00</td>
       <td>1.000.000,00</td>
      </tr>
     </tbody>
    </table>
    <p>Conforme iso, a dotación orzamentaria total para o financiamento desta orde é a seguinte:</p>
    <table>
     <tbody>
      <tr>
       <td>Concepto orzamentario</td>
       <td>Código de proxecto</td>
       <td>Anualidade 2018 (€)</td>
       <td>Anualidade 2019 (€)</td>
       <td>Anualidade 2020 (€)</td>
      </tr>
      <tr>
       <td>13.03.741A.770.0</td>
       <td>201600195</td>
       <td>13.806.000,00</td>
       <td>14.501.000,00</td>
       <td>4.000.000,00</td>
      </tr>
     </tbody>
    </table>
    <p>Disposición adicional única</p>
    <p>Esta modificación orzamentaria non afecta o prazo que se establece para a presentación de solicitudes de axuda na dita Orde do 18 de decembro de 2017.</p>
    <p>Disposición derradeira primeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Disposición derradeira segunda</p>
    <p>Contra esta orde, que pon fin á vía administrativa, poderase recorrer potestativamente en reposición no prazo dun mes desde a súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, ou poderase impugnala directamente, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, segundo o disposto no artigo 46.1 da Lei 29/1998, do 13 de xullo, reguladora da xurisdición contencioso-administrativa, contados partir do día seguinte ao da súa publicación.</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 17 de xullo de 2018</p>
    <footer><p>Ángeles Vázquez Mejuto<br>Conselleira do Medio Rural</p></footer>

