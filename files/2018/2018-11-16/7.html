---
date: '2018-11-16'
id: G0528-081118-0003
page: 49233
number: 219
agency: Axencia Galega da Calidade Alimentaria
section: III. Outras disposicións.
title: >-
  RESOLUCIÓN do 7 de novembro de 2018 pola que se dá publicidade ás subvencións
  concedidas ao abeiro da Orde do 17 de xullo de 2017 pola que se establecen as
  bases reguladoras da concesión, en réxime de concorrencia competitiva, de
  axudas para o apoio de proxectos piloto para o desenvolvemento de novos
  produtos, prácticas, procesos e tecnoloxías no ámbito agroforestal,
  cofinanciadas co Fondo Europeo Agrícola de Desenvolvemento Rural (Feader) no
  marco do Programa de desenvolvemento rural (PDR) de Galicia 2014-2020, e se
  convocan para o ano 2017.
range: Resolución
url: >-
  https://www.xunta.gal/dog/Publicados/2018/20181116/AnuncioG0528-081118-0003_gl.html
---
<p>De conformidade co establecido no artigo 15 da Lei 9/2007, do 13 de xuño, de subvencións de Galicia, e no artigo 17, punto b), da Lei 1/2016, do 18 de xaneiro, de transparencia e bo goberno, os órganos administrativos concedentes publicarán no <em>Diario Oficial de Galicia</em> as subvencións concedidas con expresión da convocatoria, o programa e o crédito orzamentario a que se imputen, a finalidade da subvención, o beneficiario e a cantidade concedida.</p>
    <p>O Decreto 52/2018, do 5 de abril, polo que se crea a Axencia Galega da Calidade Alimentaria e se aproban os seus estatutos (DOG núm. 102, do 30 de maio), na súa disposición adicional cuarta establece que a Axencia Galega da Calidade Alimentaria asumirá, desde a súa constitución, as funcións e competencias atribuídas, en materia de formación, innovación e investigación e en materia de innovación tecnolóxica, á Dirección Xeral de Ordenación Forestal.</p>
    <p>A Resolución do 30 de agosto de 2018 (DOG núm. 117, do 17 de setembro) dá publicidade ao acordo do Consello Reitor da Axencia Galega da Calidade Alimentaria, adoptado o día 29 de agosto de 2018, polo que se declara formalmente constituído o Consello Reitor da Axencia Galega da Calidade Alimentaria.</p>
    <p>Mediante a Resolución do 29 de agosto de 2018 (DOG núm. 194, do 10 de outubro) adscríbense os órganos e unidades da Consellería do Medio Rural correspondentes á Subdirección Xeral de Formación e Innovación Agroforestal da Dirección Xeral de Ordenación Forestal á Axencia Galega da Calidade Alimentaria.</p>
    <p>Segundo o disposto no artigo 17.1 da Orde do 17 de xullo de 2017, o órgano competente para ditar a resolución de concesión destas axudas é o conselleiro do Medio Rural. En virtude da disposición transitoria quinta do Decreto 52/2018, do 5 de abril, polo que se crea a Axencia Galega da Calidade Alimentaria, os expedientes iniciados polos órganos que se adscriben á Axencia, e non resoltos antes de súa posta en funcionamento, resolveraos o órgano competente da axencia pública autonómica Axencia Galega da Calidade Alimentaria, de acordo coa atribución de competencias establecidas polos estatutos. </p>
    <p>Na súa virtude, a Dirección da Axencia Galega da Calidade Alimentaria,</p>
    <h2>RESOLVE:</h2>
    <p>Publicar no <em>Diario Oficial de Galicia</em> as axudas concedidas ao abeiro da Orde do 17 de xullo de 2017 pola que se convocan para o ano 2017 as axudas para o apoio de proxectos piloto para o desenvolvemento de novos produtos, prácticas, procesos e tecnoloxías no ámbito agroforestal, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, que figuran como anexo nesta resolución.</p>
    <p>Santiago de Compostela, 7 de novembro de 2018</p>
    <footer><p>Manuel Rodríguez Vázquez<br>Director da Axencia Galega da Calidade Alimentaria</p></footer>
    <h2>ANEXO</h2>
    <p>Convocatoria: </p>
    <p>Orde do 17 de xullo de 2017 (DOG núm. 144, do 31 de xullo) pola que se establecen as bases reguladoras da concesión, en réxime de concorrencia competitiva, de axudas para o apoio de proxectos piloto para o desenvolvemento de novos produtos, prácticas, procesos e tecnoloxías no ámbito agroforestal, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2014-2020, e se convocan para o ano 2017.</p>
    <p>Programa e crédito orzamentario: </p>
    <p>Esta orde financiarase con cargo á aplicación orzamentaria 13.02.561A.770.0 por un valor total de 990.988,80 euros, distribuídos nas seguintes anualidades: 99.099,08 euros en 2017, 545.043,44 euros en 2018 e 346.846,28 euros en 2019. Financiarase integramente con cargo ao programa de desenvolvemento rural de Galicia, cunha achega do Fondo Europeo Agrícola de Desenvolvemento Rural (Feader) ao 75 %, con fondos propios da Xunta de Galicia nun 22,5 % e con fondos do Ministerio de Agricultura, Pesca e Alimentación nun 2,5 %.</p>
    <p>Finalidade: </p>
    <p>Execución de apoio de proxectos piloto para o desenvolvemento de novos produtos, prácticas, procesos e tecnoloxías no ámbito agroforestal.</p>
    <p>Beneficiarios, proxectos e contías: </p>
    <table>
     <tbody>
      <tr>
       <td rowspan="2">Nº expediente</td>
       <td rowspan="2">Título</td>
       <td rowspan="2">Beneficiario</td>
       <td rowspan="2">CIF</td>
       <td colspan="4">Axuda concedida (euros)</td>
      </tr>
      <tr>
       <td>2017</td>
       <td>2018</td>
       <td>2019</td>
       <td>Axuda total</td>
      </tr>
      <tr>
       <td>Feader 2017/012A</td>
       <td>Proqueixo: proxecto de mellora da calidade do queixo a través da mellora do perfil leiteiro</td>
       <td>Queizuar, S.L.</td>
       <td>B15594XXX</td>
       <td>6.910,00</td>
       <td>43.630,00</td>
       <td>49.460,00</td>
       <td>100.000,00</td>
      </tr>
      <tr>
       <td>Feader 2017/004A</td>
       <td>Pulo ao sector da castaña: desde o souto ata a elaboración de produtos novos con castaña</td>
       <td>Agaca</td>
       <td>F15156XXX</td>
       <td>6.792,40</td>
       <td>34.716,00</td>
       <td>26.288,00</td>
       <td>67.796,40</td>
      </tr>
      <tr>
       <td>Feader 2017/019A</td>
       <td>Bioeconomía do SALIX</td>
       <td>Industrias del Tablero, S.A.</td>
       <td>A15104XXX</td>
       <td>9.462,40</td>
       <td>49.462,40</td>
       <td>40.825,60</td>
       <td>99.750,40</td>
      </tr>
      <tr>
       <td>Feader 2017/038A</td>
       <td>Aproveitamento silvopastoral con porco celta mediante sistema modular, transportable e autónomo</td>
       <td>M.V.M.C. de Carballo</td>
       <td>V27139XXX</td>
       <td>7.390,00</td>
       <td>41.230,00</td>
       <td>25.230,00</td>
       <td>73.850,00</td>
      </tr>
      <tr>
       <td>Feader 2017/002A</td>
       <td>Implantación dunha alimentación natural con base no emprego de ácidos orgánicos e extractos de planta</td>
       <td>Coren</td>
       <td>F32001XXX</td>
       <td>6.000,00</td>
       <td>36.680,00</td>
       <td>20.480,00</td>
       <td>63.160,00</td>
      </tr>
      <tr>
       <td>Feader 2017/033A</td>
       <td>Obtención de infusións e esencias a partir de procedencias galegas de especies silvestres medicinais e aromáticas</td>
       <td>Milhulloa, S. Coop. Galega</td>
       <td>F27267XXX</td>
       <td>891,92</td>
       <td>6.301,32</td>
       <td>4.818,91</td>
       <td>12.012,15</td>
      </tr>
      <tr>
       <td>Feader 2017/035A</td>
       <td>Desenvolvemento dun prototipo de forcípula dixital e aplicación móbil para a taxación de madeira</td>
       <td>Maderera de Cospeito, S.L.</td>
       <td>B27202XXX</td>
       <td>12.887,42</td>
       <td>67.610,98</td>
       <td>0,00</td>
       <td>80.498,40</td>
      </tr>
      <tr>
       <td>Feader 2017/018A</td>
       <td>Piloto clasificado automatizado de grupos de táboas por visión artificial-identificación de xemas</td>
       <td>Carronza, S.L.</td>
       <td>B27294XXX</td>
       <td>7.674,56</td>
       <td>34.931,53</td>
       <td>34.931,53</td>
       <td>77.537,62</td>
      </tr>
      <tr>
       <td>Feader 2017/039A</td>
       <td>Folerpas. Xeado lactofuncional</td>
       <td>Gallanova Norte, S.L.U.</td>
       <td>B70161XXX</td>
       <td>8.882,40</td>
       <td>52.733,60</td>
       <td>38.161,60</td>
       <td>99.777,60</td>
      </tr>
      <tr>
       <td>Feader 2017/016A</td>
       <td>Oliva galega Brava e Mansa: mellora da produción oliveira e desenvolvemento de aceites diferenciados</td>
       <td>Ouro de Quiroga, S.L.</td>
       <td>B27459XXX</td>
       <td>5.475,00</td>
       <td>35.816,00</td>
       <td>21.804,00</td>
       <td>63.095,00</td>
      </tr>
      <tr>
       <td>Feader 2017/017A</td>
       <td>Piloto serrado radial eucalipto automatizado. Uso de visión artificial para recoñecemento de aneis</td>
       <td>Maderas Teixeiro, S.L.</td>
       <td>B15786XXX</td>
       <td>7.577,50</td>
       <td>34.507,41</td>
       <td>34.507,41</td>
       <td>76.592,32</td>
      </tr>
      <tr>
       <td>Feader 2017/010A</td>
       <td>Vivervid. Proxecto piloto para produción sustentable de plantas de viveiro de vide</td>
       <td>José López Rodríguez</td>
       <td>766998XXX</td>
       <td>7.929,08</td>
       <td>47.332,26</td>
       <td>22.673,04</td>
       <td>77.934,38</td>
      </tr>
     </tbody>
    </table>

