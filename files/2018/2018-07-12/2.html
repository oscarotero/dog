---
date: '2018-07-12'
id: G0244-050718-0001
page: 33142
number: 133
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 27 de xuño de 2018 pola que se determinan as distincións e recompensas
  que se concederán ao persoal dos corpos de policía local durante o ano 2018.
range: Orde
url: >-
  https://www.xunta.gal/dog/Publicados/2018/20180712/AnuncioG0244-050718-0001_gl.html
---
<p>A Lei 4/2007, do 20 de abril, de coordinación de policías locais, establece no seu artigo 74 que o persoal dos corpos de policía local de Galicia poden ser distinguidos ou recompensados de acordo co que se determine regulamentariamente.</p>
    <p>Consonte con esta previsión, o Decreto 243/2008, do 16 de outubro, que desenvolve a citada lei, establece no seu artigo 98 que a consellería competente en materia de seguridade concederá mediante orde a placa colectiva e a placa individual, así como a medalla ao mérito da policía local.</p>
    <p>De acordo co anterior a unidade directiva competente en materia de coordinación estudou as propostas achegadas, seguindo o procedemento que establece o artigo 99 do Decreto 243/2008, do 16 de outubro, para a concesión destas distincións. As propostas feitas pola Dirección Xeral de Emerxencias e Interior, como unidade directiva competente en materia de coordinación, foron amplamente documentadas, informadas e avaliadas pola Comisión de Coordinación de Policías Locais de Galicia e sometidas á resolución e ditame desta vicepresidencia e consellería.</p>
    <p>Na súa virtude, en uso das facultades outorgadas polo artigo 98 e pola disposición derradeira primeira do Decreto 243/2008, do 16 de outubro, antes citado, por proposta da unidade directiva competente en materia de coordinación de policías locais, e logo do informe da Comisión de Coordinación de Policías Locais de Galicia, na súa sesión do 25 de xuño de 2018, ao abeiro do disposto no artigo 17.1.a) da Lei 4/2007, do 20 de abril, de coordinación de policías locais </p>
    <h2>DISPOÑO:</h2>
    <p>Artigo único</p>
    <p>1. Aprobar, de acordo co previsto no artigo 99.5 do Decreto 243/2008, do 16 de outubro, a relación de persoas propostas como candidatas á placa e á medalla ao mérito da Policía local, ás cales se lles outorgan estas distincións.</p>
    <p>2. Publicar esta relación nos anexos a esta orde:</p>
    <p>Anexo I. Concesión da placa ao mérito da Policía local.</p>
    <p>Anexo II. Concesión da medalla ao mérito da Policía local.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 27 de xuño de 2018</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO I</h2>
    <p>Concesión da placa individual ao mérito da Policía local a José Luis Garea Vales, policía local do Concello de Carballo, falecido en acto de servizo.</p>
    <p>Vistos os feitos descritos na proposta para a concesión da placa individual ao mérito da Policía local, unha vez emitido informe da Comisión de Coordinación de Policías Locais, na reunión do 25 de xuño de 2018, e logo de avaliar e ponderar os méritos e as circunstancias alegadas na dita proposta, esta vicepresidencia e consellería resolveu conceder a placa individual ao mérito da policía local a José Luis Garea Vales, policía do Corpo de Policía Local do Concello de Carballo, falecido en acto de servizo, pola súa intervención nun acto de servizo, ao ser de salientar o seu compromiso de servizo, cualidade inherente ao ideal de servizo público, predicable dun bo policía, que se encadran nas condicións previstas no artigo 89 e 91, do Decreto 243/23008, do 16 de outubro, para a concesión da distinción.</p>
    <p>De acordo co previsto nos artigos 101 e 102 do Decreto 243/2008, do 16 de outubro, esta concesión acreditarase mediante o correspondente diploma e constará no rexistro de distincións e no Rexistro das Policías Locais de Galicia, dándolle conta ao concello de pertenza para constancia no seu expediente persoal.</p>
    <h2>ANEXO II</h2>
    <p>1. Concesión da medalla ao mérito da Policía local a Carlos Pérez Vázquez,<br>policía do Corpo de Policía Local do Concello de Ourense.</p>
    <p>Vistos os feitos descritos na proposta para a concesión da medalla ao mérito da Policía local, unha vez emitido informe da Comisión de Coordinación de Policías Locais, na reunión do 25 de xuño de 2018, e logo de avaliar e ponderar os méritos e as circunstancias alegadas na dita proposta, esta vicepresidencia e consellería resolveu conceder a medalla ao mérito da policía local a Carlos Pérez Vázquez, policía do Corpo de Policía Local do Concello de Ourense, pola súa intervención nun acto de servizo, ao ser de salientar o seu compromiso de servizo, cualidade inherente ao ideal de servizo público, predicable dun bo policía, que se encadran nas condicións previstas no artigo 92, do Decreto 243/23008, do 16 de outubro, para a concesión da distinción.</p>
    <p>De acordo co previsto nos artigos 101 e 102 do Decreto 243/2008, do 16 de outubro, esta concesión acreditarase mediante o correspondente diploma e constará no rexistro de distincións e no Rexistro das Policías Locais de Galicia, dándolle conta ao concello de pertenza para constancia no seu expediente persoal.</p>
    <p>2. Concesión da Medalla ao mérito da Policía local a Juan Castro Delgado, policía do Corpo de Policía Local do Concello de Vigo.</p>
    <p>Vistos os feitos descritos na proposta para a concesión da medalla ao mérito da Policía local, unha vez emitido informe da Comisión de Coordinación de Policías Locais, na reunión do 25 de xuño de 2018, e logo de avaliar e ponderar os méritos e as circunstancias alegadas na dita proposta, esta vicepresidencia e consellería resolveu conceder a medalla ao mérito da policía local a Juan Castro Delgado, policía do Corpo de Policía Local do Concello de Vigo, pola súa intervención nun acto de servizo, ao ser de salientar o seu compromiso de servizo, cualidade inherente ao ideal de servizo público, predicable dun bo policía, que se encadran nas condicións previstas no artigo 92, do Decreto 243/23008, do 16 de outubro, para a concesión da distinción.</p>
    <p>De acordo co previsto nos artigos 101 e 102 do Decreto 243/2008, do 16 de outubro, esta concesión acreditarase mediante o correspondente diploma e constará no rexistro de distincións e no Rexistro das Policías Locais de Galicia, dándolle conta ao concello de pertenza para constancia no seu expediente persoal.</p>

