---
date: '2018-02-27'
id: G0424-200218-0005
page: 11970
number: 41
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 20 de febreiro de 2018, da Xefatura Territorial da Coruña, pola
  que se concede a autorización administrativa previa, de construción e
  declaración de utilidade pública, en concreto, dunha instalación de
  distribución eléctrica no concello de Ferrol (IN407A 2015/559-1).
range: Resolución
url: >-
  https://www.xunta.gal/dog/Publicados/2018/20180227/AnuncioG0424-200218-0005_gl.html
---
<p>Expediente: IN407A 2015/559-1.</p>
    <p>Promotora: Unión Fenosa Distribución, S.A.</p>
    <p>Instalación: recuamento, modificado 1 e modificado 2 do proxecto recuamento LMT, CT e RBT A Malata.</p>
    <p>Concello: Ferrol.</p>
    <p>1. Feitos.</p>
    <p>1.1. O día 29.10.2015, José Antonio Fernández Amaro, en nome e representación de Unión Fenosa Distribución, S.A., solicita ante esta Xefatura Territorial da Consellería de Economía, Emprego e Industria a autorización administrativa previa, autorización administrativa de construción e declaración de utilidade pública, en concreto, das instalacións do proxecto de execución denominado recuamento LMT, CT e RBT A Malata. Este proxecto non se chegou a tramitar.</p>
    <p>1.2. O día 21.2.2017, José Antonio Fernández Amaro, en nome e representación de Unión Fenosa Distribución, S.A., solicita ante esta xefatura territorial da Consellería de Economía, Emprego e Industria a autorización administrativa previa, autorización administrativa de construción e declaración de utilidade pública, en concreto, das instalacións do proxecto de execución denominado modificado 1 do proxecto para recuamento LMT, CT e RBT A Malata. O obxecto deste modificado, e, segundo manifesta a promotora, adaptar o deseño da instalación ao condicionado do concello. </p>
    <p>1.3. O día 1.9.2017, José Antonio Fernández Amaro, en nome e representación de Unión Fenosa Distribución, S.A., solicita ante esta xefatura territorial da Consellería de Economía, Emprego e Industria a autorización administrativa previa, autorización administrativa de construción e declaración de utilidade pública, en concreto, das instalacións do proxecto de execución denominado modificado 2 do proxecto para recuamento LMT, CT e RBT A Malata. O obxecto deste modificado, é de novo, segundo manifesta a promotora, adaptar o deseño da instalación ao condicionado do concello.</p>
    <p>2. Características técnicas:</p>
    <p>– Retensado liña eléctrica de media tensión aérea LMT SMR-703, a 15 kV, cunha lonxitude de 0,137 km, coa orixe en apoio nº 16/3 da LMT SMR-703, no tramo ao CT A Malata (expte. 7306) a retirar, condutor tipo LA-30 mm2 (existente) e final apoio nº 16 substitúe ao existente da LMT SMR-703, no tramo ao CT A Malata a retirar.</p>
    <p>– Liña eléctrica de media tensión subterránea, a 15 kV, cunha lonxitude de 0,322 km, coa orixe no paso aéreo a subterráneo a realizar no apoio nº 16/4 proxectado que substitúe o existente da LMT SMR-703, no tramo ao CT A Malata, a retirar, condutor tipo RHZ1-2 OL-12/20 kV 1×240 mm2 Al, e final en empalmes proxectados coas liñas subterráneas que alimentan o CT particular campo de fútbol (15PFK5), despois de realizar entrada e saída no novo CT A Malata proxectado.</p>
    <p>– Novo centro de transformación prefabricado soterrado A Malata, cunha potencia de 250 kVA e unha relación de transformación de 15.000/400-230 V.</p>
    <p>– Desmantelamento de apoio e CT existentes.</p>
    <p>3. O proxecto someteuse ao trámite de información pública mediante resolución publicada nos seguintes medios:</p>
    <p>Resolución información pública: 30 de marzo de 2017.</p>
    <p>– DOG: 12 de maio de 2017.</p>
    <p>– BOP: 26 de abril de 2017.</p>
    <p>– Xornal <em>La Voz de Galicia</em>: 8 de maio de 2017.</p>
    <p>– Taboleiro de anuncios do concello: segundo certificado municipal do 19 de xuño de 2017.</p>
    <p>Así mesmo, realizáronse notificacións individuais aos titulares que figuran na relación de bens e dereitos afectados.</p>
    <p>4. Durante o período en que se someteu ao trámite de información pública non foron presentadas alegacións.</p>
    <p>5. Solicitouse o preceptivo informe ás distintas administracións, organismos ou, se é o caso, empresas de servizo público ou de servizos de interese xeral afectados. A promotora manifestou a súa conformidade cos condicionados establecidos.</p>
    <p>6. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas.</p>
    <p>1. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 34, do 16 de febreiro).</p>
    <p>– Decreto 146/2016, do 13 de novembro, polo que se establece a estrutura orgánica da Xunta de Galicia (DOG núm. 217, do 14 de novembro).</p>
    <p>– Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria (DOG núm. 232, do 4 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>2. Na visita de campo realizada para examinar a localización das instalacións non se apreciou, nos predios sometidos a expropiación, ningunha das limitacións á constitución da servidume indicadas no artigo 58.a) da Lei 24/2013, do 26 de decembro, do sector eléctrico.</p>
    <p>3. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <p class="dog-titulo">RESOLVO:</p>
    <p>1. Conceder a autorización administrativa previa, a autorización administrativa de construción e a declaración de utilidade pública, en concreto, da instalación de distribución eléctrica indicada.</p>
    <p>2. A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados, e implicará a urxente ocupación para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada deberá presentar ante esta xefatura territorial unha solicitude que se acompañará da seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do director da montaxe no cal se garantirá o cumprimento das especificacións do proxecto e prescricións complementarias, se as houbese, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo doutras que fosen de aplicación segundo a lexislación vixente, en especial, a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 20 de febreiro de 2018</p>
    <footer><p>Isidoro Martínez Arca<br>Xefe territorial da Coruña</p></footer>

