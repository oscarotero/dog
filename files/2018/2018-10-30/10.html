---
date: '2018-10-30'
id: G0426-261018-0002
page: 47449
number: 207
agency: Consellería do Medio Rural
section: III. Outras disposicións.
title: >-
  ORDE do 26 de outubro de 2018 pola que se modifica a Orde do 28 de decembro de
  2017 pola que se establecen as bases reguladoras das subvencións destinadas á
  elaboración de instrumentos de ordenación ou xestión forestais, cofinanciadas
  co Fondo Europeo Agrícola de Desenvolvemento Rural no marco do Plan de
  desenvolvemento rural de Galicia 2014-2020, e se convocan para o ano 2018.
range: Orde
url: >-
  https://www.xunta.gal/dog/Publicados/2018/20181030/AnuncioG0426-261018-0002_gl.html
---
<p>A Orde do 28 de decembro de 2017 pola que se establecen as bases reguladoras das subvencións destinadas á elaboración de instrumentos de ordenación ou xestión forestais, cofinanciadas co Fondo Europeo Agrícola de Desenvolvemento Rural no marco do Plan de desenvolvemento rural de Galicia 2014-2020, e se convocan para o ano 2018 (códigos de procedemento MR462B e MR462C), establece no artigo 42 que a primeira anualidade dos investimentos obxecto das subvencións concedidas a través das liñas 1-Común e 1-Sofor deberá ser executada, pagada e xustificada con data límite do 31 de outubro de 2018, de acordo coa modificación realizada a través da Orde do 19 de setembro de 2018 pola que se modifica a Orde do 28 de decembro de 2017 pola que se establecen as bases reguladoras das subvencións destinadas á elaboración de instrumentos de ordenación ou xestión forestais, cofinanciadas co Fondo Europeo Agrícola de Desenvolvemento Rural no marco do Plan de desenvolvemento rural de Galicia 2014-2020, e se convócan para o ano 2018.</p>
    <p>Dado o atraso existente na tramitación das respostas aos requirimentos realizados ás solicitudes preaprobadas, non vai ser posible realizar a concesión das subvencións antes do 31 de outubro de 2018, polo que é necesario ampliar novamente devandito prazo.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. Modificación do artigo 42 da Orde do 28 de decembro de 2017 pola que se establecen as bases reguladoras das subvencións destinadas á elaboración de instrumentos de ordenación ou xestión forestais, cofinanciadas co Fondo Europeo Agrícola de Desenvolvemento Rural no marco do Plan de desenvolvemento rural de Galicia 2014-2020, e se convocan para o ano 2018</p>
    <p>O artigo 42 queda redactado do seguinte modo:</p>
    <p>«A primeira anualidade dos investimentos obxecto das subvencións concedidas a través das liñas 1-Común e 1-Sofor deberá ser executada, pagada e xustificada con data límite do 19 de novembro de 2018».</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 26 de outubro de 2018</p>
    <footer><p>José González Vázquez<br>Conselleiro do Medio Rural</p></footer>

