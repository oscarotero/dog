---
date: '2018-10-30'
id: G0198-221018-0001
page: 47453
number: 207
agency: Axencia Galega de Innovación
section: III. Outras disposicións.
title: >-
  RESOLUCIÓN do 22 de outubro de 2018 pola que se modifica o prazo de
  xustificación establecido no artigo 20 da Resolución do 11 de xuño de 2018
  pola que se establecen as bases reguladoras para a concesión, en réxime de
  concorrencia non competitiva, das subvencións para a consolidación e a
  estruturación de unidades de investigación competitivas nos centros
  tecnolóxicos consolidados de Galicia, e se procede á súa convocatoria para o
  ano 2018 (código de procedemento IN845A).
range: Resolución
url: >-
  https://www.xunta.gal/dog/Publicados/2018/20181030/AnuncioG0198-221018-0001_gl.html
---
<p>O 28 de xuño de 2018 publicouse no <em>Diario Oficial de Galicia</em> a Resolución do 11 de xuño de 2018 pola que se establecen as bases reguladoras para a concesión, en réxime de concorrencia non competitiva, das subvencións para a consolidación e a estruturación de unidades de investigación competitivas nos centros tecnolóxicos consolidados de Galicia, e se procede á súa convocatoria para o ano 2018.</p>
    <p>O artigo 20.2 da Resolución do 11 de xuño de 2018 establecía o seguinte prazo de xustificación da axuda:</p>
    <p>1) A xustificación do anticipo do 50 % da subvención concedida a que se refire o artigo 21.1 deberá realizarse no prazo máximo dun mes a partir da transferencia dos fondos correspondentes sempre que este prazo non sexa superior ao 31 de outubro de 2018.</p>
    <p>2) A xustificación do importe total ou restante da subvención concedida terá como data límite de presentación o 31 de outubro de 2018. Non obstante, se existen cotas de seguros sociais liquidables con posterioridade á data de xustificación (cotas do mes de outubro) éstas terán como data límite o 14 de decembro de 2018.</p>
    <p>Tendo en conta a demora na resolución das devanditas axudas, motivado pola complexidade das solicitudes presentadas e polo seu proceso de avaliación, e co fin de viabilizar os procesos de execución e xustificación das axudas concedidas para o ano 2018 por parte dos beneficiarios resultantes e dado que non causa prexuízo a terceiros, considérase necesario ampliar o prazo de xustificación para o ano 2018 establecido no artigo 20.2 da convocatoria.</p>
    <p>En consecuencia, no exercicio das facultades que lle confire o artigo 17.3 do Decreto 50/2012, do 12 de xaneiro, polo que se crea a Axencia Galega de Innovación,</p>
    <h2>RESOLVO:</h2>
    <p>Artigo único. Modificación do artigo 20.2 da Resolución do 11 de xuño de 2018 pola que se establecen as bases reguladoras para a concesión, en réxime de concorrencia non competitiva, das subvencións para a consolidación e a estruturación de unidades de investigación competitivas nos centros tecnolóxicos consolidados de Galicia, e se procede á súa convocatoria para o ano 2018</p>
    <p>Os números 1 e 2 do artigo 20.2 do prazo de xustificación da axuda quedan redactados do seguinte xeito:</p>
    <p>1) A xustificación do anticipo do 50 % da subvención concedida a que se refire o artigo 21.1 deberá realizarse no prazo máximo dun mes a partir da transferencia dos fondos correspondentes sempre que este prazo non sexa superior ao 30 de novembro de 2018.</p>
    <p>2) A xustificación do importe total ou restante da subvención concedida terá como data límite de presentación o 30 de novembro de 2018. Non obstante, se existen cotas de seguros sociais liquidables con posterioridade á data de xustificación (cotas do mes de novembro) estas terán como data límite o 20 de decembro de 2018.</p>
    <p>Disposición derradeira única. Entrada en vigor</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de outubro de 2018</p>
    <footer><p>Patricia Argerey Vilar<br>Directora da Axencia Galega de Innovación</p></footer>

