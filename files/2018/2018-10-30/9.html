---
date: '2018-10-30'
id: G0426-251018-0001
page: 47448
number: 207
agency: Consellería do Medio Rural
section: III. Outras disposicións.
title: >-
  ORDE do 25 de outubro de 2018 pola que se modifica a Orde do 11 de xullo de
  2018 pola que se establecen novas bases reguladoras das subvencións destinadas
  a constituír sociedades de fomento forestal (Sofor) e se convocan para o ano
  2018.
range: Orde
url: >-
  https://www.xunta.gal/dog/Publicados/2018/20181030/AnuncioG0426-251018-0001_gl.html
---
<p>A Orde do 11 de xullo de 2018 pola que se establecen novas bases reguladoras das subvencións destinadas a constituír sociedades de fomento forestal (Sofor) e se convocan para o ano 2018, establece no artigo 33 que o prazo de xustificación para a primeira anualidade terminará o día 31 de outubro de 2018.</p>
    <p>Valorando a escasa marxe que existirá entre a notificación da concesión das subvencións e a data fixada no devandito artigo para que as beneficiarias executen a primeira anualidade, posponse ao 19 de novembro de 2018.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. <em>Modificación da letra a) do artigo 33 da Orde do 11 de xullo de 2018 pola que se establecen novas bases reguladoras das subvencións destinadas a constituír sociedades de fomento forestal (Sofor) e se convocan para o ano 2018</em></p>
    <p>A letra a) do artigo 33 queda redactada do seguinte modo:</p>
    <p>«a) O día 19 de novembro de 2018 para a primeira anualidade».</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 25 de outubro de 2018</p>
    <footer><p>José González Vázquez<br>Conselleiro do Medio Rural</p></footer>

