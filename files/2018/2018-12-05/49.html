---
date: '2018-12-05'
id: L255-161118-0001
page: 51365
number: 232
agency: Concello de Tui
section: VI. Anuncios. b) Administración local.
title: >-
  ANUNCIO de información pública sobre a aprobación inicial do proxecto de
  modificación puntual do Plan xeral de ordenación municipal, no ámbito do
  equipamento E-209-A “Aduana policía fronteiriza”.
range: Anuncio
url: >-
  https://www.xunta.gal/dog/Publicados/2018/20181205/AnuncioL255-161118-0001_gl.html
---
<p>O Pleno, na sesión ordinaria que tivo lugar o 27 de setembro de 2018, no punto 8º da orde do día, por dezaseis (16) votos a favor, cero (0) votos en contra e unha (1) abstención, aprobou o acordo que, na súa parte dispositiva, se transcribe literalmente:</p>
    <p>«8º. Expediente 942/2017. Ditame da Comisión Informativa de Urbanismo, Obras, Contratación e Servizos Municipais de proposta do Acordo da Alcaldía, do 16 de xullo de 2018, de aprobación inicial do proxecto de modificación puntual do Plan xeral de ordenación municipal, no equipamento E-209-A “Aduana policía fronteiriza”».</p>
    <p>«(.../...) En consecuencia, o Pleno da Corporación acorda:</p>
    <p>1º. Aprobar inicialmente o proxecto de modificación puntual do Plan xeral de ordenación municipal, no ámbito do equipamento E-209-A “Aduana policía fronteiriza”. Para tales efectos, cómpre sinalar que os documentos sometidos á aprobación inicial son:</p>
    <p>– Documento asinado o 3 de xullo de 2018 polos arquitectos José Javier Villacé Rodríguez e Martín de Cominges Carvallo e o avogado Diego Capón Sánchez achegado o 4 de xullo de 2018 (2018-E-RC-5949) xunto coa solicitude de Javier Pérez Alves, como secretario xeral da Cámara de Tui.</p>
    <p>2º. Someter os ditos documentos a información pública por un período de dous meses, con publicación de acordo no DOG e nun xornal dos de maior difusión da provincia.</p>
    <p>3º. Suspender o outorgamento de licenzas de obras e actividade e de parcelación no ámbito do equipamento E-209-A “Aduana policía fronteiriza” PXOM-2011, durante o prazo de dous anos, desde a adopción do acordo de aprobación inicial (para o suposto de que as novas determinacións supoñan a modificación da ordenación urbanística vixente); en todo caso, esta suspensión extinguirase coa aprobación definitiva da modificación puntual en proxecto.</p>
    <p>4º. Elevar esta documentación ao órgano competente en materia de urbanismo para os efectos que procedan daqueles dispostos no artigo 60.7 da Lei 2/2016, do 10 de febreiro, do solo de Galicia.</p>
    <p>Así mesmo, a teor do artigo 60.8 da Lei 2/2016, do 10 de febreiro, o Concello solicitará os demais informes sectoriais preceptivos de conformidade coa lexislación vixente».</p>
    <p>O expediente completo pódese consultar no Departamento de Urbanismo do Concello de Tui, en horario de atención ao público (das 9.00 ás 14.00 horas).</p>
    <p>Tui, 23 de outubro de 2018</p>
    <footer><p>Carlos Vázquez Padín<br>Alcalde</p></footer>

