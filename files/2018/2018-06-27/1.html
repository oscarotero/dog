---
date: '2018-06-27'
id: G0422-200618-0001
page: 31018
number: 122
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 11 de xuño de 2018 pola que se dá publicidade a un encargo ao
  medio propio Empresa Pública de Servizos Agrarios Galegos, S.A. para executar
  durante os exercicios 2017 e 2018.
range: Resolución
url: >-
  https://www.xunta.gal/dog/Publicados/2018/20180627/AnuncioG0422-200618-0001_gl.html
---
<p>1. Resolución do 7 de agosto de 2017, da Consellería de Medio Ambiente e Ordenación do Territorio, pola que se lle encarga ao medio propio Empresa Pública de Servizos Agrarios Galegos, S.A. a execución da obra de construción da segunda rede de sendas e camiños no sur do Monte Gaiás, denominado Bosque de Galicia (Santiago de Compostela), cofinanciada polo Fondo Europeo de Desenvolvemento Rexional (Feder) nun 80 % do marco do programa operativo Feder Galicia 2014-2020.</p>
    <p>– Actividade: execución da obra de construción da segunda rede de sendas e camiños no sur do Monte Gaiás, denominado Bosque de Galicia (Santiago de Compostela).</p>
    <p>– Natureza e alcance da xestión encomendada: esta encomenda ten natureza intersubxectiva ao ter a Empresa Pública de Servizos Agrarios Galegos, S.A. a consideración de medio instrumental da Administración, segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>– Prazo de vixencia. O prazo de execución foi de nove (9) meses e empezou a contar desde o día seguinte ao da notificación da encomenda.</p>
    <p>– Financiamento. Tramitouse con cargo aos orzamentos da Comunidade Autónoma de Galicia para os anos 2017 e 2018, aplicación orzamentaria 07.03.541B.601.2, e foi cofinanciada nun 80 % con fondos do programa operativo Feder Galicia 2014-2020, dentro do seu obxectivo específico 6.3.2. Protección, desenvolvemento e promoción das áreas naturais, en particular as de interese turístico.</p>
    <p>Santiago de Compostela, 11 de xuño de 2018</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

