---
date: '2018-08-06'
id: G0256-190718-0002
page: 36491
number: 149
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 19 de xullo de 2018, da Área Provincial de Turismo de Ourense, pola
  que se notifica a incoación do expediente sancionador OU-S-30/2018 por
  infracción en materia de turismo.
range: Cédula
url: >-
  https://www.xunta.gal/dog/Publicados/2018/20180806/AnuncioG0256-190718-0002_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro) notifícase ao titular que no anexo se menciona a incoación do expediente sancionador, OU-S-30/2018, xa que, intentada polo medio habitual, non se puido practicar.</p>
    <p>Neste mesmo acto designouse instrutor do expediente Manuel Ledo Quintas. Os interesados poden promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente expediente sancionador en materia de turismo corresponde á directora da Axencia Turismo de Galicia, segundo se dispón no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG núm. 193, do 9 de outubro), en relación co artigo 119.1.a) da Lei 7/2011, do 27 de outubro, de turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo. </p>
    <p>Os interesados dispoñen dun prazo de quince días, conforme o establecido no artigo 82.2 da citada Lei 39/2015, do 1 de outubro, para presentaren, ante o instrutor do procedemento, para a súa incorporación a el, as alegacións, documentos e informacións que coiden convenientes e, se é o caso, proporen que se practiquen os medios de proba de que pretendan valerse, e advírteselles que, de non formularen alegacións no prazo indicado, este acordo se considerará proposta de resolución, de conformidade co previsto no artigo 64.1 da dita lei. </p>
    <p>De conformidade co establecido no artigo 85.3 da indicada Lei 39/2015, informáse a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente e calquera momento anterior a resolución) ou o 40 % (no caso de que recoñeza a súa responsabilidade e, ademais, pague voluntariamente en calquera momento anterior á resolución).</p>
    <p>Ourense, 19 de xullo de 2018</p>
    <footer><p>Cecilio Santalices de la Escosura Mourille<br>Xefe da Área Provincial de Turismo de Ourense</p></footer>
    <h2>ANEXO</h2>
    <p>Expediente: OU-S-30/2018.</p>
    <p>Titular sancionado: Benjamín Herrero Prada.</p>
    <p>Establecemento: El Dorado Plaza.</p>
    <p>Domicilio: Camiño do Depósito, Veigadecabo.</p>
    <p>Localidade: O Barco de Valdeorras.</p>
    <p>Incoación: 3 de xullo de 2018.</p>
    <p>Precepto infrinxido: artigo 109.2.b) da Lei 7/2011, do 27 de octubre, de turismo de Galicia.</p>
    <p>Sanción proposta: 300,00 euros.</p>

