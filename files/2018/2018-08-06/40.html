---
date: '2018-08-06'
id: G0181-270718-0001
page: 36482
number: 149
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 19 de xullo de 2018 polo que se somete ao trámite de información
  pública a separata para información pública do proxecto de construción do Plan
  de seguridade viaria de Galicia 2016-2020: mellora da seguridade viaria no
  contorno de treitos de concentración de accidentes na estrada PO-331, punto
  quilométrico 11+200 a 14+600, de clave PO/17/137.06, así como a relación
  individual de bens, dereitos e propietarios afectados.
range: Anuncio
url: >-
  https://www.xunta.gal/dog/Publicados/2018/20180806/AnuncioG0181-270718-0001_gl.html
---
<p>Antecedentes:</p>
    <p>O pasado 4 de xaneiro de 2018 publicouse no Diario Oficial de Galicia o Anuncio do 14 de decembro de 2017 polo que se somete ao trámite de información pública a separata para información pública do proxecto de construción do Plan de seguridade viaria de Galicia 2016-2020: mellora da seguridade viaria no contorno de treitos de concentración de accidentes na estrada PO-331, p.q. 11+200 a 14+600, de clave PO/17/137.06, así como a relación individual de bens, dereitos e propietarios afectados.</p>
    <p>Unha vez rematado o período de información pública e a raíz do estudo e análise das alegacións presentadas, reformulouse parte do proxecto construtivo considerado e, por tanto, modificouse tamén o contido da referida separata en consonancia cos cambios realizados no documento do proxecto, polo que agora se somete de novo ao trámite de información pública.</p>
    <p>Para os efectos previstos no artigo 21.1 da Lei 8/2013, do 28 de xuño, de estradas de Galicia, sométese ao trámite de información pública o documento do Plan de seguridade viaria de Galicia 2016-2020: MSV no contorno de TCA na estrada PO-331, p.q. 11+200 a 14+600, de clave PO/17/137.06. O ámbito de actuación sitúase na estrada PO-331, pertencente á rede primaria básica da Xunta de Galicia, que atravesa o concello de Gondomar, nas parroquias de Zamáns e Vincios.</p>
    <p>Este proxecto ten por obxecto definir, xustificar e valorar as obras necesarias para reducir e evitar, na medida do posible, a siniestralidade no treito comprendido entre os p.q. 11+200 e 14+600, mellorando a seguridade viaria nas zonas onde se concentran os accidentes, todo isto levando a cabo certas intervencións, como a reordenación de interseccións nas principais zonas onde se concentran os accidentes, así como a creación de carrís adicionais, tanto centrais como laterais, para o cal se precisa realizar alargas da plataforma en puntos concretos, pero mantendo a xeometría actual.</p>
    <p>As obras previstas comprenden as seguintes actuacións:</p>
    <p>– Acondicionamento de interseccións, eliminación dalgúns xiros de escasa visibilidade, execución de cuñas e ramais de incorporación, habilitación de rotondas e carrís de espera.</p>
    <p>– Mellora da seguridade nos pasos de peóns na travesía de Vincios, establecendo medidas que garantan a súa visibilidade.</p>
    <p>– Adaptación da sinalización horizontal e vertical.</p>
    <p>– Mellora do balizamento e defensas do treito.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (rúa Fernández Ladreda, 43, 1º-4º, 36071 Pontevedra), e na Casa do Concello de Gondomar (praza Doutor Latino Salgueiro, 1, 36380 Gondomar, Pontevedra). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), atópase a disposición dos interesados o documento completo da separata para información pública.</p>
    <p>Santiago de Compostela, 19 de xullo de 2018</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h2>Relación de bens, dereitos e propietarios afectados</h2>
    <p>Proxecto de construción.</p>
    <p>Plan de seguridade viaria de Galicia 2016-2020: MSV no contorno de TCA na estrada PO-331, p.q. 11+200 a 14+600. Clave PO/17/137.06.</p>
    <p>Concello de Gondomar.</p>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Titular</td>
       <td>Tipo</td>
       <td>Situación<br>do solo</td>
       <td>Sup. expropiar (m²)</td>
       <td>Ben 1</td>
       <td>Ben 2</td>
      </tr>
      <tr>
       <td>1</td>
       <td>2866301NG2626N</td>
       <td>Comunidade de Montes en Man Común de Vincios</td>
       <td>Rural</td>
       <td>Agrario</td>
       <td>580</td>
       <td></td>
       <td></td>
      </tr>
      <tr>
       <td>2</td>
       <td>2663101NG2626S</td>
       <td>Otero Rodríguez, Plácido</td>
       <td>Urbanizado</td>
       <td>Solo sen edificar</td>
       <td>4</td>
       <td>6 m peche granito</td>
       <td></td>
      </tr>
      <tr>
       <td>3</td>
       <td>2459401NG2625N</td>
       <td>González Alonso, José</td>
       <td>Urbanizado</td>
       <td>Residencial</td>
       <td>13</td>
       <td>9 m peche granito</td>
       <td></td>
      </tr>
      <tr>
       <td>4</td>
       <td>2460913NG2626S</td>
       <td>Bernárdez Lusquiños, Luisa e Rodríguez Álvarez, Delio</td>
       <td>Urbanizado</td>
       <td>Residencial</td>
       <td>49</td>
       <td>31 m peche bloque</td>
       <td>1 traslado portal dúas follas</td>
      </tr>
      <tr>
       <td>5</td>
       <td>2459804NG2625N</td>
       <td>Alonso Leiras, Manuel e&amp;nbsp;Lameiro López, Mónica Pilar</td>
       <td>Urbanizado</td>
       <td>Residencial</td>
       <td>7</td>
       <td>4 m peche bloque e celosía</td>
       <td></td>
      </tr>
      <tr>
       <td>6</td>
       <td>2256521NG2625N</td>
       <td>Alonso Fenández, Rosalía</td>
       <td>Urbanizado</td>
       <td>Residencial</td>
       <td>57</td>
       <td>12 m peche bloque</td>
       <td></td>
      </tr>
      <tr>
       <td>7</td>
       <td>2256520NG2625N</td>
       <td>Piñeiro Rodríguez, Isolina e Rodríguez Lorenzo, Estrella</td>
       <td>Urbanizado</td>
       <td>Residencial</td>
       <td>258</td>
       <td></td>
       <td></td>
      </tr>
      <tr>
       <td>8</td>
       <td>2456310NG2625N</td>
       <td>Comesaña Comesaña, Serafín</td>
       <td>Urbanizado</td>
       <td>Residencial</td>
       <td>33</td>
       <td>9 m peche bloque e celosía</td>
       <td>1 traslado portal dúas follas</td>
      </tr>
     </tbody>
    </table>

