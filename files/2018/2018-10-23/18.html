---
date: '2018-10-23'
id: G2188-021018-0001
page: 46830
number: 202
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (1334/2017).
range: Edicto
url: >-
  https://www.xunta.gal/dog/Publicados/2018/20181023/AnuncioG2188-021018-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, fago saber que no presente procedemento de modificación de medidas seguido por instancia de César Barreiro Piñeiro fronte a Mabel Haydee Messina, se ditou sentenza, cuxo teor literal é o seguinte:</p>
    <p>«Sentenza número 99.</p>
    <p>Vigo, 8 de marzo de 2018.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo o número 1334/2017, sobre disolución do matrimonio por divorcio, en que actúa como demandante César Barreiro Piñeiro, representado pola procuradora dos tribunais Vanesa Núñez Martínez e con asistencia letrada de Mónica López González, contra Mabel Haydee Messina, declarada en situación de rebeldía procesual, con base nos seguintes:</p>
    <p>Antecedentes de feito.</p>
    <p>Primeiro. Procedente da oficina de repartición tivo entrada neste xulgado demanda de disolución matrimonial por causa de divorcio, subscrita pola procuradora dos tribunais Vanesa Núñez Martínez, que actúa na indicada representación, e contra a demandada que figura no encabezamento, en que, despois de expor os feitos e fundamentos de dereito en que fundamentaba a súa pretensión e que constan no escrito da demanda, finalizaba suplicando ao xulgado que ditase sentenza nos termos establecidos no suplico da demanda.</p>
    <p>Segundo. Admitida a trámite a demanda, deuse traslado á demandada, que foi emprazada para que no prazo de vinte días comparecese e contestase a demanda en legal forma.</p>
    <p>Ao non comparecer a parte demandada, foi declarada en situación de rebeldía procesual e convocáronse as partes á celebración da correspondente vista, a cal tivo lugar o día 8 de marzo de 2018.</p>
    <p>Terceiro. No acto da vista, a parte demandante ratificouse no seu escrito de demanda, solicitando os medios de proba que considerou convenientes; admitida e declarada pertinente a que se considerou oportuna, practicouse co resultado que consta nos autos, deuse por terminada a vista e quedaron as actuacións concluídas para ditar sentenza.</p>
    <p>Cuarto. Na tramitación deste xuízo observáronse os termos e prescricións legais.</p>
    <p>Fundamentos de dereito.</p>
    <p>Primeiro. Queda acreditado en autos que os cónxuxes, César Barreiro Piñeiro e Mabel Haydee Messina, contraeron matrimonio civil en El Palomar, Buenos Aires (Arxentina), o día 24 de xaneiro de 1979, ao terse presentado nos autos certificación literal da inscrición de matrimonio. Deste matrimonio naceu unha filla chamada Noelia Soledad, o día 7 de abril de 1981, como acredita a certificación da inscrición de nacemento achegada.</p>
    <p>Con data do 24 de outubro de 2017 ten entrada no Decanato dos xulgados de Vigo a presente demanda de divorcio, que dá orixe a este procedemento.</p>
    <p>Segundo. O artigo 85 do Código civil establece que o matrimonio se disolve, sexa cal sexa a forma e o tempo da súa celebración, entre outras causas, por divorcio. Pola súa parte, o artigo 86 do mesmo corpo legal dispón que se decretará xudicialmente o divorcio, calquera que sexa a forma de celebración do matrimonio, por petición dun só dos cónxuxes, de ambos ou dun co consentimento do outro, cando concorran os requisitos e as circunstancias exixidos no artigo 81, que pola súa vez parte como criterio xeral do transcurso de tres meses desde a celebración do matrimonio para poder exercer a acción.</p>
    <p>Do actuado no presente xuízo, a través da proba documental achegada, consta acreditada a concorrencia dos requisitos e das circunstancias a que fai referencia o artigo 86 do Código civil, pois o demandante solicitou o divorcio na súa demanda e transcorreron tres meses desde a celebración do matrimonio.</p>
    <p>Por iso, ao cumprírense os requisitos legais, procede acceder ao solicitado e decretar o divorcio pretendido, de conformidade co disposto nos artigos 86, en relación co establecido no artigo 81, ambos do Código civil, e 770 da Lei de axuizamento civil, con todos os efectos legais inherentes á dita declaración.</p>
    <p>Terceiro. Co fin de determinar os efectos do divorcio, de conformidade co disposto nos artigos 91 e seguintes do Código civil, nada procede acordar á parte dos legalmente inherentes á disolución matrimonial por divorcio.</p>
    <p>Cuarto. Atendida a natureza da pretensión, e sendo necesario este procedemento para decretar o divorcio, non se fai especial imposición de custas.</p>
    <p>Vistos os preceptos citados e demais de xeral e pertinente aplicación,</p>
    <p>Resolución.</p>
    <p>Estimo a demanda interposta pola procuradora dos tribunais Sra. Núñez Martínez, en nome e representación de César Barreiro Piñeiro, contra Mabel Haydee Messina, declarada en situación de rebeldía, e declaro disuelto, por divorcio, o matrimonio formado polos referidos cónxuxes, con todos os efectos legais inherentes á dita declaración.</p>
    <p>Non se fai especial imposición en canto ás custas.</p>
    <p>En canto sexa firme esta resolución, comuníquese ao Rexistro Civil onde consta a inscrición do matrimonio, co fin de que se proceda á súa anotación marxinal, e déixese constancia de tal circunstancia nos autos.</p>
    <p>Modo de impugnación. Recurso de apelación no prazo de vinte dias desde a notificación desta resolución, ante a Audiencia Provincial.</p>
    <p>Este recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, Comunidade Autónoma, entidade local ou organismo autónomo dependente. </p>
    <p>O depósito deberá constituílo ingresando a citada cantidade no Banco de Santander na conta deste expediente 3632 0000 00 1334 17 consignando, no campo “concepto” a indicación “recurso” seguida do código “02 Civil-Apelación”. Se o ingreso se fai mediante transferencia bancaria deberá incluír, tras a conta referida, separados por un espazo, a indicación “recurso” seguida do código “02 Civil-Apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase indicando, neste caso, no campo observacións, a data da resolución impugnada co formato dd/mm/aaaa.</p>
    <p>Así, por esta miña sentenza, da cal se expedirá testemuño para a súa unión aos autos, pronúncioo, mándoo e asínoo». </p>
    <p>E ao estar a dita demandada, Mabel Haydee Messina, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 2 de outubro de 2018</p>
    <footer><p>A letrada da Administración de xustiza</p></footer>

