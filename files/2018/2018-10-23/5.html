---
date: '2018-10-23'
id: G0534-151018-0008
page: 46777
number: 202
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 10 de outubro de 2018, da Dirección Xeral de Educación,
  Formación Profesional e Innovación Educativa, de prórroga da sección bilingüe
  de lingua inglesa no Conservatorio Superior de Música de Vigo.
range: Resolución
url: >-
  https://www.xunta.gal/dog/Publicados/2018/20181023/AnuncioG0534-151018-0008_gl.html
---
<p>Mediante a Orde do 7 de xullo de 2016 (DOG do 20 de xullo), autorizouse a posta en marcha, con carácter experimental, dunha sección bilingüe de lingua inglesa no Conservatorio Superior de Música de Vigo. </p>
    <p>O artigo 9 da devandita orde establece que o proxecto ten unha duración de dous cursos académicos, prorrogables en períodos de dous cursos académicos, logo do informe favorable do Servizo de Inspección Educativa emitido, tendo en conta a adecuación ás condicións e obxectivos indicados na súa posta en marcha e a permanencia das circunstancias que xustificaron a súa implantación. </p>
    <p>Igualmente, na disposición derradeira primeira da citada orde autorízase a Dirección Xeral de Educación, Formación Profesional e Innovación Educativa para ditar cantas normas se consideren oportunas para o desenvolvemento desta.</p>
    <p>Emitidos os correspondentes informes favorables polos servizos de Inspección Educativa, de acordo co establecido no artigo 9 da citada orde, </p>
    <h2>RESOLVO:</h2>
    <p>Primeiro. Prorrogar, por un período de dous anos, a sección bilingüe de lingua inglesa no Conservatorio Superior de Música de Vigo, coa finalidade de favorecer a práctica do inglés entre o alumnado do dito centro. </p>
    <p>Segundo. Contra esta resolución poderase interpoñer recurso de alzada ante a persoa titular da Consellería de Educación, Universidade e Formación Profesional, no prazo dun mes desde o día seguinte ao da súa publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de outubro de 2018</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>

