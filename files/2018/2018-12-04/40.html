---
date: '2018-12-04'
id: G1097-281118-0001
page: 51196
number: 231
agency: Axencia Galega das Industrias Culturais
section: VI. Anuncios. a) Administración autonómica.
title: >-
  ANUNCIO do 28 de novembro de 2018 polo que se procede a dar publicidade da
  convocatoria e das bases reguladoras do proceso de selección para a
  contratación, pola modalidade de relación laboral especial de artistas en
  espectáculos públicos, conforme o disposto no Real decreto 1435/1985, do 1 de
  agosto, de dez (10) prazas de actrices e actores, coa categoría de
  protagonistas (4) e principais (6) para a produción do ano 2019, do
  departamento de produción teatral desta axencia a partir das pezas Fantasía nº
  5 en Sol ou Non e Boisaca ou a Divina Desgraza.
range: Anuncio
url: >-
  https://www.xunta.gal/dog/Publicados/2018/20181204/AnuncioG1097-281118-0001_gl.html
---
<p>Co obxecto de levar a cabo a produción teatral prevista para o primeiro semestre do ano 2019 e, en consecuencia, proceder á selección das actrices e actores que formarán parte do elenco, para a súa contratación mediante relación laboral de carácter especial, aprobáronse as bases que rexerán este proceso selectivo. </p>
    <p>Conforme o disposto na base novena, para garantir a publicidade deste procedemento,</p>
    <h2>RESOLVO:</h2>
    <p>Anunciar a convocatoria para a selección de dez prazas (10) de actrices e actores, coas categorías de protagonistas e principais, no ano 2019 da produción teatral a partir das pezas <em>Fantasía nº 5 en Sol ou Non</em> e <em>Boisaca ou a Divina Desgraza</em>.</p>
    <p>As bases que rexen este proceso, así como o resto da documentación relativa a esta convocatoria, poden consultarse na páxina web http://www.agadic.gal/ e no taboleiro de anuncios da axencia.</p>
    <p>A presentación de solicitudes e a documentación anexa deberá realizarse preferiblemente por vía electrónica a través do modelo de instancia dispoñible na páxina web da Agadic, na dirección de correo electrónico audicions.cdg@xunta.gal. Para a presentación poderá empregarse calquera dos mecanismos de identificación e sinatura admitidos pola sede electrónica da Xunta de Galicia, inclusive o sistema de usuario e clave Chave365 (https://sede.xunta.es/chave365).</p>
    <p>Opcionalmente, poderanse presentar en soporte papel en calquera dos lugares e rexistros establecidos no artigo 16.4 da Lei 39/2015, do 1 de outubro, do procedemento administrativo común, utilizando o formulario normalizado dispoñible na sede electrónica da Xunta de Galicia.</p>
    <p>O prazo de presentación será de dez (10) días hábiles contados a partir do día seguinte ao da publicación deste anuncio.</p>
    <p>Os sucesivos anuncios relacionados con esta convocatoria realizaranse conforme o disposto nas bases que se anuncian.</p>
    <p>Contra esta convocatoria, que non pon fin á vía administrativa, poderase interpoñer recurso de reposición ante a Presidencia da Agadic no prazo dun mes, contado desde o día seguinte ao da súa publicación.</p>
    <p>Os actos que deriven desta convocatoria poderán ser impugnados nos casos e forma establecidos pola Lei 39/2015, do 1 de outubro, do procedemento administrativo común.</p>
    <p>Santiago de Compostela, 28 de novembro de 2018</p>
    <footer><p>Román Rodríguez González<br>Presidente de Consello Reitor da Axencia galega das Industrias Culturais</p></footer>

