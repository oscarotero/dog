---
date: '2018-08-08'
id: G1994-120718-0001
page: 36804
number: 151
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1518/2018).
range: Edicto
url: >-
  https://www.xunta.gal/dog/Publicados/2018/20180808/AnuncioG1994-120718-0001_gl.html
---
<p>Eu, María Isabel Freire Corzo, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 1518/2018 desta sección, seguido por instancia de Fogasa contra Estefanía Fernández Costas e Asesores Moreira Renovables, S.L., sobre despedimento disciplinario, se ditou a seguinte resolución:</p>
    <p>«Decidimos.</p>
    <p>Que estimando o recurso de suplicación interposto pola letrada substituta da avogacía do Estado actuando en nome e representación do Fondo de Garantía Salarial contra a sentenza ditada na data do 11 de setembro de 2’017, polo Xulgado do Social número 2 de Vigo, en autos 830/2017 seguidos por instancia de Estefanía Fernández Costas contra a empresa Asesores Moreira Renovables, S.L., e sendo parte a entidade xestora recorrente, revogamos en parte aquela e mantendo a declaración de improcedencia do despedimento, e previa declaración de extinción do vínculo laboral que ligaba ás partes con efectos do día 24 de xullo de 2017, condenamos a empresa demandada a aboar á demandante en concepto de indemnización a cantidade de seis mil novecentos vinte e catro euros con trinta e seis céntimos (6.924,36 €). Todo iso con intervención do Fondo de Garantía Salarial.</p>
    <p>Notifíquese a presente resolución ás partes e ao Ministerio Fiscal.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que ha de prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37 seguida de catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia na peza que se arquivará neste Tribunal incorporándose o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentenza, pronunciámolo, mandamos e asinamos. Seguen as sinaturas e a publicación».</p>
    <p>E para que sirva de notificación en legal forma a Asesores Moreira Renovables, S.L., na actualidade en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 10 de xullo de 2018</p>
    <footer><p>A letrada da Administración de xustiza</p></footer>

