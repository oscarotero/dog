---
date: '2018-08-08'
id: G0007-110718-0001
page: 36826
number: 151
agency: Xulgado do Social número 3 de Santiago de Compostela
section: V. Administración de xustiza.
title: EDICTO (124/2018).
range: Edicto
url: >-
  https://www.xunta.gal/dog/Publicados/2018/20180808/AnuncioG0007-110718-0001_gl.html
---
<p>Eu, Susana Varela Amboage, secretaria do Xulgado do Social número 3 de Santiago de Compostela, fago saber que por resolución ditada no día da data, no proceso seguido por instancia de Sindo Gil Villaverde contra Nicolás García Vega se acordou notificar parte dispositiva do auto e dilixencia de ordenación de data do 20.6.2018 ditado no procedemento ETX 124/2018 a Nicolás García Vega, en ignorado paradoiro:</p>
    <p>«Parte dispositiva.</p>
    <p>Dispoño: despachar orde xeral de execución a favor da parte executante, Sindo Gil Villaverde, fronte a Nicolás García Vega, parte executada, por importe de 1.543,06 euros máis 284,10 euros de xuros do artigo 29.3 do ET, máis 182,71 euros de xuros e custas provisionais e sen prexuízo de posterior liquidación.</p>
    <p>O presente auto, xunto co decreto que ditará o/a letrado da Administración de xustiza, e copia da demanda executiva, serán notificados simultáneamente á parte executada, tal e como dispón o artigo 553 da LAC, quedando a executada apercibida para os efectos mencionados nos razoamentos xurídicos terceiro e cuarto desta resolución.</p>
    <p>Contra este auto poderá interpoñerse recurso de reposición, a interpoñer ante este órgano xudicial, no prazo dos tres días hábiles seguintes á súa notificación, en que ademais de alegar as posibles infraccións en que houbese de incorrer a resolución e o cumprimento ou incumprimento dos presupostos e requisitos procesuais exixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que tiveren acaecido con posterioridade á súa constitución do título, non sendo a compensación de débedas admisible como causa de oposición á execución.</p>
    <p>Se o recorrente non tiver a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3 de Santiago de Compostela aberta no Banco Santander conta nº 00301846420005001274 debendo indicar no campo concepto, “Recurso” seguida do código “30 Social-Reposición”. Se o ingreso se fai mediante transferencia bancaria deberá incluír tras a conta referida, separados por un espazo, o “código 30 Social- Reposición”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <table>
     <tbody>
      <tr>
       <td><footer><p>O/a xuíz/a</p></footer></td>
       <td><footer><p>A letrada da Administración de xustiza».</p></footer></td>
      </tr>
     </tbody>
    </table>
    <p>(…)</p>
    <p>«Dilixencia de ordenación.</p>
    <p>Letrada da Administración de xustiza Susana Varela Amboage.</p>
    <p>Santiago de Compostela, 20 de xuño de 2018.</p>
    <p>Debendo ser requirido o executado por medio de edictos e descoñecéndose polo momento a existencia de bens abondo titularidade deste, acordo:</p>
    <p>Practicar os trámites de indagación de bens, conforme as normas sinaladas no artigo 248 da LPL.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición a interpoñer no prazo de tres días hábiles seguintes á súa notificación ante a letrada da Administración de xustiza que dita esta resolución con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución impugnada.</p>
    <footer><p>A letrada da Administración de xustiza».</p></footer>
    <p>E para que sirva de notificación a Nicolás García Vega en ignorado paradoiro expídese este edicto para a súa publicación no Diario Oficial de Galicia e colocación no taboleiro de anuncios.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 11 de xullo de 2018</p>
    <footer><p>A letrada da Administración de xustiza</p></footer>

