---
date: '2018-08-08'
id: G0003-300718-0001
page: 36795
number: 151
agency: Servizo Galego de Saúde
section: III. Outras disposicións.
title: >-
  RESOLUCIÓN do 18 de xullo de 2018, da Xerencia de Xestión Integrada de
  Pontevedra e O Salnés, pola que se fai pública a composición e o funcionamento
  da mesa de contratación permanente.
range: Resolución
url: >-
  https://www.xunta.gal/dog/Publicados/2018/20180808/AnuncioG0003-300718-0001_gl.html
---
<p>O artigo 326 da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, establece que lle corresponde ao órgano de contratación nomear os membros da mesa de contratación.</p>
    <p>O artigo 21 do Real decreto 817/2009, do 8 de maio, polo que se desenvolve parcialmente a Lei 30/2007, do 30 de outubro, de contratos do sector público, establece que a designación dos membros da mesa de contratación poderá facerse con carácter permanente ou de maneira específica para a adxudicación de cada contrato. Se é permanente, a súa composición deberase publicar no <em>Diario Oficial de Galicia</em>.</p>
    <p>Polo anteriormente exposto, e en virtude das atribucións conferidas polo Decreto 43/2013, do 21 de febreiro, pola que se establece a estrutura orgánica do Servizo Galego de Saúde (DOG núm. 47, do 7 de marzo), e a Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG núm. 188, do 30 de setembro), modificada pola Orde do 5 de xullo de 2012 (DOG núm. 139, do 20 de xullo),</p>
    <h2>ACORDO:</h2>
    <p>A constitución da Mesa de Contratación Permanente da Xestión Integrada de Pontevedra e O Salnés, coas funcións que lle asigna a Lei 9/2017, do 8 de novembro, de contratos do sector público, e o artigo 22 do Real decreto 817/2009, do 8 de maio, polo que se desenvolve parcialmente a Lei 30/2007, do 30 de outubro, de contratos do sector público.</p>
    <p>Primeiro. <em>Composición da mesa de contratación</em></p>
    <p>A mesa quedará composta da forma seguinte:</p>
    <p>Presidencia: será exercida polo titular da Dirección de Recursos Económicos da Xestión Integrada de Pontevedra e O Salnés, que poderá ser substituído nos casos de vacante, ausencia o enfermidade polo titular da Subdirección de Recursos Económicos ou por persoa designada polo órgano de contratación.</p>
    <p>Vogais:</p>
    <p>1. Xefe do Servizo de Auditoría da Xestión Integrada de Pontevedra e O Salnés, ou funcionario que o substitúa.</p>
    <p>2. Representante da Asesoría Xurídica do Servizo Galego de Saúde.</p>
    <p>3. O titular da Subdirección de Recursos Económicos da Xestión Integrada de Pontevedra e O Salnés, ou funcionario que o substitúa.</p>
    <p>4. Persoa proposta polo servizo promotor do expediente.</p>
    <p>5. Un representante do Servizo de Contratación Administrativa da Xestión Integrada de Pontevedra e O Salnés.</p>
    <p>Actuará como secretario o xefe do Servizo de Contratación Administrativa, que actuará con voz pero sen voto. Poderá ser substituído no caso de vacante, ausencia ou enfermidade por outro representante do dito servizo.</p>
    <p>Cando a natureza dos asuntos o requira, a presidencia poderá solicitar a incorporación á mesa de contratación de cantos asesores especializados e persoal técnico crea convenientes en razón dos seus especiais coñecementos técnicos, e poderá tamén solicitar cantos informes considere necesarios. Os asesores e o personal técnico actuarán con voz pero sen voto, sen que teñan a consideración de membros da mesa nin os seus informes vinculen esta.</p>
    <p>Segundo. Normas de funcionamento da mesa de contratación</p>
    <p>A mesa de contratación reunirase, despois da convocatoria de quen exerza a presidencia, coa periodicidade que requiran os diferentes expedientes de contratación. Para a validez da súa constitución deberán estar presentes a maioría absoluta dos seus membros, entre os cales teñen que estar, necesariamente, a representación da Asesoría Xurídica e o xefe do Servizo de Auditoría ou funcionario que o substitúa. Os seus acordos adoptaranse por maioría de votos.</p>
    <p>Supletoriamente o seu funcionamento rexerase polo establecido para os órganos colexiados nos artigos 15 a 22 da Lei 40/2015, do 1 de outubro, de réxime xurídico do sector público.</p>
    <p>Terceiro. Publicación e data de efectos</p>
    <p>A mesa de contratación será competente naqueles expedientes en que a orde de inicio teña lugar na mesma ou posterior data á da publicación deste acordo no <em>Diario Oficial de Galicia</em>, a partir da cal quedarán sen efecto as resolucións do 3 de setembro de 2012 e 14 de xuño de 2017, da Xerencia de Xestión Integrada de Pontevedra e O Salnés.</p>
    <p>Pontevedra, 18 de xullo de 2018</p>
    <footer><p>José Ramón Gómez Fernández<br>Xerente de Xestión Integrada de Pontevedra e O Salnés</p></footer>

