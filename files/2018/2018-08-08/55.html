---
date: '2018-08-08'
id: L141-020818-0001
page: 36880
number: 151
agency: Concello da Laracha
section: VI. Anuncios. b) Administración local.
title: >-
  ANUNCIO de aprobación inicial do expediente expropiatorio polo procedemento de
  taxación conxunta (terceira fase do sistema xeral do paseo marítimo de Caión).
range: Anuncio
url: >-
  https://www.xunta.gal/dog/Publicados/2018/20180808/AnuncioL141-020818-0001_gl.html
---
<p>A Xunta de Goberno local, en sesión extraordinaria do 24 de xullo de 2018, acordou aprobar inicialmente o expediente expropiatorio polo procedemento de taxación conxunta para os efectos da obtención dos terreos afectados polo sistema xeral de paseo marítimo en Caión e recollidos na modificación puntual número 2 do Plan xeral de ordenación municipal (PXOM) necesarios para a execución da 3ª fase do sistema xeral de paseo marítimo de Caión, segundo proxecto expropiatorio redactado para o efecto.</p>
    <p>O proxecto de expropiación sométese a información pública durante o prazo dun mes, mediante a inserción de anuncios no <em>Diario Oficial de Galicia</em> e nun xornal dos de maior circulación da provincia, cos documentos sinalados no artigo 118 da Lei 2/2016, do 10 de febreiro, do solo de Galicia, e no artigo 292 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia, para que aqueles que poidan resultar interesados formulen as observacións e reclamacións que consideren convenientes, en particular no que atinxe á titularidade ou valoración dos respectivos dereitos.</p>
    <p>A Laracha, 31 de xullo de 2018</p>
    <footer><p>José Manuel López Varela<br>Alcalde</p></footer>

