---
date: '2018-08-08'
id: G0007-120718-0001
page: 36824
number: 151
agency: Xulgado do Social número 3 de Santiago de Compostela
section: V. Administración de xustiza.
title: EDICTO (DSP 238/2018).
range: Edicto
url: >-
  https://www.xunta.gal/dog/Publicados/2018/20180808/AnuncioG0007-120718-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de despedimento/cesamentos en xeral 238/2018 deste xulgado do social, seguido por instancia de José Manuel Salgueiro Castro contra Enasa System, S.L. e o Fogasa, sobre despedimento, se ditou sentenza do 2 de xullo de 2018, cuxo encabezamento e decisión son do teor literal siguiente:</p>
    <p>«Sentenza 338/2018.</p>
    <p>Santiago de Compostela, 2 de xullo de 2018</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas perante este órgano xudicial como DSP (en materia de despedimento improcedente) baixo o número 238/2018, nas cales é parte demandante José Manuel Salgueiro Castro, asistido polo graduado social Sr. Castro Freire, e son partes codemandadas a mercantil Enasa System, S.L., que non comparece ao acto de xuízo malia constar citado en legal forma e tempo en unidade de autos para iso, e o Fondo de Garantía Salarial (tamén e en diante, Fogasa) que, así mesmo, non comparece malia constar igualmente citado en legal forma e tempo en unida de autos para iso, en nome do rei ditou a presente sentenza con base nos seguintes...</p>
    <p>Decido:</p>
    <p>Que debo estimar integramente e estimo integramente a demanda interposta por José Manuel Salgueiro Castro, asistido polo graduado social Sr. Castro Freire, fronte á mercantil Enasa System, S.L. e fronte ao Fondo de Garantía Salarial (tamén, Fogasa), e, en consecuencia, debo efectuar os pronunciamentos seguintes:</p>
    <p>Que debo declarar e declaro a improcedencia do despedimento de José Manuel Salgueiro Castro, con data de efectos do día 8 de maio de 2018, condenando o empresario agora demandado a optar, no prazo de cinco días hábiles contados desde a notificación da presente sentenza, entre:</p>
    <p>a) A readmisión do traballador José Manuel Salgueiro Castro coas mesmas condicións laborais que tiña no momento de producirse o despedimento xunto co aboamento a este dos salarios de tramitación que a actuante deixase de percibir desde a data de efectos do despedimento (día 8.5.2018) ata a data de notificación da presente resolución xudicial á mercantil a razón dunha cota de 50,14 euros/día.</p>
    <p>b) A aboarlle ao traballdor José Manuel Salgueiro Castro a indemnización por despedimento improcedente que ascende a 275,75 euros.</p>
    <p>Deberasese entender por parte da mercantil que, para o suposto de non optar entre as opcións impostas no prazo legal dos cinco días hábiles anteriormente descrito procederá a readmisión do traballador Sr. Salgueiro Castro e, ademais, coa obriga de aboarlle a este os xa citados salarios de tramitación a razón da cota de 50,14 euros/día, con inclusión da parte proporcional das pagas extraordinarias nos termos establecidos legalmente.</p>
    <p>Todo isto sen prexuízo da responsabilidade que lle corresponda asumir ao Fondo de Garantía Salarial.</p>
    <p>Notifíqueselles esta sentenza ás partes comparecidas e fágaselles saber que esta non é firme e que contra ela cabe interpoñer recurso de suplicación que se presentará no prazo de cinco días hábiles contado desde o seguinte ao da notificación da presente sentenza, perante este órgano de xustiza para ante o Tribunal Superior de Xustiza de Galicia, logo da consignación legalmente prevista para tal efecto na conta de depósitos e consignacións deste xulgado, respectando as consideraciones e requisitos previstos no artigo 191.3.c) da Lei reguladora da xurisdición social.</p>
    <p>Así, por esta miña sentenza da cal se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, o pronuncio, mando e asino. </p>
    <p>A xuíza substituta».</p>
    <p>Para que sirva de notificación en legal forma a Enasa System, S.L., en ignorado paradoiro, expido este edicto para a súa inserción no <em>Diario Oficial de Galicia</em> e no taboleiro de anuncios deste órgano xudicial.</p>
    <p>Advírteselle a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 10 de xullo de 2018</p>
    <footer><p>A letrada da Administración de xustiza</p></footer>

