---
date: '2018-08-03'
id: G1097-310718-0001
page: 36127
number: 148
agency: Axencia Galega das Industrias Culturais
section: IV. Oposicións e concursos.
title: >-
  ACORDO do 16 de xullo de 2018, do Consello Reitor da Axencia Galega das
  Industrias Culturais, para a contratación da persoa seleccionada para a
  cobertura do posto de coordinador/a do Departamento de Fomento e Promoción de
  Políticas Culturais da Axencia Galega das Industrias Culturais.
range: Acordo
url: >-
  https://www.xunta.gal/dog/Publicados/2018/20180803/AnuncioG1097-310718-0001_gl.html
---
<p>Rematado o proceso de provisión do posto de coordinador/a do Departamento de Fomento e Promoción de Políticas Culturais da Agadic, de conformidade coa Resolución do 7 de xullo de 2018 pola que se convoca a provisión do posto de coordinador/a do Departamento de Fomento e Promoción de Políticas Culturais da Axencia Galega das Industrias Culturais (DOG núm. 87, do 7 de maio) e examinada a proposta de contratación que elevou o director ao Consello Reitor da Agadic en sesión celebrada o día 2 de xullo de 2018,</p>
    <h2>ACÓRDASE:</h2>
    <p>A contratación de María Teresa de Arcos Rey, mediante contrato laboral de alta dirección ao amparo do previsto no Real decreto 1382/1985, do 1 de agosto, polo que se regula a relación laboral de carácter especial do persoal de alta dirección; no artigo 17 do Decreto 119/2012, do 3 de maio, polo que se regulan as retribucións e percepcións económicas aplicables aos órganos de goberno ou dirección e ao persoal directivo das entidades do sector público autonómico, e na Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>Contra o presente acordo, que esgota a vía administrativa, poderase interpoñer recurso contencioso-administrativo no prazo de dous meses contados desde o día seguinte á súa publicación no Diario Oficial de Galicia, de conformidade con disposto na Lei 29/1998, do 13 de xullo, reguladora da xurisdición contencioso-administrativa. Potestativamente, poderase interpoñer recurso de reposición ante o Consello Reitor da Agadic, no prazo dun mes contado a partir do día seguinte á súa publicación, sen que neste caso se poida interpoñer o recurso contencioso-administrativo antes mencionado ata que se resolva expresamente ou se produza a desestimación presunta do de reposición, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común.</p>
    <p>Santiago de Compostela, 16 de xullo de 2018</p>
    <footer><p>Román Rodríguez González<br>Presidente do Consello Reitor da Axencia Galega das Industrias Culturais</p></footer>

