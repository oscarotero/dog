---
date: '2018-08-03'
id: G0164-190718-0009
page: 35942
number: 148
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 2 de xullo de 2018 pola que se modifica a autorización do centro
  privado plurilingüe Vigo, de Redondela.
range: Orde
url: >-
  https://www.xunta.gal/dog/Publicados/2018/20180803/AnuncioG0164-190718-0009_gl.html
---
<p>A titularidade do centro privado (CPR) plurilingüe Vigo, de Redondela, solicita autorización para impartir o ciclo formativo de formación profesional básica (FPB) en Servizos Comerciais. </p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización de ensinanzas</em></p>
    <p>Autorizar a implantación do ciclo formativo de formación profesional básica en Servizos Comerciais. O centro queda configurado como se sinala a seguir:</p>
    <p>Denominación xenérica: centro privado (CPR) plurilingüe.</p>
    <p>Denominación específica: Vigo.</p>
    <p>Código do centro: 36018033.</p>
    <p>Domicilio: Rande, A Formiga, s/n.</p>
    <p>Localidade: Redondela.</p>
    <p>Concello: Redondela.</p>
    <p>Provincia: Pontevedra.</p>
    <p>Titular: Sociedad Mercantil Colegio Vigo, S.A. </p>
    <p>Composición resultante:</p>
    <p>• Educación infantil: 3 unidades.</p>
    <p>• Educación primaria: 6 unidades.</p>
    <p>• Educación secundaria obrigatoria: 4 unidades.</p>
    <p>• Bacharelato: 4 unidades, das modalidades de Ciencias; Humanidades e Ciencias Sociais.</p>
    <p>• Formación profesional: </p>
    <p>1 ciclo formativo de FPB en Servizos Comerciais (2 unidades, 20 alumnos/as unidade).</p>
    <p>1 ciclo formativo de FPB en Mantemento de Vehículos (2 unidades, 20 alumnos/as unidade).</p>
    <p>1 CM Actividades Comerciais (2 unidades, 30 alumnos/as unidade).</p>
    <p>1 CM Electromecánica de Vehículos Automóbiles (2 unidades, 30 alumnos/as unidade).</p>
    <p>1 CM Instalacións Eléctricas e Automáticas (2 unidades, 20 alumnos/as unidade).</p>
    <p>Quenda de tarde-noite:</p>
    <p>Educación básica para persoas adultas:</p>
    <p>• Ensinanzas básicas iniciais.</p>
    <p>• Educación secundaria para persoas adultas.</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento adecuado.</p>
    <p>Artigo 3. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de xullo de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

