---
date: '2018-08-03'
id: G0164-190718-0008
page: 35939
number: 148
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 29 de xuño de 2018 pola que se modifica a autorización do centro
  privado Los Sauces, de Pontevedra.
range: Orde
url: >-
  https://www.xunta.gal/dog/Publicados/2018/20180803/AnuncioG0164-190718-0008_gl.html
---
<p>O representante da titularidade do centro privado (CPR) Los Sauces, de Pontevedra, solicita a ampliación de seis 6 unidades de educación primaria e a supresión dos ciclos formativos de grao superior autorizados. </p>
    <p>Conforme a Orde do 12 de xaneiro de 2000 (DOG do 8 de febreiro), autorízase o mencionado centro para impartir 3 unidades de educación infantil, 6 unidades de educación primaria, 8 unidades de educación secundaria obrigatoria, 4 unidades de bacharelato, 1 ciclo formativo de grao superior (CS) Administración de Sistemas Informáticos, 1 CS Xestión Comercial e Márketing e 1 CS Información e Comercialización Turísticas (LOXSE). Estes ciclos foron transformados nos seguintes ciclos LOE: 1 CS Administración de Sistemas Informáticos en Rede, 1 CS Xestión de Vendas e Espazos Comerciais e 1 CS Guía, Información e Asistencia Turísticas. </p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización </em></p>
    <p>Autorizar a ampliación de 6 unidades de educación primaria e a supresión do CS Administración de Sistemas Informáticos en Rede, 1 CS Xestión de Vendas e Espazos Comerciais e 1 CS Guía, información e Asistencia Turísticas, no centro privado cuxos datos se detallan a seguir:</p>
    <p>Denominación: centro privado (CPR) Los Sauces.</p>
    <p>Código do centro: 36019633.</p>
    <p>Domicilio: estrada de Campañó a Cabaleiro. </p>
    <p>Localidade: Pontevedra.</p>
    <p>Concello: 36157 Pontevedra.</p>
    <p>Provincia: Pontevedra.</p>
    <p>Titular: Gomfel, S.A. </p>
    <p>Composición resultante:</p>
    <p>Educación infantil: 3 unidades.</p>
    <p>Educación primaria: 12 unidades.</p>
    <p>Educación secundaria obrigatoria: 8 unidades.</p>
    <p>Bacharelato: 4 unidades, das modalidades de Ciencias da Natureza e da Saúde, Humanidades e Ciencias Sociais.</p>
    <p>Artigo 2. <em>Inicio da actividade</em></p>
    <p>Para a posta en funcionamento das unidades que se amplían, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. <em>Inscrición no rexistro de centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo de un mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de xuño de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

