---
date: '2018-08-03'
id: G0427-260718-0002
page: 36034
number: 148
agency: Consellería do Mar
section: III. Outras disposicións.
title: >-
  ORDE do 24 de xullo de 2018 pola que se amplía o crédito da Orde do 19 de
  decembro de 2017 pola que se establecen as bases e se regula o procedemento
  para a concesión, en réxime de concorrencia competitiva, de axudas para
  investimentos que fomenten a pesca sustentable para propietarios de buques
  pesqueiros, cofinanciadas co Fondo Europeo Marítimo e de Pesca (FEMP), e se
  convocan para o ano 2018, tramitado como expediente anticipado de gasto.
range: Orde
url: >-
  https://www.xunta.gal/dog/Publicados/2018/20180803/AnuncioG0427-260718-0002_gl.html
---
<p>A Orde do 19 de decembro de 2017 (DOG nº 28, do 8 de febreiro de 2018) estableceu, para o ano 2018, a convocatoria de axudas para propietarios de buques e entre a súas finalidades estaban realizar investimentos que:</p>
    <p>• Melloren a hixiene, saúde, seguranza e condicións de traballo en buques pesqueiros (procedemento PE120B). </p>
    <p>• Aumenten o valor engadido, a calidade dos produtos e a utilización de capturas non desexadas (procedemento PE120E).</p>
    <p>A devandita orde establece no seu artigo 4 que o crédito inicial poderá ser ampliado en función das dispoñibilidades orzamentarias sen que iso dea lugar á apertura dun novo prazo de presentación de solicitudes. </p>
    <p>Tendo en conta que este ano, polo número e contía deste tipo de axudas non chegou o crédito orzamentario para atender as solicitudes que cumpren cos requisitos é polo que procede ampliar o crédito orzamentario para a concesión de axudas para as liñas de investimentos que melloren a hixiene, saúde, seguranza e condicións de traballo en buques pesqueiros e investimentos que aumenten o valor engadido, a calidade dos produtos e a utilización de capturas non desexadas.</p>
    <p>Por todo o anterior, e no uso das facultades que me foron conferidas,</p>
    <h2>DISPOÑO:</h2>
    <p>Artigo único</p>
    <p>Amplíase o importe da contía máxima das axudas que se van conceder ao abeiro da Orde do 19 de decembro de 2017 en:</p>
    <p>• 427.617,24 euros, con cargo á aplicación 14.02.723A.770.6 dos orzamentos xerais da Comunidade Autónoma de Galicia para o ano 2018.</p>
    <p>• 39.551 euros, con cargo á aplicación 14.02.723A.770.5 dos orzamentos xerais da Comunidade Autónoma de Galicia para o ano 2018.</p>
    <p>Esta modificación non dá lugar á apertura dun novo prazo de presentación de solicitudes.</p>
    <p>Disposición derradeira única</p>
    <p>Esta orde producirá efectos a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 24 de xullo de 2018</p>
    <footer><p>Rosa María Quintana Carballo<br>Conselleira do Mar</p></footer>

