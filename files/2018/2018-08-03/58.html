---
date: '2018-08-03'
id: L202-120718-0001
page: 36268
number: 148
agency: Concello de Barro
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual número 3 do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2018/20180803/AnuncioL202-120718-0001_gl.html
---
<p>Aprobada inicialmente a modificación puntual número 3 do Plan xeral de ordenación municipal, mediante o Acordo do Pleno do 4 de xullo de 2018, de conformidade co artigo 60.6 da Lei 2/2016, de 10 de febreiro, do solo de Galicia, sométese a información pública polo prazo de dous meses contados desde o día seguinte ao da publicación deste anuncio no <em>Diario Oficial de Galicia</em>.</p>
    <p>Durante o dito prazo poderá ser examinado por calquera interesado nas dependencias municipais, para que se formulen as alegacións que se consideren pertinentes ou obter copias. Así mesmo, estará á disposición na sede electrónica deste concello no enderezo https://barro.sedelectronica.gal</p>
    <p>Quedan suspendidas as licenzas para as seguintes áreas que figuran grafadas na modificación proposta:</p>
    <p>– Sistema xeral viario MP3-1.</p>
    <p>– Sistema xeral viario MP3-2.</p>
    <p>– Sistema xeral viario MP3-3.</p>
    <p>A duración máxima da suspensión será de dous anos e extinguirase en calquera caso coa aprobación definitiva do planeamento.</p>
    <p>Barro, 12 de xullo de 2018</p>
    <footer><p>Xosé Manuel Fernández Abraldes<br>Alcalde</p></footer>

