---
date: '2018-08-03'
id: C3Q2-190718-0003
page: 36245
number: 148
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  CÉDULA do 13 de xullo de 2018 pola que se notifica aos interesados a
  liquidación de préstamo con garantía hipotecaria, pola non ocupación da
  vivenda de promoción pública e outras causas.
range: Cédula
url: >-
  https://www.xunta.gal/dog/Publicados/2018/20180803/AnuncioC3Q2-190718-0003_gl.html
---
<p>De conformidade co artigo 44 da Lei 39/2015, do 1 de outubro, do procedemento administrativo común das administracións públicas, logo de intentada a notificación persoal na vivenda de promoción pública que consta como último domicilio coñecido, emprázanse os interesados que se sinalan no anexo para seren notificados por comparecencia, na cal se lles dará coñecemento do contido íntegro do acto que se lles notifica.</p>
    <p>A comparecencia deberá efectuarse ante o órgano de tramitación, o Servizo de Réxime Xurídico e Inspección do Instituto Galego da Vivenda e Solo (IGVS), situado en Área Central, s/n, polígono das Fontiñas, 15781 Santiago de Compostela, nun prazo de dez (10) días hábiles contados desde o seguinte ao da publicación desta cédula no taboleiro de edictos (TEU) do Boletín Oficial del Estado (BOE). </p>
    <p>No caso de transcorrer o dito prazo sen se efectuar a comparecencia, a notificación entenderase producida o día seguinte ao da publicación deste anuncio no Boletín Oficial del Estado.</p>
    <p>A eficacia deste anuncio queda supeditada á súa publicación no taboleiro de edictos único do Boletín Oficial del Estado.</p>
    <p>Santiago de Compostela, 13 de xullo de 2018</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>
    <h2>ANEXO</h2>
    <p>Expediente: C 95010, conta 5.</p>
    <p>Nome: comunidade hereditaria de Filomena Tubío Costas, con DNI XXXXX359X.</p>
    <p>Indicación do contido do acto que se notifica: </p>
    <p>Notificación (artigo 572 da Lei de axuizamento civil) á comunidade hereditaria de Filomena Tubío Costas da cantidade exixible resultante de liquidación de préstamo con garantía hipotecaria sobre a vivenda de promoción pública adquirida en 1997 ao Instituto para a Promoción Pública da Vivenda por Filomena Tubío Costas.</p>
    <p>Trátase dun acto de mero trámite, polo que, de conformidade co disposto no artigo 112 da Lei 39/2015, non poderá interpoñerse ningún recurso.</p>

