---
date: '2018-11-08'
id: C3K1-051118-0001
page: 48405
number: 213
agency: Consellería de Sanidade
section: VI. Anuncios. a) Administración autonómica.
title: >-
  ACORDO do 5 de novembro de 2018, da Secretaría Xeral Técnica da Consellería de
  Sanidade, polo que se fai pública a lista definitiva de persoas admitidas e
  excluídas no concurso público para a adxudicación de novas oficinas de
  farmacia.
range: Acordo
url: >-
  https://www.xunta.gal/dog/Publicados/2018/20181108/AnuncioC3K1-051118-0001_gl.html
---
<p>Transcorrido o prazo previsto no punto 9.1 do artigo 22 do Decreto 146/2001, do 7 de xuño, sobre planificación, apertura, traslado, peche e transmisión das oficinas de farmacia, por proposta da comisión de valoración constituída para o efecto, e logo da comprobación do cumprimento por parte das persoas aspirantes dos requisitos necesarios para participar no concurso, esta secretaría xeral técnica</p>
    <h2>ACORDA:</h2>
    <p>Primeiro. Aprobar a lista definitiva de persoas admitidas no concurso público para a adxudicación de novas oficinas de farmacia.</p>
    <p>A citada lista poderá ser consultada na páxina web oficial da Consellería de Sanidade (www.sergas.es) desde o mesmo día da publicación do presente acordo no Diario Oficial de Galicia.</p>
    <p>Segundo. Declarar excluídas definitivamente ás persoas concursantes que figuran na lista polas causas que se indican. </p>
    <p>Terceiro. Requirir todas as persoas concursantes admitidas definitivamente a presentación dos documentos acreditativos dos méritos indicados na relación que figure no anexo IV presentado xunto coa súa solicitude de participación no concurso, convocado pola Resolución do 2 de xullo de 2018.</p>
    <p>Cuarto. De acordo co establecido no punto 9.2 do artigo 22 do Decreto 146/2001, do 7 de xuño, as persoas concursantes admitidas disporán dun prazo de dez (10) días hábiles, a contar desde o día seguinte ao da publicación do presente acordo no Diario Oficial de Galicia, para presentar a devandita documentación, agás cando se trate de datos ou documentos elaborados ou en poder das administracións públicas, suposto en que será de aplicación o previsto no artigo 28 da Lei 39/2015, do 1 de outubro, do procedemento administrativo común das administracións públicas. </p>
    <p>Aquelas persoas que xa tivesen presentado a dita documentación con anterioridade e, polo tanto, fóra do prazo regulamentariamente establecido, están obrigadas a presentala novamente. Consonte co anterior, a documentación presentada anteriormente non será valorada.</p>
    <p>A dita documentación deberá ser presentada de igual forma que a solicitude de participación no concurso. As persoas concursantes admitidas responsabilizaranse da veracidade dos documentos que presenten.</p>
    <p>Quinto. Para seren baremados, os méritos deberán acreditarse na forma exixida para cada un deles nas correspondentes epígrafes do baremo recollido no anexo II da Resolución do 2 de xullo de 2018.</p>
    <p>Por acordo da comisión de valoración, no caso daqueles méritos que, consonte co sinalado no baremo, deban ser acreditados mediante a presentación de copia auténtica, admitirase a presentación dunha copia cotexada por funcionario/a ou fedatario/a público/a, a cal deberá ser en todo caso presentada, ben a través da sede electrónica da Xunta de Galicia, ben presencialmente, de conformidade co sinalado no artigo 22.7 do Decreto 146/2001, do 7 de xuño.</p>
    <p>En todo caso, e de acordo co sinalado no número 4 da Resolución do 2 de xullo de 2018, a Administracion poderá requirir a exhibición do documento orixinal para a comprobación do cotexo da copia presentada.</p>
    <p>Santiago de Compostela, 5 de novembro de 2018</p>
    <footer><p>Alberto Fuentes Losada<br>Secretario xeral técnico da Consellería de Sanidade</p></footer>

