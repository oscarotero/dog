---
date: '2018-02-13'
id: G2306-240118-0002
page: 9973
number: 31
agency: Xulgado de Primeira Instancia e Instrución número 1 de Vilagarcía de Arousa
section: V. Administración de xustiza.
title: EDICTO (25/2015).
range: Edicto
url: >-
  https://www.xunta.gal/dog/Publicados/2018/20180213/AnuncioG2306-240118-0002_gl.html
---
<p>Virginia González Benedidt, letrada da Administración de xustiza do Xulgado de Primeira Instancia e Instrución número 1 de Vilagarcía de Arousa, polo presente, anuncio:</p>
    <p>No presente procedemento seguido por instancia de Soledad Soto Miguéns fronte a Rafael Romero Leiro ditouse sentenza, cuxo encabezamento e parte dispositiva din o seguinte: </p>
    <p>Sentenza nº 167/2017.</p>
    <p>Vilagarcía de Arousa, 11 de decembro de 2017.</p>
    <p>Vistos por Sofía Leonor Castro Verdes, xuíza do Xulgado de Primeira Instancia e Instrución número 1 desta cidade, os autos de garda, custodia, réxime de visitas e alimentos tramitados neste xulgado co número 25/2015, por instancia de Soledad Soto Miguéns, representada pola procuradora Sra. Pereira Rodríguez, e asistida polo letrado Sr. Casado-Iruela Martín, contra Rafael Romero Leiro, declarado en situación procesual de rebeldía, con intervención do Ministerio Fiscal. </p>
    <p>Decisión:</p>
    <p>Que estimando a demanda formulada pola procuradora Sra. Pereira Rodríguez, en nome e representación de Soledad Soto Miguéns, contra Rafael Romero Leiro, establezo, con carácter definitivo, as seguintes medidas: </p>
    <p>I. Atribúeselle á nai a garda e custodia do menor Rafa Soto Miguéns con exercicio conxunto da patria potestade por ambos os proxenitores, na forma establecida no artigo 156 do Código civil. </p>
    <p>II. Non se establece réxime de visitas a favor do pai. </p>
    <p>III. Establécese unha pensión de alimentos a favor do fillo, a cargo do pai, de 300 euros mensuais, que será aboada desde a data de interposición da demanda, 20 de decembro de 2015, por meses anticipados, dentro dos cinco primeiros días de cada mes, na conta que designe a nai, e será actualizada anualmente de acordo coa variación do IPC publicado polo INE ou organismo que o substitúa. </p>
    <p>IV. Os gastos extraordinarios serán aboados por metade por ambos os proxenitores. Terán tal consideración os gastos médicos e farmacéuticos non cubertos pola Seguridade Social. </p>
    <p>Non se fai condena en costas. </p>
    <p>Notifíqueselles esta resolución ás partes e ao Ministerio Fiscal, e fágaselles saber que non é firme, e que contra ela poderán interpor recurso de apelación ante a Audiencia Provincial de Pontevedra, por medio dun escrito que deberán presentar neste xulgado, nun prazo de vinte días desde a súa notificación. Para a interposición do recurso será necesario constituír un depósito de 50 euros na conta de depósitos e consignacións deste xulgado, de conformidade co que establece a disposición adicional décimo quinta da LOPX, que será requisito para a súa admisión. </p>
    <p>Así, por esta a miña sentenza, pronúncioo, mándoo e asínoo, Sofía Leonor Castro Verdes, xuíza deste xulgado e do seu partido xudicial. </p>
    <p>E encontrándose o dito demandado, Rafael Romero Leiro, en paradoiro descoñecido, expídese o presente edicto co fin de que lle sirva de notificación en forma. </p>
    <p>Vilagarcía de Arousa, 24 de xaneiro de 2018 </p>
    <footer><p>A letrada da Administración de xustiza</p></footer>

