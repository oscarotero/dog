---
date: '2018-02-13'
id: G0007-240118-0001
page: 9990
number: 31
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 260/2017).
range: Edicto
url: >-
  https://www.xunta.gal/dog/Publicados/2018/20180213/AnuncioG0007-240118-0001_gl.html
---
<p>Execución de títulos xudiciais (ETX) 260/2017</p>
    <p>Procedemento de orixe: despedimento/cesamentos en xeral 323/2017</p>
    <p>Sobre: despedimento</p>
    <p>Demandante: Roque Luis Araujo Rey</p>
    <p>Avogado: Javier Blanco Casais</p>
    <p>Demandado: Grupo Creación y Extinción, S.L.</p>
    <p>Eu, Susana Varela Amboage, secretaria do Xulgado do Social número 3 de Santiago de Compostela, fago saber que por resolución ditada no proceso seguido por instancia de Roque Luis Araujo Rey contra Grupo Creación y Extinción, S.L. se acordou notificar parte dispositiva do auto e decreto de data 8 de xaneiro de 2018 ditado no procedemento ETX 260/2017 a Grupo Creación y Extinción, S.L., en ignorado paradoiro:</p>
    <p>(Auto)</p>
    <p>Parte dispositiva:</p>
    <p>Dispoño: despachar orde xeral de execución a favor da parte executante, Roque Luis Araujo Rey, fronte a Grupo Creación y Extinción, S.L., parte executada, por importe de 1.363,17 euros, en concepto de indemnización calculada a razón de 49,57 euros/día, máis salarios de tramitación de 8.526,04 euros, máis 404,11 euros de xuros de demora, máis 893,01 euros en concepto provisional de xuros de demora, máis 250 euros de honorarios de letrado.</p>
    <p>O presente auto, xunto co decreto que ditará a letrada da Administración de xustiza, e copia da demanda executiva, serán notificados simultaneamente á parte executada, tal e como dispón o artigo 553 da LAC, e queda a executada apercibida para os efectos mencionados nos razoamentos xurídicos terceiro e cuarto desta resolución.</p>
    <p>Contra este auto poderá interporse recurso de reposición, que se interporá ante este órgano xudicial no prazo dos tres días hábiles seguintes á súa notificación, no cal, ademais de alegar as posibles infraccións en que puidese de incorrer a resolución e o cumprimento ou incumprimento dos presupostos e requisitos procesuais exixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que tiveren acaecido con posterioridade á constitución do título, a non ser a compensación de débedas admisible como causa de oposición á execución.</p>
    <p>Así o acorda e asina a súa señoría. Dou fe.</p>
    <p>A maxistrada A letrada da Administración de xustiza</p>
    <p>(Decreto)</p>
    <p>Parte dispositiva: </p>
    <p>Para dar efectividade á orde xeral de execución, acordo o embargo dos seguintes bens:</p>
    <p>– Devolucións tributarias que a AEAT teña pendentes de devolver á parte executada. Para tal efecto, realícese a petición de cargo por requirimento xudicial a través da conta de consignacións xudiciais.</p>
    <p>– Saldos das contas bancarias que segundo os datos existentes na aplicación informática posúa ao seu favor a entidade executada, en canto sexan suficientes para cubrir a suma das cantidades reclamadas, o que se levará a efecto a través da conta de consignacións xudiciais.</p>
    <p>Notifíqueselles ás partes, facéndolles saber que, en aplicación do artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>– A conta de consignacións do órgano xudicial para os efectos de pagamento será a seguinte: conta número 0049 3569 9200 0500 1274, concepto 5076 0000 64 0260 17, e deberase indicar no campo concepto de pagamento.</p>
    <p>Modo de impugnación: contra a presente resolución cabe recurso directo de revisión, que se deberá interpor ante o presente órgano xudicial no prazo de tres días hábiles. Se o recorrente non tiver a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3 aberta no Banco Santander, conta número 0049 3569 9200 0500 1274. Se o ingreso se fai mediante transferencia bancaria deberá ingresarse na conta número 000493569920005001274 e no campo “concepto” deberá indicar o número de conta 5076 0000 64 0260 17”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións da data da resolución contra a cal se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina a súa señoría. Dou fe.</p>
    <p>A letrada da Administración de xustiza</p>
    <p>E para que lle sirva de notificación a Grupo Creación y Extinción, S.L., en ignorado paradoiro expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 24 de xaneiro de 2018</p>
    <footer><p>A letrada da Administración de xustiza</p></footer>

