---
date: '2018-05-22'
id: U500-040518-0001
page: 25293
number: 96
agency: Universidade de Vigo
section: III. Outras disposicións.
title: >-
  RESOLUCIÓN do 4 de maio de 2018 pola que se dá de baixa un ficheiro de datos
  de carácter persoal.
range: Resolución
url: >-
  https://www.xunta.gal/dog/Publicados/2018/20180522/AnuncioU500-040518-0001_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (LOPD), establece que a creación, modificación ou supresión dos ficheiros das administracións públicas só se poderá facer por medio de disposición xeral publicada no <em>Boletín Oficial del Estado </em>ou diario oficial correspondente.</p>
    <p>Co fin de que se cumpra o mandato legal do artigo 20 da LOPD sobre a creación, modificación e supresión de ficheiros que conteñan datos de carácter persoal xestionados pola Universidade de Vigo, de asegurarlles aos administrados o exercicio dos seus lexítimos dereitos, e habéndose cumprido os trámites establecidos na Lei 8/2001, do 13 de xullo e o Decreto 99/2002, do 1 de xullo, esta reitoría</p>
    <h2>RESOLVE:</h2>
    <p>Primeiro. De conformidade co previsto no artigo 20 da LOPD, e para os efectos previstos, dáse de baixa o ficheiro sinalado no anexo, cuxa creación se publicou no <em>Diario Oficial de Galicia</em> o día 8 de marzo de 2018.</p>
    <p>Segundo. Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Vigo, 4 de maio de 2018</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO</h2>
    <h2>Ficheiro Hack For Good </h2>
    <p>a) Identificación do ficheiro:</p>
    <p>a.1) Denominación do ficheiro: Hack For Good-Cátedra Telefónica.</p>
    <p>a.2.) Finalidade: rexistro dos participantes no evento H4G en Vigo. </p>
    <p>a.3) Usos previstos: entrega dos premios aos gañadores e remisión de información relacionada co evento.</p>
    <p>b) Orixe dos datos:</p>
    <p>b.1) Colectivo de persoas sobre as que se pretende obter datos de carácter persoal ou que resulten obrigados a subministralos: alumnos, outros membros da comunidade universitaria e outros cidadáns interesados.</p>
    <p>b.2) Procedencia: os propios interesados.</p>
    <p>c) Estrutura do ficheiro:</p>
    <p>c.1) Datos identificativos: nome, apelidos, DNI, teléfono e enderezo.</p>
    <p>c.2) Outros tipos de datos: </p>
    <p>c.3) Sistema de tratamento: manual.</p>
    <p>d) Comunicacións de datos previstas: non se prevén.</p>
    <p>e) Transferencias internacionais de datos previstas: non se prevén.</p>
    <p>f) Órganos responsables do ficheiro: Vicerreitoría de Economía e Planificación.</p>
    <p>g) Órgano ante o que se poden exercer os dereitos ARCO: Vicerreitoría de Economía e Planificación.</p>
    <p>h) Nivel de seguridade: básico.</p>

