---
date: '2018-08-09'
id: G2345-130718-0001
page: 37066
number: 152
agency: Xulgado do Social número 2 da Coruña
section: V. Administración de xustiza.
title: EDICTO (SS 1047/2016).
range: Edicto
url: >-
  https://www.xunta.gal/dog/Publicados/2018/20180809/AnuncioG2345-130718-0001_gl.html
---
<p>Eu, María Blanco Aquino, letrada da Administración de xustiza do Xulgado do Social número 2 da Coruña, fago saber que no procedemento da Seguridade Social 1047/2016 deste xulgado do social, seguido por instancia de Mutua Galega de Accidentes de Traballo contra a empresa Instituto Nacional da Seguridade Social, Tesouraría Xeral da Seguridade Social e Andamios Souto, S.L., sobre Seguridade Social, se ditou sentenza, cuxo encabezamento e decisión, din:</p>
    <p>«Sentenza</p>
    <p>Na Coruña, vinte e un de xuño de dous mil dezaoito.</p>
    <p>Jorge Hay Alba, maxistrada do Xulgado do Social número 2 da Coruña, despois de ver os presentes autos seguidos neste xulgado co nº 1047/2016 sendo parte neste, dun lado como demandante Mutua Galega de Accidentes de Traballo, representada pola letrada Alicia Llan Lodos, e como demandados INSS e TXSS, representada pola letrada María José Goyanes Viviani e Andamios Souto, S.L., que non comparece, sobre declaración de responsabilidade no aboamento de prestacións, pronunciou en nome do rei, a seguinte sentenza</p>
    <p>Decido</p>
    <p>Que, admitindo a demanda interposta pola Mutua Galega de Accidentes de Traballo contra os demandados INSS, TXSS e Andamios Souto, S.L., debo declarar e declaro a responsabilidade directa e principal da empresa do aboamento das contías derivadas do accidente de traballo sufrido polos traballadores, declarando a responsabilidade subsidiaria do INSS e TXSS en caso de insolvencia empresarial; en consecuencia, condeno a empresa demandada con carácter principal e o INSS e TXSS co carácter subsidiario que se dixo, se é o caso, a reintegrar á mutua demandante 20.111,97 €.</p>
    <p>Notifíqueselles esta resolución ás partes ás que se fará saber que contra esta só cabe recurso de suplicacion ante o Tribunal Superior de Xustiza de Galicia, debendo anuncialo ante este xulgado no prazo de cinco días contado a partir da notificación desta sentenza.</p>
    <p>Así, por esta a miña sentenza, definitivamente xulgando, pronúncioo, mándoo e asínoo».</p>
    <p>E para que sirva de notificación en legal forma a Andamios Souto, S.L., expido a presente para a súa inserción no <em>Diario Oficial de Galicia</em> (DOG).</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 13 de xullo de 2018</p>
    <footer><p>A letrada da Administración de xustiza</p></footer>

