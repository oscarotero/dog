---
date: '2018-08-09'
id: G2177-120718-0002
page: 37063
number: 152
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO (993/2016).
range: Edicto
url: >-
  https://www.xunta.gal/dog/Publicados/2018/20180809/AnuncioG2177-120718-0002_gl.html
---
<p>F02 Faml. gard, custdo. ali. fill. menor non matri. nº C 993 /2016</p>
    <p>Sobre outras materias </p>
    <p>Demandante: Rosa Beatriz Duarte Giménez</p>
    <p>Procurador: Xulio Andrés Barreiro Fernández</p>
    <p>Avogada: Eva María Gondelle Garazo</p>
    <p>Demandado: Elías Magín Ortiz Irala</p>
    <p>No procedemento de referencia ditouse a resolución do teor literal seguinte:</p>
    <p>«Sentenza n°498/2017</p>
    <p>Santiago de Compostela, 28 de novembro de 2017</p>
    <p>Vistos por min, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial, este xuízo verbal nº 993/2016, promovido por Rosa Beatriz Duarte Giménez, representada polo procurador Sr. Barreiro Fernández e asistida da letrada Sra. Gondelle Garazo, con intervención da representante do Ministerio Fiscal ao concorrer fillo menor de idade, contra Elías Ortiz Irala, maior de idade, sinalado en autos e declarado en rebeldía procesual.</p>
    <p>Resolvo que, estimando substancialmente a demanda de xuízo verbal deducida por Rosa Beatriz Duarte Giménez, representada polo procurador Sr. Barreiro Fernández e asistida da letrada Sra. Gondelle Garazo, con intervención da representante do Ministerio Fiscal ao concorrer fillo menor de idade, contra Elías Ortiz Irala, maior de idade, sinalado en autos e declarado en rebeldía procesual, procede acceder á adopción das seguintes medidas definitivas:</p>
    <p>1º. Atribuír a garda e custodia do menor, Elías Fabián Ortiz Duarte, á súa nai, Rosa Beatriz Duarte Giménez. A patria potestade será de titularidade compartida por ambos os proxenitores.</p>
    <p>2º. Establecer que o seguinte réxime de estadías e comunicación do menor co seu pai sexa, sen dereito a pasar a noite, durante quince días consecutivos durante o mes de agosto, das 11.00 ás 20.00 horas. </p>
    <p>O menor será recollido polo pai, no domicilio familiar materno, deberá reintegralo a este unha vez finalizado o período de visitas.</p>
    <p>3º. Fixar a favor do menor, Elías Fabián Ortiz Duarte, unha pensión alimenticia a cargo do seu pai, Elías Magín, dun importe de 300 € mensuais que Elías Magín deberá satisfacer por adiantado dentro do cinco primeiros días de cada mes no número de conta bancaria que se indique para o efecto. </p>
    <p>A dita cantidade será revisada anualmente, de acordo coas variacións experimentadas á alza, polos índices de prezos de consumo elaborados polo INE ou organismo oficial que o substitúa.</p>
    <p>4°. O demandado satisfará o 50 % dos gastos extraordinarios do seu fillo menor.</p>
    <p>Consideraranse gastos extraordinarios aqueles gastos médicos e/ou farmacéuticos non cubertos polo sistema público ou privado de saúde de ningún dos proxenitores, os libros, o material escolar, os gastos derivados do inicio do curso escolar, uniformes e equipacións deportivas exixidos durante o curso escolar, así como as actividades extraescolares que ambos os proxenitores decidan que o menor realice.</p>
    <p>5º. Atribuírlle á demandante o exercicio en exclusiva da patria potestade en materias académicas e sanitarias, medidas referidas ao domicilio, empadroamento, obtención e renovación de DNI e pasaporte e análogos, trámites administrativos referentes ao fillo menor habido en común, Elías Fabián Ortiz Duarte.</p>
    <p>Non procede efectuar especial pronunciamento sobre as custas deste proceso.</p>
    <p>Esta resolución non é firme e contra ela cabe interpor recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial de Coruña (artigo 458 e seguintes, e 776 da Lei de axuizamento civil) logo de consignación do depósito de 50 € previsto na disposición adicional décimo quinta da Lei orgánica do poder xudicial (LOPX).</p>
    <p>Así, por esta a miña sentenza, pronúncioo, mándoo e asínoo. Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Publicación. A anterior resolución foi lida e publicada en audiencia pública polo xuíz que a ditou no día da data. Dou fe».</p>
    <p>Como consecuencia do ignorado paradoiro de Elías Magín Ortiz Irala, expídese este edicto co fin de que lle sirva de notificación en forma.</p>
    <p>Santiago de Compostela, 10 de xullo de 2018</p>
    <footer><p>O letrado da Administración de xustiza</p></footer>

