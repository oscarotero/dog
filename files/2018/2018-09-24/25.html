---
date: '2018-09-24'
id: G0424-120918-0002
page: 43259
number: 182
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 12 de setembro de 2018, da Xefatura Territorial de Pontevedra, pola
  que se notifica a resolución do expediente sancionador incoado por infracción
  administrativa na orde social RL 2015/0183-4.
range: Cédula
url: >-
  https://www.xunta.gal/dog/Publicados/2018/20180924/AnuncioG0424-120918-0002_gl.html
---
<p>Intentada a notificación persoal e devolta polo servizo de Correos ao resultar imposible a súa práctica, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, mediante esta cédula notifícaselle á empresa que se relaciona a resolución ditada no expediente sancionador correspondente.</p>
    <p>Dispón dun prazo de dez (10) días hábiles, contados desde o seguinte ao da publicación desta cédula no <em>Boletín Oficial del Estado</em>, para examinar a resolución, que non pon fin á vía administrativa, nas dependencias desta xefatura territorial, Servizo de Emprego e Economía Social, Sección de Sancións, sitas na rúa Concepción Arenal, 8, 2º andar, en Vigo (Pontevedra), das 9.00 ás 14.00 horas, de luns a venres.</p>
    <p>Fáiselle saber á interesada que pode formular recurso de alzada perante a Secretaría Xeral de Emprego, no prazo dun mes, contado desde o seguinte día ao da súa publicación, de acordo co previsto nos artigos 121 e 122 da Lei 39/2015, do 1 de outubro. Advírteselle que, de non interpoñelo en tempo e en forma, deberá aboar a multa imposta mediante a necesaria utilización do impreso que poderá solicitar na Xefatura Territorial da Consellería de Economía, Emprego e Industria, no número de conta e na entidade bancaria e prazo que nel se sinalan, xa que noutro caso se incoará o procedemento pola vía de constrinximento ante a Consellería de Facenda correspondente.</p>
    <p>Expediente: RL 2015/0183-4.</p>
    <p>Acta: I362015000049647.</p>
    <p>Empresa: Impermeabilizaciones Mafergo, S.L.</p>
    <p>NIF: B-36855476.</p>
    <p>Enderezo: Ramón Nieto, 96, Vigo.</p>
    <p>Materia: seguridade e saúde.</p>
    <p>Preceptos infrinxidos: artigo 3 e números 3.1 e 3.5 do anexo II.4 do Real decreto 1215/1997, do 18 de xullo, polo que se establecen as disposicións mínimas de seguridade e saúde para a utilización polos traballadores dos equipamentos de traballo, en relación cos artigos 4.2.d) e 19.1 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e artigos 14, 15 e 17 da Lei 31/1995, do 8 de novembro, de prevención de riscos laborais.</p>
    <p>Preceptos sancionadores: artigos 5.2, 12.16.b), 39.3.c) e 40 do Real decreto lexislativo 5/2000, do 4 de agosto, polo que se aproba o texto refundido da Lei sobre infraccións e sancións na orde social.</p>
    <p>Data de resolución: 4.9.2018.</p>
    <p>Resolución: multa de 5.000 €.</p>
    <p>Vigo, 12 de setembro de 2018 </p>
    <footer><p>Ignacio Rial Santomé<br>Xefe territorial de Pontevedra</p></footer>

