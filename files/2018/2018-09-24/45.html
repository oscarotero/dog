---
date: '2018-09-24'
id: G0210-040918-0001
page: 43292
number: 182
agency: >-
  Cámara Oficial de Comercio, Industria, Servizos e Navegación de Pontevedra,
  Vigo e Vilagarcía de Arousa
section: VI. Anuncios. c) Outros anuncios.
title: >-
  ANUNCIO de convocatoria de participación no Plan internacional de promoción,
  cofinanciado polo Fondo Europeo de Desenvolvemento Rexional (Feder) da Unión
  Europea, período 2014-2020.
range: Anuncio
url: >-
  https://www.xunta.gal/dog/Publicados/2018/20180924/AnuncioG0210-040918-0001_gl.html
---
<footer><p><img src="/dog/Publicados/2018/20180924/AnuncioG0210-040918-0001_gl-web-images/pdf%20camara%20de%20comercio_fmt.jpeg" alt="missing image file"></p></footer>
    <p>A Cámara de Comercio de Pontevedra, Vigo e Vilagarcía de Arousa anuncia a apertura da convocatoria que ten por obxecto promover a participación no programa Plan internacional de promoción, cofinanciado nun 80 % polo Fondo Europeo de Desenvolvemento Rexional (Feder) da Unión Europea nas seguintes accións:</p>
    <p>1. Visita á feira Seafex (Dubái, 27 de outubro-4 novembro de 2018). Sector: produtos do mar, equipamentos e servizos relacionados.</p>
    <p>2. Misión comercial con exhibición de produtos en Spanish Extravaganza de Doha (Qatar) (Doha, 28 de outubro-5 de novembro de 2018). Sector: agroalimentario, bebidas e servizos anexos a este sector (profesionais hostalaría, etc.).</p>
    <p>Primeiro. <em>Beneficiarios</em></p>
    <p>Pemes, micropemes e autónomos da Comunidade Autónoma de Galicia.</p>
    <p>O número máximo de empresas beneficiarias será de:</p>
    <p>1. Visita á feira Seafex (Dubái): 6.</p>
    <p>2. Misión comercial con exhibición de produtos en Spanish Extravaganza de Doha (Qatar): 5.</p>
    <p>Segundo. <em>Obxecto</em></p>
    <p>O obxecto da convocatoria é a selección de operacións realizadas polas pemes que contribúan a promover a súa internacionalización e a mellorar a súa competitividade, co obxectivo de mellorar a propensión para exportar e a base exportadora da economía española, diversificar os mercados de destino da exportación española e incrementar a competitividade da economía española para impulsar España como destino de investimento.</p>
    <p>Terceiro. <em>Convocatoria</em></p>
    <p>O texto completo da convocatoria está á disposición das empresas na sede da Cámara de Comercio de Pontevedra, Vigo e Vilagarcía de Arousa. Ademais, pódese consultar a través da web www.camarapvv.com </p>
    <p>Cuarto. <em>Contía</em></p>
    <p>O orzamento máximo de execución das actuacións mencionadas máis abaixo no marco desta convocatoria para o período 2014-2020 é de:</p>
    <p>1. Visita á feira Seafex (Dubái): 14.320 €.</p>
    <p>2. Misión comercial con exhibición de produtos en Spanish Extravaganza de Doha (Qatar): 35.875 €, </p>
    <p>dentro do programa operativo «Plurirrexional de España Feder 2014-2020 PO».</p>
    <p>Os recursos estimados para os servizos de apoio prestados pola Cámara de Comercio de Pontevedra, Vigo e Vilagarcía de Arousa serán de:</p>
    <p>1. Visita á feira Seafex (Dubái): 4.600 €.</p>
    <p>2. Misión comercial con exhibición de produtos en Spanish Extravaganza de Doha (Qatar): 5.800 €, </p>
    <p>e serán achegados polo Fondo Europeo de Desenvolvemento Rexional (Feder) da Unión Europea e pola Cámara de Comercio de Pontevedra, Vigo e Vilagarcía de Arousa.</p>
    <p>A contía máxima das axudas para outorgar, con cargo a esta convocatoria, ás empresas participantes nas seguintes actuacións é de:</p>
    <p>1. Visita á feira Seafex (Dubái): 9.720 €.</p>
    <p>2. Misión comercial con exhibición de produtos en Spanish Extravaganza de Doha (Qatar): 30.075 €, </p>
    <p>en concepto de subvención. As axudas serán cofinanciadas nunha porcentaxe do 70 % con cargo aos fondos Feder, a través do programa operativo «Plurirrexional de España Feder 2014-2020 PO», e o resto financiarase con cargo ás empresas participantes.</p>
    <p>Quinto. <em>Prazo de presentación de solicitudes</em></p>
    <p>O prazo para a presentación de solicitudes ábrese o día 25 de setembro de 2018 e finalizará:</p>
    <p>1. Visita á feira Seafex (Dubái): 11 de outubro de 2018.</p>
    <p>2. Misión comercial con exhibición de produtos en Spanish Extravaganza de Doha (Qatar): 11 de outubro de 2018.</p>
    <p>O modelo de solicitude de participación poderase descargar na web www.camarapvv.es</p>
    <p>Vigo, 31 de agosto de 2018</p>
    <footer><p>Manuel Fernández Pool<br>Secretario xeral da Cámara Oficial de Comercio, Industria, Servizos e<br>Navegación de Pontevedra, Vigo e Vilagarcía de Arousa</p></footer>

