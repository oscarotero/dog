---
date: '2018-12-17'
id: G0244-121218-0001
page: 52526
number: 239
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. b) Nomeamentos.
title: >-
  DECRETO 159/2018 do 5 de decembro, polo que se nomea un vogal do Consello
  Reitor da Escola Galega de Administración Pública, experto no eido da
  Administración pública.
range: Decreto
url: >-
  https://www.xunta.gal/dog/Publicados/2018/20181217/AnuncioG0244-121218-0001_gl.html
---
<p>O artigo 7 da Lei 4/1987, do 27 de maio, de creación da Escola Galega de Administración Pública de Galicia (EGAP), modificado pola Lei 10/1989, do 10 de xullo, establece a composición do Consello Reitor do dito organismo. No número 3 letra c) do mesmo artigo sinálase que formarán parte do citado consello cinco expertos de recoñecido prestixio no campo da Administración pública nomeados polo Consello da Xunta de Galicia.</p>
    <p>De acordo co anterior e co fin de dar cumprimento a este mandato, mediante este decreto procédese á renovación parcial dos anteditos vogais expertos no eido da Administración pública para, en concreto, nomear como vogal do Consello Reitor da EGAP a Francisco Javier Sanz Larruga, catedrático de Dereito Administrativo da Universidade da Coruña.</p>
    <p>Na súa virtude, por proposta do vicepresidente e conselleiro de Presidencia, Administracións Públicas e Xustiza e logo de deliberación do Consello da Xunta de Galicia na súa reunión do día cinco de decembro de dous mil dezaoito</p>
    <h2>DISPOÑO:</h2>
    <p>Artigo único</p>
    <p>Nomear como novo vogal do Consello Reitor da Escola Galega de Administración Pública, na súa calidade de experto no eido da Administración pública, a Francisco Javier Sanz Larruga.</p>
    <p>Disposición derradeira única</p>
    <p>Este decreto entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, cinco de decembro do dous mil dezaoito </p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p>

