---
date: '2018-01-12'
id: G0424-030118-0007
page: 2318
number: 9
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 29 de decembro de 2017, da Xefatura Territorial de Lugo, pola
  que se anuncia o levantamento das actas previas á ocupación de bens e dereitos
  afectados pola  instalación eléctrica E/S da LAT 132 kV Porzún-Mondoñedo na
  subestación Barreiros, no concello de Barreiros (expediente 004/2016 AT).
range: Resolución
url: >-
  https://www.xunta.gal/dog/Publicados/2018/20180112/AnuncioG0424-030118-0007_gl.html
---
<p>Con data do 8 de novembro de 2017, a Dirección Xeral de Enerxía e Minas ditou resolución pola que se outorgan á empresa Viesgo Distribución Eléctrica, S.L., as autorizacións administrativas previas e de construción, e se recoñece, en concreto, a utilidade pública, da instalación eléctrica E/S da LAT 132 kV Porzún-Mondoñedo na subestación de Barreiros (DOG do 30 de novembro de 2017), que afecta ao concello de Barreiros.</p>
    <p>Esta declaración de utilidade pública, segundo o disposto no artigo 54 da Lei 24/2013, do 26 de decembro, do sector eléctrico, implica a necesidade de ocupación dos bens ou de adquisición dos dereitos afectados e a súa urxente ocupación para os efectos do artigo 52 da Lei de expropiación forzosa, do 16 de decembro de 1954.</p>
    <p>De acordo co anterior, esta xefatura territorial, en cumprimento do disposto no artigo 52 da Lei de expropiación forzosa, resolve convocar todas as persoas afectadas coas que non se chegou a un acordo, incluídas na relación de bens e dereitos que se insire como anexo á presente resolución e que se expón tamén no taboleiro de anuncios do concello de Barreiros, deducida da que se someteu a información pública no diario <em>El Progreso</em> do 19 de xullo de 2017, no <em>Boletín Oficial </em>da provincia de Lugo do 24 de xullo de 2017 e no<em> Diario Oficial de Galicia</em> do 18 de xullo de 2017, para que comparezan o día 12 de febreiro de 2018 no concello sinalado como punto de reunión para, de conformidade co procedemento que se establece no citado artigo, levar a cabo o levantamento das actas previas á ocupación.</p>
    <p>Desta convocatoria darase traslado aos interesados mediante a oportuna citación individual, na cal se sinalará o día e a hora para o levantamento das actas previas. Así mesmo, no taboleiro de anuncios do concello de Barreiros estará exposta a data do levantamento das actas. Todos os interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados pola persoa debidamente autorizada, achegando os documentos acreditativos da súa titularidade, podéndose acompañar dos seus peritos e dun notario pola súa conta (artigo 52.3 da Lei de expropiación forzosa).</p>
    <p>Así mesmo, advírteselles a todos os interesados que poderán formular alegacións por escrito nesta xefatura territorial (rolda da Muralla, 70, Lugo), ata o momento do levantamento das actas previas, para os únicos efectos de corrixir os posibles erros cometidos na relación de bens e dereitos afectados (artigo 56.2 do Regulamento da Lei de expropiación forzosa).</p>
    <p>Esta publicación realízase igualmente para os efectos do artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), cando os titulares dos predios propostos sexan descoñecidos, non se saiba o lugar de notificación, ou ben, tentada a notificación, non se puidese realizar (sen prexuízo da correspondente publicación no BOE), e así dirixirlle ao Ministerio Fiscal as dilixencias que se produzan de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 29 de decembro de 2017</p>
    <footer><p>Pilar Fernández López<br>Xefa territorial de Lugo</p></footer>
    <footer><p>ANEXO<br>Relación de bens e dereitos afectados</p></footer>
    <table>
     <tbody>
      <tr>
       <td rowspan="4">Parcela nº</td>
       <td colspan="2" rowspan="2">Ref. catastral</td>
       <td rowspan="4">Paraxe</td>
       <td rowspan="4">Concello</td>
       <td rowspan="3">Propietario</td>
       <td rowspan="4">Tipo cultivo</td>
       <td colspan="4">Afección</td>
      </tr>
      <tr>
       <td colspan="2" rowspan="2">Apoio</td>
       <td colspan="2" rowspan="2">Voo</td>
      </tr>
      <tr>
       <td rowspan="2">Pol. nº</td>
       <td rowspan="2">Parc. nº</td>
      </tr>
      <tr>
       <td>Nome, apelidos e enderezo</td>
       <td>Nº</td>
       <td>Superficie ocupada m2</td>
       <td>Lonxitude ml</td>
       <td>Superficie afectada m2</td>
      </tr>
      <tr>
       <td>18</td>
       <td>65</td>
       <td>166</td>
       <td>Lombo da Casa</td>
       <td>Barreiros</td>
       <td>Monte comunal San Cosme de Barreiros, 27790 Barreiros (Lugo)
        Juan José Noceda Terrón
        Avenida San Lucas, 47
        27740 Mondoñedo</td>
       <td>MA</td>
       <td> </td>
       <td> </td>
       <td>90</td>
       <td>2.718</td>
      </tr>
     </tbody>
    </table>

