---
date: '2018-02-14'
id: G0164-060218-0003
page: 10100
number: 32
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 29 de xaneiro de 2018 pola que se modifica a autorización do centro
  Safe Formación, de Ourense, por ampliación das ensinanzas deportivas nas
  especialidades dos deportes de Montaña e Escalada.
range: Orde
url: >-
  https://www.xunta.gal/dog/Publicados/2018/20180214/AnuncioG0164-060218-0003_gl.html
---
<p>A titularidade do Centro Autorizado de Ensinanzas Deportivas Safe Formación, de Ourense, solicita autorización para impartir as ensinanzas conducentes á obtención dos títulos de técnico e técnico superior nas especialidades dos deportes de Montaña e Escalada, conforme o Real decreto 318/2000, do 3 de marzo.</p>
    <p>Por Orde do 12 de setembro de 2011, autorízase para impartir as ensinanzas conducentes á obtención dos títulos de técnico deportivo e técnico deportivo superior en Esquí Alpino, Esquí de Fondo e Snowboard; e por Orde do 6 de xuño de 2014 autorízase o bloque común e complementario a distancia das modalidades deportivas de inverno e o bloque común das actividades de formación promovidas polas federacións deportivas na modalidade presencial e a distancia.</p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería do 12 de abril de 2004 e do 23 de abril de 2004, nas cales se determinan o procedemento de autorización e os requisitos mínimos dos espazos administrativos e docentes xenéricos con que deben contar os centros.</p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación da autorización</p>
    <p>Modificar a autorización do centro Safe Formación, de Ourense, por ampliación das ensinanzas deportivas nas especialidades dos deportes de Montaña e Escalada, quedando configurado o centro como se detalla a continuación:</p>
    <p>Denominación xenérica: Centro Autorizado de Ensinanzas Deportivas (CAD).</p>
    <p>Denominación específica: Safe Formación.</p>
    <p>Código do centro: 32020835..</p>
    <p>Enderezo: avda. da Habana, 54, 2º andar.</p>
    <p>Localidade: 32004 Ourense.</p>
    <p>Concello: Ourense.</p>
    <p>Provincia: Ourense.</p>
    <p>Titular: Safe Educación y Formación, S.L.U.</p>
    <p>Composición resultante:</p>
    <p>1. Especialidade: Deportes de inverno.</p>
    <p>a) Grao medio.</p>
    <p>• Técnico deportivo en Esquí Alpino.</p>
    <p>• Técnico deportivo en Esquí de Fondo.</p>
    <p>• Técnico deportivo en Snowboard.</p>
    <p>b) Grao superior.</p>
    <p>• Técnico deportivo superior en Esquí Alpino.</p>
    <p>• Técnico deportivo superior en Esquí de Fondo.</p>
    <p>• Técnico deportivo superior en Snowboard.</p>
    <p>2. Especialidades: Deportes de Montaña e Escalada.</p>
    <p>a) Grao medio.</p>
    <p>• Técnico deportivo en Alta Montaña.</p>
    <p>• Técnico deportivo en Barrancos.</p>
    <p>• Técnico deportivo en Escalada.</p>
    <p>• Técnico deportivo en Media Montaña.</p>
    <p>b) Grao superior.</p>
    <p>• Técnico deportivo superior en Alta Montaña.</p>
    <p>• Técnico deportivo superior en Escalada.</p>
    <p>• Técnico deportivo superior en Esquí de Montaña.</p>
    <p>3. Bloque común e complementario a distancia das modalidades deportivas de inverno e o bloque común das actividades de formación promovidas polas federacións deportivas, presencial e a distancia.</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de xaneiro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

