---
date: '2018-02-14'
id: G0424-250118-0011
page: 10185
number: 32
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 22 de xaneiro de 2018, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Arteixo (expediente
  IN407A 2017/135-1).
range: Resolución
url: >-
  https://www.xunta.gal/dog/Publicados/2018/20180214/AnuncioG0424-250118-0011_gl.html
---
<p>Expediente: IN407A 2017/135-1.</p>
    <p>Promotor: Unión Fenosa Distribución, S.A.</p>
    <p>Denominación da instalación: alimentación MT Polígono de Sabón, nº 81.</p>
    <p>Concello: Arteixo.</p>
    <p>Feitos:</p>
    <p>1. O 29 de agosto de 2017 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 217, do 15 de novembro de 2017, e no BOP núm. 207, do 31 de octubre.</p>
    <p>3. Solicitouse o preceptivo informe ás distintas administracións, organismos ou, se é o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o regulamento electro técnico para baixa tensión.</p>
    <p>6. As características técnicas da instalación son as seguintes:</p>
    <p>– Instalación dun paso aéreo-soterrado en apoio de celosía (nº 10/1) no tramo de liña de media tensión aérea SBN-713, a 15 kV, cunha lonxitude de 111 m (retensado), con orixe no apoio nº 10 existente da LMT. SBN-713 (expte.: 28.871), no tramo entre a derivada aos CT Rúa do Embalse (15PZY6) e Industrias Arges (15PX000) e a derivada aos CT Cadena Cien (15PGV3) e Alumbrado Sabón (expte.: 30.026), condutor tipo: LA-180 mm2 AI (existente), e final no apoio nº 11 existente da LMT. SBN-713 (expte.: 28.871), no tramo entre a derivada aos CT Rúa do Embalse (15PZY6) e Industrias Arges (15PX000) e a derivada aos CT Cadena Cien (15PGV3) e Alumbrado Sabón (expte.: 30.026).</p>
    <p>– Liña de media tensión soterrada, a 15 kV, cunha lonxitude de 48 m, con orixe nos pasos aéreos-soterrados que se vai realizar no apoio nº 10/1 proxectado a intercalar na LMT. SBN-713 (expte.: 28.871), no tramo entre a derivada aos CT Rúa do Embalse (15PZY6) e Industrias Arges (15PX000) e a derivada aos CT Cadena Cien (15PGV3) e Alumbrado Sabón (expte.: 30.026), condutor tipo RHZ1-2OL-12/20 kV-1x240 mm2 AI, e final no centro de seccionamento proxectado (entrada e saída).</p>
    <p>Centro de seccionamento 3L (2TC) GPRS/FO e cela de protección con trafo de tensión para alimentación a servizos auxiliares, que irá situado en local que se vaia instalar por peticionario.</p>
    <p>O orzamento da instalación segundo o proxecto é de 32.549,19 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar ante esta xefatura territorial unha solicitude que se acompañará da seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do director da montaxe no que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial, a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro de 2015), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 22 de xaneiro de 2018</p>
    <footer><p>Isidoro Martínez Arca<br>Xefe territorial da Coruña</p></footer>

