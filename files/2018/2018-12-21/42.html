---
date: '2018-12-21'
id: C141-121218-0001
page: 53414
number: 243
agency: Portos de Galicia
section: VI. Anuncios. a) Administración autonómica.
title: >-
  CÉDULA do 11 de decembro de 2018 pola que se notifica requirimento do 28 de
  novembro de 2018 de retirada de vehículo con matrícula C-1953-BZ abandonado no
  dominio público portuario do porto de Sada (A Coruña).
range: Cédula
url: >-
  https://www.xunta.gal/dog/Publicados/2018/20181221/AnuncioC141-121218-0001_gl.html
---
<p>De conformidade co disposto nos artigos 44 e 46 da Lei 39/2015, do 2 d outubro, do procedemento administrativo común das administracións públicas, notifícase á mercantil, con CIF X9106150J, en tanto que propietaria do vehículo marca Volkswagen, modelo Golf GTD, con matrícula C-1953-BZ, o seguinte requirimento por non ser posible a notificación a través do servizo de Correos.</p>
    <p>Segundo denuncia da Policía Portuaria do porto de Sada e da Policía Local de Sada, o vehículo que se identifica atópase estacionado no porto de Sada, na zona de Carrefour, con claros síntomas de abandono, coa ITV caducada e sen seguro en vigor.</p>
    <p>Considerando o exposto, e toda vez que na zona onde se atopa o vehículo a entidade pública Portos de Galicia é a Administración competente en materia de xestión de tráfico, de conformidade co disposto no artigo 106.1 do Real decreto lexislativo 6/2015, do 30 de outubro, que aproba o texto refundido da Lei sobre tráfico, circulación de vehículos de motor e seguridade vial, requírese a titular para que nun prazo máximo dun mes contado desde a publicación da presente cédula no <em>Boletín Oficial del Estado</em>, proceda a retirar o vehículo da zona de servizo do porto de Sada.</p>
    <p>No caso de incumprirse o presente requirimento, Portos de Galicia, sen máis trámites, daralle ao vehículo tratamento de residuo, e procederá en consecuencia ao seu traslado a centro autorizado de tratamento de vehículos para a súa posterior destrución e descontaminación.</p>
    <p>O anterior enténdese sen prexuízo das sancións administrativas que procedan en dereito.</p>
    <p>Así mesmo, este anuncio publicarase no<em> Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Santiago de Compostela, 11 de decembro de 2018</p>
    <footer><p>José Ignacio Villar García<br>Director de Portos de Galicia</p></footer>

