---
date: '2018-12-21'
id: G2345-281118-0002
page: 53372
number: 243
agency: Xulgado do Social número 2 da Coruña
section: V. Administración de xustiza.
title: EDICTO de notificación de sentenza (PO 11/2016).
range: Edicto
url: >-
  https://www.xunta.gal/dog/Publicados/2018/20181221/AnuncioG2345-281118-0002_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento ordinario 11/2016 deste xulgado do social, contra as empresas Transportes Logísticos Pocomaco, S.L. e Transportes Javier García Santos, S.L., sobre reclamación de cantidade, foi ditada a seguinte resolución:</p>
    <p>«Sentenza.</p>
    <p>A Coruña, 22 de novembro de 2018.</p>
    <p>Jorge Hay Alba, maxistrado do Xulgado do Social número 2 da Coruña, tendo visto os presentes autos seguidos neste xulgado co número 11/2016, en que son parte, dun lado, como demandante, Germán Pablo Sar Noce, representado polo letrado Daniel Pérez López e como demandados Transportes Logísticos Pocomaco, S.L., Transportes Javier García Santos, S.L. e o Fogasa, que non comparecen, sobre reclamación de cantidade, pronunciou en nome do rei a seguinte sentenza:</p>
    <p>Antecedentes de feito.</p>
    <p>Primeiro. A parte demandante presentou demanda que por quenda correspondeu a este Xulgado do Social número 2 da Coruña, na cal, despois de expor os feitos e alegar os fundamentos de dereito que estimou pertinentes, terminaba suplicando que se ditase sentenza conforme o pedido.</p>
    <p>Segundo. Admitida a trámite a dita demanda, sinalouse a celebración do acto de xuízo, que se celebrou na data sinalada en todas as súas fases, co resultado que consta na acta redactada para o efecto e que quedou debidamente gravado no correspondente soporte CD. Unha vez concluído o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decido.</p>
    <p>Que, estimando a demanda interposta polo demandante Germán Pablo Sar Noce, con citación do Fogasa, debo condenar e condeno a empresa Transportes Logísticos Pocomaco, S.L. a aboar ao demandante a cantidade de 13.856,97 euros polos conceptos reclamados na demanda. </p>
    <p>Apróbase a desistencia respecto de Transportes Javier García Santos, S.L.</p>
    <p>Notifíquese esta resolución ás partes, ás cales se fará saber que contra ela só cabe recurso de suplicación ante o Tribunal Superior de Xustiza de Galicia, que se debe anunciar ante este xulgado no prazo de cinco días contados a partir da notificación desta sentenza, e, no propio termo, se o recorrente non goza do beneficio de xustiza gratuíta, deberá ao anunciar o recurso entregar comprobante de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>Igualmente, deberá, no momento de interpoñer o recurso, consignar a suma de 300 euros en concepto de depósito especial para recorrer.</p>
    <p>Así o pronuncio, mando e asino por esta miña sentenza, xulgando definitivamente».</p>
    <p>E para que sirva de notificación en legal forma a Transportes Logísticos Pocomaco, S.L. e a Transportes Javier García Santos, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese as destinatarias que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 28 de novembro de 2018</p>
    <footer><p>A letrada da Administración de xustiza</p></footer>

