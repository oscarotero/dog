---
date: '2018-12-21'
id: G0424-271118-0001
page: 53382
number: 243
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 19 de novembro de 2018, da Dirección Xeral de Enerxía e Minas,
  pola que se fai público o Acordo do Consello da Xunta de Galicia, do 15 de
  novembro de 2018, polo que se aproba definitivamente o proxecto da LMT 30 kV
  evacuación PE Cadeira como proxecto sectorial de incidencia supramunicipal,
  así como das disposicións normativas contidas no mencionado proxecto.
range: Resolución
url: >-
  https://www.xunta.gal/dog/Publicados/2018/20181221/AnuncioG0424-271118-0001_gl.html
---
<p>En cumprimento do disposto no artigo 13.5 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, esta dirección xeral dispón que se publique no <em>Diario Oficial de Galicia</em> o Acordo adoptado polo Consello da Xunta de Galicia na súa reunión do 15 de novembro de 2018, cuxa parte dispositiva é o seguinte texto literal:</p>
    <p>«Primeiro. Aprobar definitivamente o proxecto sectorial de incidencia supramunicipal denominado Proxecto sectorial LMT 30 kV evacuación PE Cadeira, promovido por Norvento Estelo, S.L.U.</p>
    <p>Segundo. De conformidade co contido do Acordo do Consello da Xunta de Galicia do 1 de outubro de 1997 polo que se aproba o Plan eólico de Galicia como proxecto sectorial de incidencia supramunicipal, modificado mediante o Acordo do 5 de decembro de 2002, o planeamento nos concellos de Lourenzá, Riotorto, Mondoñedo e A Pastoriza queda vinculados ás determinacións contidas no proxecto sectorial que se aproba».</p>
    <p>De conformidade co artigo 4 da Lei 10/1995, do 23 de novembro, de ordenación do territorio de Galicia, publícanse como anexo a esta resolución as disposicións normativas do proxecto sectorial denominado LMT 30 kV evacuación PE Cadeira.</p>
    <p>Santiago de Compostela, 19 de novembro de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>
    <h2>ANEXO</h2>
    <h2>Disposicións normativas do proxecto sectorial</h2>
    <p>1. Relación co planeamento urbanístico local vixente e proposta de modificación.</p>
    <p>A LMT 30 kV evacuación PE Cadeira afecta a catro termos municipais: Lourenzá, Riotorto, Mondoñedo e A Pastoriza. A seguir analízase a relación coa normativa urbanística vixente en cada caso.</p>
    <p>En virtude do disposto na Lei 2/2016, do solo de Galicia, a nova categoría de solo rústico proposta no presente documento superpoñerase, sen desprazala, sobre a que posúan os terreos nos planeamentos para o solo rústico de especial protección, prevalecendo a que outorgue maior protección.</p>
    <p>1.1. Relación co planeamento municipal do Concello de Lourenzá.</p>
    <p>1.1.1. Adecuación ao planeamento municipal do Concello de Lourenzá.</p>
    <p>A superficie de afección urbanístico-territorial derivada dos distintos elementos da liña eléctrica, neste caso unicamente no seu trazado en aéreo, situados no termo municipal de Lourenzá é de 5,60 ha, o que supón o 47,9 % da área de afección urbanístico territorial total, de 11,69 ha.</p>
    <p>O municipio de Lourenzá dispón de normas subsidiarias de planeamento (NSP) aprobadas o 31 de xaneiro de 1995, as cales cualifican a zona afectada pola implantación da liña eléctrica como solo non urbanizable de protección de espazos naturais, solo non urbanizable de protección forestal, e como solo non urbanizable común.</p>
    <p>A parte das NSP de Lourenzá que son de aplicación neste caso, inclúense no anexo I deste proxecto sectorial.</p>
    <p>En todo caso, de conformidade co previsto na disposición transitoria primeira da Lei 2/2016 do solo de Galicia: réxime de aplicación aos municipios con planeamento non adaptado e aos municipios sen planeamento (desenvolvida pola disposición transitoria segunda do Decreto 143/2016, do 22 de setembro, que aproba o Regulamento da Lei 2/2016) para os municipios con planeamento urbanístico aprobado definitivamente con anterioridade á entrada en vigor da presente lei e non adaptado á Lei 9/2002, do 30 de decembro, de ordenación urbanística e protección do medio rural de Galicia (que é o caso de Lourenzá), ao solo non urbanizable ou solo rústico, aplicaráselle o disposto na Lei 2/2016 para solo rústico.</p>
    <p>A Lei 2/2016, no seu artigo 35 regula os usos e actividades posibles no solo rústico. Entre estes inclúense os recollidos no punto:</p>
    <p>«m) Instalacións e infraestruturas hidráulicas, de telecomunicacións, produción e transporte de enerxía, gas, abastecemento de auga, saneamento e xestión e tratamento de residuos, sempre que non impliquen a urbanización ou transformación urbanística dos terreos polos que discorren».</p>
    <p>A liña eléctrica obxecto de estudo, concibida como instalación de produción de enerxía, está entre os usos relacionados no citado punto.</p>
    <p>Os devanditos usos, segundo o artigo 36 da Lei 2/2016, son admisibles en calquera categoría de solo rústico, sen prexuízo do disposto nos instrumentos de ordenación do territorio e, de ser o caso, previa obtención do título habilitante municipal de natureza urbanística.</p>
    <p>1.1.2. Proposta de modificacións do planeamento municipal de Lourenzá.</p>
    <p>Considérase conveniente propoñer modificacións da normativa urbanística vixente no municipio de Lourenzá para compatibilizar a LMT 30 kV evacuación PE Cadeira cos usos do solo previstos nesta, posto que existen elementos que poden condicionar aspectos deste proxecto.</p>
    <p>Cando se modifique ou revise o planeamento do termo municipal de Lourenzá, ou se adapte á Lei do solo, incluiranse as delimitacións sinaladas no plano I1101-19-PL 06, cualificándoas como solo rústico de protección de infraestruturas.</p>
    <p>Non obstante, en atención ao disposto no artigo 34.4 da Lei 2/2016 do solo de Galicia, o ámbito no cal se considerará o novo réxime de solo rústico de especial protección de infraestruturas proposto superpoñerase complementariamente aos das outras categorías de solo rústico que concorran.</p>
    <p>Deste modo, atendendo á cualificación actual do solo segundo o planeamento de Lourenzá, e tendo en conta as características e uso actual dos terreos afectados, segundo o artigo 34 da Lei 2/2016, cabe cualificar o solo rústico afectado neste municipio como solo rústico de protección ordinaria (categoría de solo á que equivalería a cualificada como solo non urbanizable común polas NSP de Lourenzá); solo rústico de protección de espazos naturais (categoría de solo equivalente á cualificada como solo non urbanizable de protección de espazos naturais polas NSP de Lourenzá) e solo rústico de protección forestal (categoría de solo á que equivalería a cualificada como solo non urbanizable de protección forestal polas NSP de Lourenzá). A devandita cualificación recóllese na documentación gráfica deste proxecto.</p>
    <p>Resultará de aplicación a seguinte normativa:</p>
    <p>1. Ámbito de aplicación.</p>
    <p>Comprende esta categoría de solos á zona delimitada pola poligonal incluída na documentación gráfica do presente proxecto destinada á instalación dun sistema xeral de infraestruturas vinculadas ao transporte e distribución de enerxía eléctrica, para a evacuación da enerxía renovable xerada no parque eólico Cadeira.</p>
    <p>Non se permitirán outras construcións que non sexan estritamente necesarias para o axeitado funcionamento da liña de alta tensión.</p>
    <p>A área de afección total da LMT 30 kV evacuación PE Cadeira é de 116.912 m2, dos cales 56.089,62 m2 corresponden co termo municipal de Lourenzá.</p>
    <p>2. Condicións de uso.</p>
    <p>O uso permitido ou autorizable é o de liñas eléctricas, así como os permitidos con anterioridade sempre que se respecte a área de servidume de enerxía eléctrica representada nos planos de planeamento modificado como área de afección urbanístico-territorial.</p>
    <p>Para o cálculo da servidume da liña eléctrica en aéreo considérase a zona de servidume de voo (franxa definida pola proxección sobre o chan dos condutores extremos, considerados estes e as súas cadeas de illantes nas condicións máis desfavorables), máis unha distancia adicional de seguridade co fin de evitar as interrupcións do servizo e os posibles incendios producidos polo contacto de ramas ou madeiros de árbores cos condutores dunha liña eléctrica aérea (2 m segundo ITC-LAT 07 do R.L.A.T.).</p>
    <p>Tras a construción da liña, esta área de servidume non poderá ser utilizada polos propietarios dos terreos para actividades que afecten negativamente á infraestrutura proxectada, como edificar ou realizar plantacións de especies forestais de gran porte.</p>
    <p>Quedan permitidos os usos gandeiros e agrícolas con algunhas limitacións, ademais do da instalación dunha infraestrutura eléctrica.</p>
    <p>Para poder implantar o uso citado deberá contar tanto con informe favorable por parte do órgano ambiental coma coa aprobación deste proxecto sectorial.</p>
    <p>Segundo o Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, establécese que:</p>
    <p>«Artigo 158. Servidume de paso aéreo de enerxía eléctrica</p>
    <p>A servidume de paso aéreo de enerxía eléctrica comprenderá:</p>
    <p>a) O voo sobre o predio servente.</p>
    <p>b) O establecemento de postes, torres ou apoios fixos para a sustentación dos cables condutores de enerxía eléctrica e instalación de postas a terra dos devanditos postes, torres ou apoios fixos.</p>
    <p>c) O dereito de paso ou acceso para atender ao establecemento, vixilancia, conservación, reparación da liña eléctrica e corte de arboredo, se fose necesario.</p>
    <p>d) A ocupación temporal de terreos ou outros bens, de ser o caso, necesarios aos fins indicados no parágrafo c) anterior.</p>
    <p>Artigo 162. Relacións civís</p>
    <p>1. A servidume de paso de enerxía eléctrica non impide ao dono do predio servente cercalo ou edificar sobre el, deixando a salvo a devandita servidume, sempre que sexa autorizado pola Administración competente, que tomará en especial consideración a normativa vixente en materia de seguridade. Poderá, así mesmo, o dono solicitar o cambio de trazado da liña, se non existen dificultades técnicas, correndo pola súa costa os gastos da variación, incluíndo nos devanditos gastos os prexuízos ocasionados.</p>
    <p>2. Entenderase que a servidume foi respectada cando a cerca, plantación ou edificación construída polo propietario non afecte o contido desta e á seguridade da instalación, persoas e bens de acordo co presente real decreto.</p>
    <p>3. En todo caso, e para as liñas eléctricas aéreas, queda limitada a plantación de árbores e prohibida a construción de edificios e instalacións industriais na franxa definida pola proxección sobre o terreo dos condutores extremos nas condicións máis desfavorables, incrementada coas distancias regulamentarias a ambos os dous lados da devandita proxección.</p>
    <p>Para as liñas subterráneas prohíbese a plantación e construcións mencionadas no parágrafo anterior, na franxa definida pola gabia onde van aloxados os condutores incrementada nas distancias mínimas de seguridade regulamentarias».</p>
    <p>1.2. Relación co planeamento municipal do Concello de Riotorto.</p>
    <p>1.2.1. Adecuación ao planeamento municipal do Concello de Riotorto.</p>
    <p>A superficie de afección urbanístico-territorial derivada dos distintos elementos da liña eléctrica, no seu trazado tanto en aéreo coma en subterráneo, situados no concello de Riotorto é de 2,22 ha, o que supón o 18,99 % da área de afección total urbanístico-territorial, de 11,69 ha.</p>
    <p>O concello de Riotorto dispón como único elemento de ordenación urbanística de delimitación de solo urbano (DSU), con data de aprobación do 13 de marzo de 1986.</p>
    <p>Posto que o solo urbano non se verá afectado, neste caso resultan de aplicación as normas complementarias e subsidiarias de planeamento provincial de Lugo, segundo o disposto no seu artigo 4; atendendo a esta normativa, os terreos afectados no termo municipal de Riotorto estarían catalogados como solo non urbanizable.</p>
    <p>En todo caso, de conformidade co previsto na disposición transitoria primeira da Lei 2/2016 do solo de Galicia: réxime de aplicación aos municipios con planeamento non adaptado e aos municipios sen planeamento (desenvolvida pola disposición transitoria segunda do Decreto 143/2016, do 22 de setembro, que aproba o Regulamento da Lei 2/2016) para os municipios sen plan xeral (caso de Riotorto) aplicarase o réxime de solo rústico establecido na devandita lei.</p>
    <p>A Lei 2/2016, no seu artigo 35 regula os usos e actividades posibles no solo rústico. Entre estes inclúense os recollidos no punto:</p>
    <p>«m) Instalacións e infraestruturas hidráulicas, de telecomunicacións, produción e transporte de enerxía, gas, abastecemento de auga, saneamento e xestión e tratamento de residuos, sempre que non impliquen a urbanización ou transformación urbanística dos terreos polos que discorren».</p>
    <p>A liña eléctrica obxecto de estudo, concibida como instalación de produción de enerxía, está entre os usos relacionados no citado punto.</p>
    <p>Os devanditos usos, segundo o artigo 36 da Lei 2/2016, son admisibles en calquera categoría de solo rústico, sen prexuízo do disposto nos instrumentos de ordenación do territorio e, de ser o caso, previa obtención do título habilitante municipal de natureza urbanística.</p>
    <p>1.2.2. Proposta de modificacións do planeamento municipal de Riotorto.</p>
    <p>Considérase conveniente propoñer modificacións da normativa urbanística vixente no municipio de Riotorto para compatibilizar a LMT 30 kV evacuación PE Cadeira cos usos de solo previstos nesta, posto que existen elementos que poden condicionar aspectos do presente proxecto.</p>
    <p>Cando se modifique ou revise o planeamento do termo municipal de Riotorto, ou se adapte á Lei do solo, incluiranse as delimitacións sinaladas na documentación gráfica deste proxecto, cualificándoas como solo rústico de protección de infraestruturas.</p>
    <p>Non obstante, en atención ao disposto no artigo 34.4 da Lei 2/2016 do solo de Galicia, o ámbito en que se considerará o novo réxime de solo rústico de especial protección de infraestruturas proposto superpoñerase complementariamente aos das outras categorías de solo rústico que concorran.</p>
    <p>Deste modo, atendendo ás características e uso actual dos terreos afectados no concello de Riotorto, segundo o artigo 34 da Lei 2/2016, cabe cualificar o solo rústico afectado neste municipio como solo rústico de protección forestal e solo rústico de protección agropecuaria por considerarse unha zona potencial para o aproveitamento forestal e agrícola do solo, segundo o caso, e por dedicarse á devandita actividade os terreos limítrofes. A devandita cualificación recóllese na documentación gráfica deste proxecto.</p>
    <p>Resultará de aplicación a seguinte normativa:</p>
    <p>1. Ámbito de aplicación.</p>
    <p>Comprende esta categoría de solos a zona delimitada pola poligonal incluída na documentación gráfica do presente proxecto destinada á instalación dun sistema xeral de infraestruturas vinculadas ao transporte e distribución de enerxía eléctrica, para a evacuación da enerxía renovable xerada no parque eólico Cadeira.</p>
    <p>Non se permitirán outras construcións que non sexan estritamente necesarias para o axeitado funcionamento da liña de alta tensión.</p>
    <p>A área de afección total da LMT 30 kV evacuación PE Cadeira é de 116.912 m2, dos cales 22.177 m2, corresponden co termo municipal de Riotorto.</p>
    <p>2. Condicións de uso.</p>
    <p>O uso permitido ou autorizable é o de liñas eléctricas, así como os permitidos con anterioridade sempre que se respecte a área de servidume de enerxía eléctrica representada nos planos de planeamento modificado como área de afección urbanístico-territorial.</p>
    <p>Para o cálculo da servidume da liña eléctrica en aéreo considérase a zona de servidume de voo (franxa definida pola proxección sobre o chan dos condutores extremos, considerados estes e as súas cadeas de illantes nas condicións máis desfavorables), máis unha distancia adicional de seguridade co fin de evitar as interrupcións do servizo e os posibles incendios producidos polo contacto de ramas ou madeiros de árbores cos condutores dunha liña eléctrica aérea (2 m segundo ITC-LAT 07 do R.L.A.T.).</p>
    <p>No caso da traza subterránea, considérase para o cálculo da superficie de afección 2,5 metros a cada lado do eixe da liña, resultando un total de 5 metros de ancho.</p>
    <p>Tras a construción da liña, esta área de servidume non poderá ser utilizada polos propietarios dos terreos para actividades que afecten negativamente á infraestrutura proxectada, como edificar ou realizar plantacións de especies forestais de gran porte. Quedan permitidos os usos gandeiros e agrícolas con algunhas limitacións, ademais do da instalación dunha infraestrutura eléctrica.</p>
    <p>Para poder implantar o uso citado deberá contar tanto con informe favorable por parte do órgano ambiental como coa aprobación do presente proxecto sectorial.</p>
    <p>Segundo o Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, establécese que:</p>
    <p>«Artigo 158. Servidume de paso aéreo de enerxía eléctrica</p>
    <p>A servidume de paso aéreo de enerxía eléctrica comprenderá:</p>
    <p>a) O voo sobre o predio servente.</p>
    <p>b) O establecemento de postes, torres ou apoios fixos para a sustentación dos cables condutores de enerxía eléctrica e instalación de postas a terra dos devanditos postes, torres ou apoios fixos.</p>
    <p>c) O dereito de paso ou acceso para atender o establecemento, vixilancia, conservación, reparación da liña eléctrica e corte de arboredo, se fose necesario.</p>
    <p>d) A ocupación temporal de terreos ou outros bens, de ser o caso, necesarios aos fins indicados no parágrafo c) anterior.</p>
    <p>Artigo 159. Servidume de paso subterráneo de enerxía eléctrica</p>
    <p>A servidume de paso subterráneo de enerxía eléctrica comprenderá:</p>
    <p>a) A ocupación do subsolo polos cables condutores á profundidade e coas demais características que sinale a normativa técnica e urbanística aplicable. Para os efectos do expediente expropiatorio e sen prexuízo do disposto en canto a medidas e distancias de seguridade nos regulamentos técnicos na materia, a servidume subterránea comprende a franxa de terreo situada entre os dous condutores extremos da instalación.</p>
    <p>b) O abastecemento dos dispositivos necesarios para o apoio ou fixación dos condutores.</p>
    <p>c) O dereito de paso ou acceso para atender o establecemento, vixilancia, conservación e reparación da liña eléctrica.</p>
    <p>d) A ocupación temporal de terreos ou outros bens, de ser o caso, necesarios aos fins indicados no parágrafo c) anterior.</p>
    <p>Artigo 162. Relacións civís</p>
    <p>1. A servidume de paso de enerxía eléctrica non impide ao dono do predio servente cercalo ou edificar sobre el, deixando a salvo a devandita servidume, sempre que sexa autorizado pola Administración competente, que tomará en especial consideración a normativa vixente en materia de seguridade. Poderá, así mesmo, o dono solicitar o cambio de trazado da liña, se non existen dificultades técnicas, correndo pola súa costa os gastos da variación, incluíndo nos devanditos gastos os prexuízos ocasionados.</p>
    <p>2. Entenderase que a servidume foi respectada cando a cerca, plantación ou edificación construída polo propietario non afecte o contido desta e á seguridade da instalación, persoas e bens de acordo co presente real decreto.</p>
    <p>3. En todo caso, e para as liñas eléctricas aéreas, queda limitada a plantación de árbores e prohibida a construción de edificios e instalacións industriais na franxa definida pola proxección sobre o terreo dos condutores extremos nas condicións máis desfavorables, incrementada coas distancias regulamentarias a ambos os dous lados da devandita proxección.</p>
    <p>Para as liñas subterráneas prohíbese a plantación e construcións mencionadas no parágrafo anterior, na franxa definida pola gabia onde van aloxados os condutores incrementada nas distancias mínimas de seguridade regulamentarias».</p>
    <p>1.3. Relación co planeamento municipal do Concello de Mondoñedo.</p>
    <p>1.3.1. Adecuación ao planeamento municipal do Concello de Mondoñedo.</p>
    <p>A superficie de afección urbanístico-territorial derivada dos distintos elementos da liña eléctrica, no seu trazado tanto en aéreo coma en subterráneo, situados no concello de Mondoñedo é de 3,28 ha, o que supón o 28,06 % da área de afección total urbanístico-territorial, de 11,69 ha.</p>
    <p>O concello de Mondoñedo dispón dun Plan xeral de ordenación municipal aprobado o 13 de xuño de 2016, o cal cualifica a zona afectada pola implantación da liña eléctrica como solo rústico de protección agrícola, solo rústico de protección de infraestruturas e solo rústico de protección forestal.</p>
    <p>A parte do PXOM do concello de Mondoñedo que resulta de aplicación neste caso inclúese no anexo I do presente proxecto sectorial.</p>
    <p>En todo caso, de conformidade co previsto na disposición transitoria primeira da Lei 2/2016 do solo de Galicia: réxime de aplicación aos municipios con planeamento non adaptado e aos municipios sen planeamento (desenvolvida pola disposición transitoria segunda do Decreto 143/2016, do 22 de setembro, que aproba o Regulamento da Lei 2/2016) para os municipios con planeamento urbanístico aprobado definitivamente con anterioridade á entrada en vigor desta lei e adaptado á Lei 9/2002, do 30 de decembro, de ordenación urbanística e protección do medio rural de Galicia (que é o caso de Mondoñedo), ao solo rústico, aplicaráselle o disposto na Lei 2/2016 para solo rústico, mantendo, en todo caso, a vixencia das categorías de solo contempladas no plan respectivo.</p>
    <p>A Lei 2/2016, no seu artigo 35 regula os usos e actividades posibles no solo rústico.</p>
    <p>Entre estes inclúense os recollidos no punto:</p>
    <p>«m) Instalacións e infraestruturas hidráulicas, de telecomunicacións, produción e transporte de enerxía, gas, abastecemento de auga, saneamento e xestión e tratamento de residuos, sempre que non impliquen a urbanización ou transformación urbanística dos terreos polos que discorren».</p>
    <p>A liña eléctrica obxecto de estudo, concibida como instalación de produción de enerxía, está entre os usos relacionados no citado punto.</p>
    <p>Os devanditos usos, segundo o artigo 36 da Lei 2/2016, son admisibles en calquera categoría de solo rústico, sen prexuízo do disposto nos instrumentos de ordenación do territorio e, de ser o caso, previa obtención do título habilitante municipal de natureza urbanística.</p>
    <p>1.3.2. Proposta de modificacións do planeamento municipal de Mondoñedo.</p>
    <p>Considérase conveniente propoñer modificacións da normativa urbanística vixente no municipio de Mondoñedo para compatibilizar a LMT 30 kV evacuación PE Cadeira cos usos de solo previstos nesta, posto que existen elementos que poden condicionar aspectos do presente proxecto.</p>
    <p>Cando se modifique ou revise o planeamento do termo municipal de Mondoñedo, ou se adapte á Lei do solo, incluiranse as delimitacións sinaladas na documentación gráfica deste proxecto, cualificándoas como solo rústico de protección de infraestruturas.</p>
    <p>Non obstante, en atención ao disposto no artigo 34.4 da Lei 2/2016 do solo de Galicia, o ámbito no cal se considerará o novo réxime de solo rústico de especial protección de infraestruturas proposto superpoñerase complementariamente aos das outras categorías de solo rústico que concorran.</p>
    <p>Deste modo, atendendo á cualificación actual do solo segundo o planeamento de Mondoñedo, e tendo en conta as características e uso actual dos terreos afectados, segundo o artigo 34 da Lei 2/2016, cabe cualificar o solo rústico afectado neste municipio como solo rústico de protección agropecuaria (categoría de solo á que equivalería a cualificada como solo rústico de protección agrícola polo PXOM de Mondoñedo), solo rústico de protección de infraestruturas (categoría de solo á que equivalería a cualificada como solo rústico de protección de infraestruturas polo PXOM de Mondoñedo) e solo rústico de protección forestal (categoría de solo á que equivalería a cualificada como solo rústico de protección forestal polo PXOM de Mondoñedo). A devandita cualificación recóllese na documentación gráfica deste proxecto.</p>
    <p>Resultará de aplicación a seguinte normativa:</p>
    <p>1. Ámbito de aplicación.</p>
    <p>Comprende esta categoría de solos a zona delimitada pola poligonal incluída na documentación gráfica do presente proxecto, destinada á instalación dun sistema xeral de infraestruturas vinculadas ao transporte e distribución de enerxía eléctrica, para a evacuación da enerxía renovable xerada no parque eólico Cadeira.</p>
    <p>Non se permitirán outras construcións que non sexan estritamente necesarias para o axeitado funcionamento da liña de alta tensión.</p>
    <p>A área de afección total da LMT 30 kV evacuación PE Cadeira é de 116.912 m2, dos cales 32.752 m2, corresponden co termo municipal de Mondoñedo.</p>
    <p>2. Condicións de uso.</p>
    <p>O uso permitido ou autorizable é o de liñas eléctricas, así como os permitidos con anterioridade sempre que se respecte a área de servidume de enerxía eléctrica representada nos planos de planeamento modificado como área de afección urbanístico-territorial.</p>
    <p>Para o cálculo da servidume da liña eléctrica en aéreo considérase a zona de servidume de voo (franxa definida pola proxección sobre o chan dos condutores extremos, considerados estes e as súas cadeas de illantes nas condicións máis desfavorables), máis unha distancia adicional de seguridade co fin de evitar as interrupcións do servizo e os posibles incendios producidos polo contacto de ramas ou madeiros de árbores cos condutores dunha liña eléctrica aérea (2 m segundo ITC-LAT 07 do R.L.A.T.).</p>
    <p>No caso da traza subterránea, considérase para o cálculo da superficie de afección 2,5 metros a cada lado do eixe da liña, resultando un total de 5 metros de ancho.</p>
    <p>Tras a construción da liña, esta área de servidume non poderá ser utilizada polos propietarios dos terreos para actividades que afecten negativamente á infraestrutura proxectada, como edificar ou realizar plantacións de especies forestais de gran porte.</p>
    <p>Quedan permitidos os usos gandeiros e agrícolas con algunhas limitacións, ademais do da instalación dunha infraestrutura eléctrica.</p>
    <p>Para poder implantar o uso citado deberá contar tanto con informe favorable por parte do órgano ambiental como coa aprobación do presente proxecto sectorial.</p>
    <p>O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, establece, tal e como se recolle no punto anterior, tanto os puntos que comprende a servidume de paso aéreo e subterráneo (artigo 158 e artigo 159) coma as relacións civís a ter en conta (artigo 162).</p>
    <p>1.4. Relación co planeamento municipal do Concello da Pastoriza.</p>
    <p>1.4.1. Adecuación ao planeamento municipal do Concello da Pastoriza.</p>
    <p>A superficie de afección urbanístico-territorial derivada dos distintos elementos da liña eléctrica no seu trazado en subterráneo no concello da Pastoriza é de 0,59 ha, o que supón o 5,05 % da área de afección total urbanístico-territorial, de 11,69 ha.</p>
    <p>O concello da Pastoriza dispón dun Plan xeral de ordenación municipal aprobado o 9 de agosto de 2013, o cal cualifica a zona afectada pola implantación da liña eléctrica como solo rústico de protección forestal produtivo.</p>
    <p>A parte do PXOM do concello da Pastoriza que resulta de aplicación neste caso inclúese no anexo I do presente proxecto sectorial.</p>
    <p>En todo caso, de conformidade co previsto na disposición transitoria primeira da Lei 2/2016 do solo de Galicia: réxime de aplicación aos municipios con planeamento non adaptado e aos municipios sen planeamento (desenvolvida pola disposición transitoria segunda do Decreto 143/2016, do 22 de setembro, que aproba o Regulamento da Lei 2/2016) para os municipios con planeamento urbanístico aprobado definitivamente con anterioridade á entrada en vigor da presente lei e adaptado á Lei 9/2002, do 30 de decembro, de ordenación urbanística e protección do medio rural de Galicia (que é o caso da Pastoriza), ao solo rústico, aplicaráselle o disposto na Lei 2/2016 para solo rústico, mantendo, en todo caso, a vixencia das categorías de solo contempladas no planeamento respectivo.</p>
    <p>A Lei 2/2016, no seu artigo 35 regula os usos e actividades posibles no solo rústico. Entre estes inclúense os recollidos no punto:</p>
    <p>«m) Instalacións e infraestruturas hidráulicas, de telecomunicacións, produción e transporte de enerxía, gas, abastecemento de auga, saneamento e xestión e tratamento de residuos, sempre que non impliquen a urbanización ou transformación urbanística dos terreos polos que discorren».</p>
    <p>A liña eléctrica obxecto de estudo, concibida como instalación de produción de enerxía, está entre os usos relacionados no citado punto.</p>
    <p>Os devanditos usos, segundo o artigo 36 da Lei 2/2016, son admisibles en calquera categoría de solo rústico, sen prexuízo do disposto nos instrumentos de ordenación do territorio e, de ser o caso, previa obtención do título habilitante municipal de natureza urbanística.</p>
    <p>1.4.2. Proposta de modificacións do planeamento municipal da Pastoriza.</p>
    <p>Considérase conveniente propoñer modificacións da normativa urbanística vixente no municipio da Pastoriza para compatibilizar a LMT 30 kV evacuación PE Cadeira cos usos de solo previstos nesta, posto que existen elementos que poden condicionar aspectos deste proxecto.</p>
    <p>Cando se modifique ou revise o planeamento do termo municipal da Pastoriza, ou se adapte á Lei do solo, incluiranse as delimitacións sinaladas na documentación gráfica do presente proxecto, cualificándoas como solo rústico de protección de infraestruturas.</p>
    <p>Non obstante, en atención ao disposto no artigo 34.4 da Lei 2/2016 do solo de Galicia, o ámbito no cal se considerará o novo réxime de solo rústico de especial protección de infraestruturas proposto superpoñerase complementariamente aos das outras categorías de solo rústico que concorran.</p>
    <p>Deste modo, atendendo á cualificación actual do solo segundo o planeamento da Pastoriza, e tendo en conta as características e uso actual dos terreos afectados, segundo o artigo 34 da Lei 2/2016, cabe cualificar o solo rústico afectado neste municipio como solo rústico de protección forestal (categoría de solo á que equivalería a cualificada como solo rústico de protección forestal produtivo polo PXOM da Pastoriza). A devandita cualificación recóllese na documentación gráfica do presente proxecto.</p>
    <p>Resultará de aplicación a seguinte normativa:</p>
    <p>1. Ámbito de aplicación.</p>
    <p>Comprende esta categoría de solos a zona delimitada pola poligonal incluída na documentación gráfica do proxecto destinada á instalación dun sistema xeral de infraestruturas vinculadas ao transporte e distribución de enerxía eléctrica, para a evacuación da enerxía renovable xerada no parque eólico Cadeira.</p>
    <p>Non se permitirán outras construcións que non sexan estritamente necesarias para o axeitado funcionamento da liña de alta tensión.</p>
    <p>A área de afección total da LMT 30 kV evacuación PE Cadeira é de 116.912 m2, dos cales 5.893 m2, corresponden co termo municipal da Pastoriza.</p>
    <p>2. Condicións de uso.</p>
    <p>O uso permitido ou autorizable é o de liñas eléctricas, así como os permitidos con anterioridade sempre que se respecte a área de servidume de enerxía eléctrica representada nos planos de planeamento modificado como área de afección urbanístico-territorial.</p>
    <p>No caso da traza subterránea, considérase para o cálculo da superficie de afección 2,5 metros a cada lado do eixe da liña, resultando un total de 5 metros de ancho.</p>
    <p>Tras a construción da liña, esta área de servidume non poderá ser utilizada polos propietarios dos terreos para actividades que afecten negativamente á infraestrutura proxectada, como edificar ou realizar plantacións de especies forestais de gran porte.</p>
    <p>Quedan permitidos os usos gandeiros e agrícolas con algunhas limitacións, ademais do da instalación dunha infraestrutura eléctrica.</p>
    <p>Para poder implantar o uso citado deberá contar tanto con informe favorable por parte do órgano ambiental como coa aprobación do presente proxecto sectorial.</p>
    <p>O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, establece, tal e como se recolle no punto anterior, tanto os puntos que comprende a servidume de paso aéreo e subterráneo (artigo 158 e artigo 159) coma as relacións civís a ter en conta (artigo 162).</p>
    <p>1.5. Prazo.</p>
    <p>A adecuación do planeamento urbanístico municipal vixente ao proxecto sectorial, deberá realizarse con:</p>
    <p>▪ A revisión do planeamento urbanístico municipal vixente.</p>
    <p>▪ A adaptación do plan á Lei 2/2016, do 10 de febreiro, do solo de Galicia.</p>
    <p>1.6. Eficacia.</p>
    <p>De acordo co establecido no artigo 11 do Decreto 80/2000, a aprobación definitiva do proxecto sectorial polo Consello da Xunta, seguindo o procedemento establecido no artigo 25 da Lei 10/1995, á marxe de cando se adecúe o planeamento municipal, implica que as súas determinacións terán forza vinculante para as administracións públicas e particulares e prevalecerán sobre as determinacións do planeamento urbanístico vixente.</p>
    <p>2. Cualificación das obras e instalacións como de marcado carácter territorial.</p>
    <p>En concordancia co establecido no Decreto 80/2000 do 23 de marzo, polo que se regulan os plans e proxectos sectoriais de incidencia supramunicipal e na Lei 10/1995, do 23 de novembro, de ordenación do territorio de Galicia e as súas modificacións, o presente proxecto sectorial cualifica expresamente de marcado carácter territorial as obras e instalacións da LMT 30 kV evacuación PE Cadeira.</p>

