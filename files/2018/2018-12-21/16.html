---
date: '2018-12-21'
id: G0003-121218-0007
page: 53357
number: 243
agency: Servizo Galego de Saúde
section: IV. Oposicións e concursos.
title: >-
  ANUNCIO do 28 de novembro de 2018, da Xerencia de Xestión Integrada de Lugo,
  Cervo e Monforte de Lemos, polo que se dá publicidade á resolución da mesma
  data pola que se convoca para vinculación temporal, por concurso de méritos, a
  cobertura de diversas prazas da categoría de facultativo/a especialista de
  área.
range: Anuncio
url: >-
  https://www.xunta.gal/dog/Publicados/2018/20181221/AnuncioG0003-121218-0007_gl.html
---
<p>A Xerencia de Xestión Integrada de Lugo, Cervo e Monforte de Lemos, de acordo co disposto no artigo 67 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo), e na Orde do 12 de abril de 2013 (DOG núm. 76, do 19 de abril), polo que se desenvolve a estrutura organizativa de xestión integrada das áreas de Lugo, Cervo e Monforte de Lemos, así como na Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, </p>
    <h2>DISPÓN: </h2>
    <p>Primeiro. Anunciar a convocatoria para cubrir, mediante vinculación temporal, por concurso de méritos, as prazas de facultativo/a especialista de área que se relacionan no anexo.</p>
    <p>Segundo. As solicitudes para participar na presente convocatoria, xunto coa documentación á que se refiren as bases, presentaranse preferentemente, dirixidas ao Xerente de Xestión Integrada, no rexistro de entrada do Hospital Universitario Lucus Augusti de Lugo, sito na rúa Dr. Ulises Romero, nº 1, 27003 Lugo, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15 ) días hábiles contados a partir do día seguinte ao da publicación deste anuncio no Diario Oficial de Galicia. </p>
    <p>Terceiro. As bases íntegras da convocatoria estarán expostas no taboleiro de anuncios do Hospital Universitario Lucus Augusti (Oficina de Atención ao Traballador), na intranet da EOXI de Lugo, Cervo e Monforte de Lemos, así como na páxina web do Servizo Galego de Saúde (www.sergas.es)</p>
    <p>Lugo, 28 de novembro de 2018</p>
    <footer><p>Ramón Ares Rico<br>Xerente de Xestión Integrada de Lugo, Cervo<br>e Monforte de Lemos</p></footer>
    <h2>ANEXO</h2>
    <table>
     <tbody>
      <tr>
       <td>Especialidade</td>
       <td>Prazas ofertadas</td>
       <td>Nomeamento</td>
      </tr>
      <tr>
       <td>Medicina Nuclear</td>
       <td>1</td>
       <td>Interino/a praza vacante. EOXI Lugo, Cervo e Monforte de Lemos</td>
      </tr>
      <tr>
       <td>Oncoloxía Radioterápica</td>
       <td>3</td>
       <td>Interino/a praza vacante. EOXI Lugo, Cervo e Monforte de Lemos</td>
      </tr>
      <tr>
       <td>Radiofísica Hospitalaria</td>
       <td>3</td>
       <td>Interino/a praza vacante. EOXI Lugo, Cervo e Monforte de Lemos</td>
      </tr>
     </tbody>
    </table>

