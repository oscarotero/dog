---
date: '2018-10-29'
id: L235-081018-0001
page: 47363
number: 206
agency: Concello de Nigrán
section: VI. Anuncios. b) Administración local.
title: >-
  ANUNCIO da modificación singular número 25 das normas subsidiarias do
  planeamento deste concello referida a medidas de rexeneración, rehabilitación
  e renovación urbana.
range: Anuncio
url: >-
  https://www.xunta.gal/dog/Publicados/2018/20181029/AnuncioL235-081018-0001_gl.html
---
<p>Número de expediente: 16/0673 U.</p>
    <p>Código: 2016002149.</p>
    <p>Asunto: modificación singular número 25 das normas subsidiarias do planeamento do Concello de Nigrán referida a medidas de rexeneración, rehabilitación e renovación urbana.</p>
    <p>Trámite: información pública.</p>
    <p>1. O Pleno municipal, na sesión que tivo lugar o 27 de setembro de 2018, acordou aprobar inicialmente o documento denominado Modificación singular número 25 das normas subsidiarias do planeamento do Concello de Nigrán referida ás medidas de rexeneración, rehabilitación e renovación urbana, redactado polo arquitecto municipal.</p>
    <p>En cumprimento do artigo 60.6 da Lei 2/2016, do 10 de febreiro, do solo de Galicia, e dos artigos 144.6 e 207 do seu regulamento (Decreto 143/2016), o expediente sométese a información pública polo prazo de dous meses, contado desde o día seguinte ao da última publicación deste anuncio no <em>Diario Oficial de Galicia</em> ou nun dos xornais de maior difusión na provincia, para que as persoas interesadas poidan consultalo e formular, de ser o caso, as alegacións que consideren oportunas.</p>
    <p>O expediente administrativo da modificación singular pódese consultar presencialmente nas dependencias municipais, en horario laborable, de luns a venres, ou de xeito telemático a través da sede electrónica do Concello de Nigrán (sede.nigran.org, sección Normativa municipal, subsección Normas en tramitación). </p>
    <p>2. Igualmente, para os efectos do establecido no artigo 47.1 da Lei 2/2016, do 10 de febreiro, do solo de Galicia, faise público que no referido acordo plenario do 27 de setembro de 2018 se adoptou a seguinte decisión:</p>
    <p>«Segundo. Acordar a suspensión dos procedementos de outorgamento de licenzas en todo o termo municipal de Nigrán, de conformidade co previsto nos arts. 47.2 e 83.5 da LSG e 86 do RSG. </p>
    <p>Esta suspensión terá unha duración máxima de dous anos contados da presente aprobación e, en calquera caso, extinguirase coa aprobación definitiva da modificación singular. </p>
    <p>A suspensión non afectará as seguintes actuacións:</p>
    <p>a) As obras de mantemento, conservación e reforma, salvo no caso de obras de rehabilitación integral que sexan equiparables á reconstrución total do edificio non xustificadas en razóns de urxencia ou que supoñan un aumento do volume edificado.</p>
    <p>b) As licenzas de primeira ocupación.</p>
    <p>c) Os proxectos que cumpran simultaneamente as NNSS en vigor e a modificación singular aprobada inicialmente. Para tal efecto, os proxectos incorporarán na súa memoria unha xustificación específica do dito cumprimento simultáneo. </p>
    <p>d) Os actos suxeitos ao trámite de comunicación previa, sempre e cando se trate de obras ou actos para a implantación de usos ou actividades autorizados na modificación singular».</p>
    <p>Nigrán, 5 de outubro de 2018</p>
    <footer><p>Juan A. González Pérez<br>Alcalde</p></footer>

