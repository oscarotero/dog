---
date: '2018-10-29'
id: G0244-231018-0001
page: 47287
number: 206
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 23 de outubro de 2018, da Secretaría Xeral para o Deporte, pola
  que se modifica a Resolución do 29 de xuño de 2018 pola que se establecen as
  bases reguladoras para a concesión, en réxime de concorrencia competitiva, de
  subvencións para a adquisición de equipamentos deportivos e se procede á súa
  convocatoria para o ano 2018 (código de procedemento PR949A).
range: Resolución
url: >-
  https://www.xunta.gal/dog/Publicados/2018/20181029/AnuncioG0244-231018-0001_gl.html
---
<p>Con data do 11 de xullo de 2018 publicouse no <em>Diario Oficial de Galicia</em> núm. 132, a Resolución do 29 de xuño de 2018, da Secretaría Xeral para o Deporte, pola que se establecen as bases reguladoras para a concesión, en réxime de concorrencia competitiva, de subvencións para a adquisición de equipamentos deportivos e se procede á súa convocatoria para o ano 2018 (código de procedemento PR949A).</p>
    <p>A base 21ª da citada resolución regula a xustificación da subvención, establecendo que o prazo máximo de xustificación rematará o 30 de outubro de cada ano.</p>
    <p>Ante as numerosas solicitudes de axudas presentadas e a necesidade de que algunha delas subsane a documentación e co fin de garantir o cumprimento da finalidade das axudas, é necesario modificar a base 21.3.</p>
    <p>A presente modificación determina a necesidade da ampliación do prazo de xustificación da subvención concedida, de tal xeito que as entidades beneficiarias das axudas disporán dun mes, desde o día seguinte á publicación da resolución de concesión da axuda no <em>Diario Oficial de Galicia</em>, para xustificar a subvención concedida.</p>
    <p>En virtude do exposto e de acordo co establecido na Lei 9/2007, do 13 de xuño, de subvencións de Galicia, no Decreto 11/2009, do 8 de xaneiro, polo que se aproba o seu regulamento, así como nos preceptos básicos da Lei 38/2003, do 17 de novembro, xeral de subvencións e no Real decreto 887/2006, do 21 de xullo, polo que se aproba o Regulamento xeral de subvencións, e en virtude das atribucións que me foron conferidas,</p>
    <h2>RESOLVO:</h2>
    <p>Artigo único. <em>Modificación da Resolución do 29 de xuño de 2018, da Secretaría Xeral para o Deporte, pola que se establecen as bases reguladoras para a concesión, en réxime de concorrencia competitiva, de subvencións para a adquisición de equipamentos deportivos e se procede á súa convocatoria para o ano 2018 (código de procedemento PR949A)</em></p>
    <p>Modifícase o punto 3 da base 21º, da Resolución do 29 de xuño de 2018, da Secretaría Xeral para o Deporte, pola que se establecen as bases reguladoras para a concesión, en réxime de concorrencia competitiva, de subvencións para a adquisición de equipamentos deportivos e se procede á súa convocatoria para o ano 2018 (código de procedemento PR949A), como se indica:</p>
    <p>«3º. O prazo máximo de xustificación polas entidades beneficiarias rematará o 30 de novembro de cada ano».</p>
    <p>Disposición derradeira única. <em>Entrada en vigor</em></p>
    <p>Esta resolución entrará en vigor o día da súa publicación no <em>Diario Oficial de Galicia</em>.</p>
    <p>Santiago de Compostela, 23 de outubro de 2018</p>
    <footer><p>Marta Míguez Telle<br>Secretaria xeral para o Deporte</p></footer>

