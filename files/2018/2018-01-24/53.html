---
date: '2018-01-24'
id: G0181-150118-0002
page: 5390
number: 17
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 9 de xaneiro de 2018 polo que se somete ao trámite de información
  pública a separata para información pública do proxecto de construción do Plan
  de seguridade viaria de Galicia 2016-2020: mellora da seguridade viaria (MSV)
  no contorno de treitos de concentración de accidentes (TCA) na estrada PO-552,
  punto quilométrico 6+500 a 7+800, de clave PO/17/145.06, así como a relación
  individual de bens, dereitos e propietarios afectados polo proxecto
  referenciado.
range: Anuncio
url: >-
  https://www.xunta.gal/dog/Publicados/2018/20180124/AnuncioG0181-150118-0002_gl.html
---
<p>Para os efectos previstos no artigo 21.1 da Lei 8/2013, do 28 de xuño, de estradas de Galicia, sométese ao trámite de información pública o proxecto de construción MSV no contorno de TCA na estrada PO-552, p.q. 6+500 a 7+800, de clave: PO/17/145.06. O ámbito de actuación sitúase na estrada PO-552, na zona das Rexas, e afecta os municipios de Vigo e Nigrán, na provincia de Pontevedra.</p>
    <p>Este proxecto ten por obxecto a formulación das actuacións necesarias para reducir a accidentalidade no treito referenciado, ao tratarse dunha zona de carácter urbano e periurbano, de trazado sinuoso, con interseccións conflitivas e múltiples accesos a edificacións particulares.</p>
    <p>As obras previstas comprenden as seguintes actuacións:</p>
    <p>– Modificación da conexión leste coa glorieta localizada ao inicio do treito, no p.q. 6+800, en que conflúen dúas vías locais.</p>
    <p>– Eliminación da regulación semafórica na contorna do p.q. 7+740.</p>
    <p>– Execución dunha glorieta no p.q. 7+640, que dá acceso ao núcleo de poboación de Priegue.</p>
    <p>– Execución e reposición de beirarrúas, principalmente na parte inicial do treito.</p>
    <p>– Aplicación dun reforzo de firme en varias zonas do treito, para mellorar as condicións de adherencia da calzada.</p>
    <p>Considerando todo o exposto e o establecido na normativa vixente,</p>
    <p>RESOLVO:</p>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que, simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, se someta a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (r/ Fernández Ladreda, 43, 1º-4º, 36071 Pontevedra), na Casa do Concello de Vigo (praza do Rei, 1, 36202 Vigo, Pontevedra) e na Casa do Concello de Nigrán (praza da Constitución, s/n, 36350 Nigrán, Pontevedra). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago de Compostela, 9 de xaneiro de 2018</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Relación de bens, dereitos e propietarios afectados</h2>
    <p>Proxecto de construción.</p>
    <p>MSV no contorno de TCA na estrada PO-552, p.q. 6+500 a 7+800.</p>
    <p>Clave: PO/17/145.06.</p>
    <p>Concello de Vigo.</p>
    <table>
     <thead>
      <tr>
       <td>Nº</td>
       <td>Ref. catastral</td>
       <td>Polígono</td>
       <td>Parcela</td>
       <td>Titular</td>
       <td>Tipo</td>
       <td>Superficie total</td>
       <td>Superficie para expropiar</td>
       <td>Bens</td>
       <td>Observacións</td>
      </tr>
     </thead>
     <tbody>
      <tr>
       <td rowspan="2">1</td>
       <td rowspan="2">6687101NG1668N</td>
       <td></td>
       <td>b</td>
       <td>Rafael Lago</td>
       <td>Urbano</td>
       <td>397</td>
       <td>42,80</td>
       <td></td>
       <td>Improdutivo</td>
      </tr>
      <tr>
       <td></td>
       <td>a</td>
       <td>Rafael Lago</td>
       <td>Rústico</td>
       <td>362</td>
       <td>2,20</td>
       <td></td>
       <td>Prados ou pradeiras</td>
      </tr>
      <tr>
       <td>2</td>
       <td>54057A22309013</td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td>Non existen bens</td>
      </tr>
      <tr>
       <td rowspan="2">3</td>
       <td rowspan="2">54057A22300118</td>
       <td>223</td>
       <td>118 b</td>
       <td>Elisa Fontela González</td>
       <td>Urbano</td>
       <td>34</td>
       <td>34,00</td>
       <td>1 Árbores madeirables</td>
       <td>Prados ou pradeiras</td>
      </tr>
      <tr>
       <td>223</td>
       <td>118 a</td>
       <td>Elisa Fontela González</td>
       <td>Rústico</td>
       <td>625</td>
       <td>158,80</td>
       <td>5 Árbores madeirables</td>
       <td>Prados ou pradeiras</td>
      </tr>
     </tbody>
    </table>
    <p>Concello de Nigrán. </p>
    <table>
     <thead>
      <tr>
       <td>Nº</td>
       <td>Ref. catastral</td>
       <td>Polígono</td>
       <td>Parcela</td>
       <td>Titular</td>
       <td>Tipo</td>
       <td>Superficie total</td>
       <td>Superficie para expropiar</td>
       <td>Bens</td>
       <td>Observacións</td>
      </tr>
     </thead>
     <tbody>
      <tr>
       <td>4</td>
       <td>54035A01600088</td>
       <td>16</td>
       <td>88</td>
       <td>Mario Puentes Cabreira</td>
       <td>Rústico</td>
       <td>4200</td>
       <td>147,40</td>
       <td>72 m2 xardín</td>
       <td>C-Labor ou labradío secaño</td>
      </tr>
      <tr>
       <td>5</td>
       <td>54035A01600092</td>
       <td>16</td>
       <td>92 a</td>
       <td>Fernando Álvarez González</td>
       <td>Rústico</td>
       <td>997</td>
       <td>16,12</td>
       <td></td>
       <td>C-Labor ou labradío secaño</td>
      </tr>
      <tr>
       <td>6</td>
       <td>6577012NG1667N</td>
       <td></td>
       <td></td>
       <td>Fernando Álvarez González</td>
       <td>Urbano</td>
       <td>2716</td>
       <td>254,70</td>
       <td>2 columnas formigón
        1 portal metálico
        1 depósito formigón
        16 cerca de valo</td>
       <td>Solo urbano núcleo rural tradicional</td>
      </tr>
     </tbody>
    </table>

