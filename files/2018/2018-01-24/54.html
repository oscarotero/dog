---
date: '2018-01-24'
id: G0181-150118-0001
page: 5393
number: 17
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 10 de xaneiro de 2018 polo que se somete ao trámite de información
  pública a separata para información pública do proxecto de construción do Plan
  de seguridade viaria de Galicia 2016-2020: mellora da seguridade viaria (MSV)
  no contorno de treitos de concentración de accidentes (TCA) na estrada PO-552,
  punto quilométrico 10+600 a 13+800, de clave PO/17/140.06, así como a relación
  individual de bens, dereitos e propietarios afectados polo proxecto
  referenciado.
range: Anuncio
url: >-
  https://www.xunta.gal/dog/Publicados/2018/20180124/AnuncioG0181-150118-0001_gl.html
---
<p>Para os efectos previstos no artigo 21.1 da Lei 8/2013, do 28 de xuño, de estradas de Galicia, sométese ao trámite de información pública o proxecto de construción MSV no contorno de TCA na estrada PO-552, p.q. 10+600 a 13+800, de clave PO/17/140.06. A área de actuación sitúase entre os p.q. 10+600 e 13+800 da estrada PO-552, pertencente á Rede primaria básica de estradas de Galicia, nos termos municipais de Nigrán e Baiona, na provincia de Pontevedra.</p>
    <p>Este proxecto ten por obxecto a formulación das actuacións necesarias para reducir ou evitar a accidentalidade no treito referenciado.</p>
    <p>As obras previstas comprenden as seguintes actuacións:</p>
    <p>– Rehabilitación e adecuación das interseccións que pertencen ao treito considerado (p.q. 10+740, 11+500, 11+870, 11+920, 11+960, 12+100, 12+540 e 12+650).</p>
    <p>– Creación dunha glorieta na intersección no p.q. 12+350 da PO-552, resolvendo a alta sinistralidade que se dá neste punto.</p>
    <p>– Acondicionamento do firme en diversos puntos quilométricos (11+385-11+670 e 11+800-12+175, 13+200, 13+300 e 13+440), incluíndo unha nova sinalización horizontal.</p>
    <p>– Proxéctanse beirarrúas de baldosa hidráulica ou morteiro de asento onde a beirarrúa existente sexa destas características.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, o proxecto de construción sométese ao trámite de información pública, durante un período de trinta días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que, simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, se someta a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (r/ Fernández Ladreda, 43, 1º-4º, 36071 Pontevedra), e na Casa do Concello de Nigrán (praza da Constitución, s/n, 36350 Nigrán, Pontevedra). Así mesmo, na páxina web da Consellería de Infraestruturas e Vivenda (http://civ.xunta.gal/organizacion/c/CIV_Axencia_Galega_de_Infraestruturas), atópase a disposición dos interesados o documento completo do proxecto de construción.</p>
    <p>Santiago de Compostela, 10 de xaneiro de 2018</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO<br>Relación de bens, dereitos e propietarios afectados</h2>
    <h2>Proxecto de construción<br>Plan de seguridade viaria de Galicia 2016-2020: MSV no contorno<br>de TCA estrada PO-552, p.q. 10+600 a 13+800<br>Clave: PO/17/140.06</h2>
    <p>Concello de Nigrán.</p>
    <table>
     <thead>
      <tr>
       <td>Nº</td>
       <td>Ref. catastral</td>
       <td>Titular</td>
       <td>Superficie a
        expropiar (m2)</td>
       <td>Clase</td>
       <td>Uso do solo</td>
      </tr>
     </thead>
     <tbody>
      <tr>
       <td>1</td>
       <td>5842513NG1654S0001OM</td>
       <td>María Esther Valverde Dasilva</td>
       <td>22</td>
       <td>Urbano</td>
       <td>Sen edificar</td>
      </tr>
      <tr>
       <td>2</td>
       <td>5839923NG1654S0001LM</td>
       <td>En investigación, artigo 47 Lei 33/2003</td>
       <td>20</td>
       <td>Urbano</td>
       <td>Sen edificar</td>
      </tr>
      <tr>
       <td>3</td>
       <td>54035A071000580000HP</td>
       <td>David Estévez García
        Manuel Estévez García
        María Estévez García</td>
       <td>105</td>
       <td>Rústico</td>
       <td>Agrario</td>
      </tr>
      <tr>
       <td>4</td>
       <td>5734008NG1653S0001MY</td>
       <td>Herdeiros de Mª Marcelina Valverde Villar</td>
       <td>96</td>
       <td>Urbano</td>
       <td>Residencial</td>
      </tr>
     </tbody>
    </table>

