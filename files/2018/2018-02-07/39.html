---
date: '2018-02-07'
id: G0424-250118-0009
page: 8796
number: 27
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 19 de xaneiro de 2018, da Xefatura Territorial de Pontevedra, polo
  que se dispón a notificación da incoación do expediente sancionador IN635C
  2017/126-4.
range: Anuncio
url: >-
  https://www.xunta.gal/dog/Publicados/2018/20180207/AnuncioG0424-250118-0009_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícanselles ás interesadas que se relacionan no anexo a resolución e o requirimento do pagamento de multa en período voluntario do expediente sancionador por infracción en materia de industria, logo de intentada sen éxito a notificación persoal a través do servizo de Correos. Así mesmo, a eficacia desta notificación queda supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>As persoas interesadas poderán comparecer nas oficinas da sede da Xefatura Territorial da Consellería de Economía, Emprego e Industria, sitas na avenida Fernández Ladreda, 43, 5º andar, 36003 Pontevedra, das 9.00 ás 14.00 horas, de luns a venres, para o coñecemento íntegro da resolución e a súa constancia, xunto coa carta de pagamento.</p>
    <p>Contra a resolución do expediente de referencia, as interesadas ou os seus representantes dispoñen dun prazo dun (1) mes para interpoñer recurso potestativo de reposición ante o conselleiro de Economía, Emprego e Industria, ou ben directamente recurso contencioso-administrativo ante o xulgado do contencioso-administrativo competente, contado desde o día seguinte ao da publicación desta resolución no BOE.</p>
    <p>Comunicáselles que, conforme o establecido na disposición adicional décimo primeira da Lei 7/2005, do 29 de decembro, de orzamentos xerais da Comunidade Autónoma de Galicia para o ano 2006, o prazo de ingreso en período voluntario será o establecido no artigo 62.2 da Lei 58/2003, do 17 de decembro, xeral tributaria.</p>
    <p>O pagamento en período voluntario deberá facerse nos seguintes prazos:</p>
    <p>a) Se a notificación da liquidación se realiza entre os días 1 e 15 de cada mes, desde a data de recepción da notificación ata o día 20 do mes posterior ou, se este non é hábil, ata o inmediato hábil seguinte.</p>
    <p>b) Se a notificación da liquidación se realiza entre os días 16 e último de cada mes, desde a data de recepción da notificación ata o día cinco do segundo mes posterior ou, se este non é hábil, ata o inmediato hábil seguinte.</p>
    <p>As débedas non satisfeitas nos períodos citados nos puntos anteriores exixiranse en vía de constrinximento.</p>
    <p>Pontevedra, 19 de xaneiro de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Expediente de reclamación: IN635C 2017/83-4.</p>
    <p>Interesada: Lunas Carrera, S.L.</p>
    <p>CIF: B27802545.</p>
    <p>Acto notificado: resolución de expediente sancionador e carta de pagamento.</p>
    <p>Expediente de reclamación: IN635C 2017/89-4.</p>
    <p>Interesada: Cash al Instante, S.L.</p>
    <p>CIF: B27837574.</p>
    <p>Acto notificado: resolución de expediente sancionador e carta de pagamento.</p>

