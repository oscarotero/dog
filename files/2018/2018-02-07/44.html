---
date: '2018-02-07'
id: G1096-250118-0003
page: 8805
number: 27
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 18 de xaneiro de 2018 pola que se notifica a imposición dunha
  segunda multa coercitiva (expediente COR/49/2013-B1).
range: Cédula
url: >-
  https://www.xunta.gal/dog/Publicados/2018/20180207/AnuncioG1096-250118-0003_gl.html
---
<p>O subdirector da Axencia de Protección da Legalidade Urbanística (por ausencia do director) ditou, o 18 de decembro de 2017, resolución pola que se impón unha segunda multa coercitiva, derivada do expediente de reposición da legalidade urbanística COR/49/2013-RP1 como consecuencia de incumprir o ordenado na Resolución do 2.7.2014, na cal se ordena a demolición dunhas obras identificadas cos números 2 a 7, no punto primeiro dos feitos probados desta resolución, nas parcelas 280 e 281, do polígono 11, con referencias catastrais 15033A011002800000JA e 15033A0112810000JB, realizadas sen autorización autonómica, no lugar de Corgo-Rialiño, no termo municipal de Dodro, por resultaren incompatibles co ordenamento urbanístico vixente.</p>
    <p>Ao non poderse realizar a notificación persoal da resolución a José Luis Vigo González e Diego Vigo Bermúdez, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase aos interesados a dita resolución por medio dun anuncio no Boletín Oficial del Estado e a súa data de publicación é a que determina a eficacia do acto notificado. </p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícase aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland-Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante o director da Axencia de Protección da Legalidade Urbanística, ou ben, se non exercen o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 18 de xaneiro de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

