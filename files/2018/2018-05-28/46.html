---
date: '2018-05-28'
id: G0427-040518-0002
page: 26255
number: 100
agency: Consellería do Mar
section: VI. Anuncios. a) Administración autonómica.
title: >-
  ORDE do 23 de abril de 2018 pola que se autoriza a transmisión mortis causa,
  mediante pacto de mellora, da concesión administrativa e da batea Granja XII.
range: Orde
url: >-
  https://www.xunta.gal/dog/Publicados/2018/20180528/AnuncioG0427-040518-0002_gl.html
---
<p>Visto o expediente instruído para os efectos de transmisión da batea <em>Granja XII</em> e da concesión administrativa que a ampara resulta:</p>
    <p>a) Antecedentes:</p>
    <p>Primeiro. Mediante escrito do 23 de febreiro de 2018, Manuel González Ferradás (35266970N) e Elena Torres Chapela (78731037J) solicitaron autorización para a transmisión <em>mortis causa</em>, mediante pacto de mellora, da concesión administrativa e da batea <em>Granja XII</em>.</p>
    <p>Segundo. Os interesados achegaron a documentación requirida para a tramitación.</p>
    <p>Terceiro. Os informes do Servizo de Protección dos Recursos sobre as características da batea e da Subdirección Xeral de Acuicultura sobre a tramitación do expediente son favorables.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro) e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG núm. 180, do 21 de setembro). </p>
    <p>Segunda. A Lei 2/2006, do 14 de xuño, de dereito civil de Galicia (DOG núm. 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora. </p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG núm. 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa,</em> mediante pacto de mellora, a favor de José Carlos González Torres (52497309Q), do pleno dominio da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: <em>Granja XII</em>.</p>
    <p>Situación: </p>
    <p>Cuadrícula número: 7.</p>
    <p>Polígono: B.</p>
    <p>Distrito: Bueu (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 26.5.1965.</p>
    <p>Remate da vixencia: 15.12.2019.</p>
    <p>Actuais titulares: Manuel González Ferradás (35266970N) e Elena Torres Chapela (78731037J).</p>
    <p>Novo titular: José Carlos González Torres (52497309Q).</p>
    <p>O novo titular da concesión subrógase nos dereitos e obrigas dos anteriores desde o momento de formalización da mellora en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 23 de abril de 2018</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

