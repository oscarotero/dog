---
date: '2018-05-28'
id: G0164-210518-0001
page: 26131
number: 100
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 14 de maio de 2018, da Dirección Xeral de Educación, Formación
  Profesional e Innovación Educativa, pola que se designan os membros, se fai
  pública a composición do tribunal que elaborará, supervisará e avaliará as
  probas para a concesión dos premios extraordinarios de educación secundaria
  obrigatoria ao rendemento académico correspondentes ao curso 2017/18, e se
  ditan instrucións para a realización das probas correspondentes.
range: Resolución
url: >-
  https://www.xunta.gal/dog/Publicados/2018/20180528/AnuncioG0164-210518-0001_gl.html
---
<p>Mediante a Orde do 26 de abril de 2018 convócanse os premios extraordinarios de educación secundaria obrigatoria ao rendemento académico correspondentes ao curso 2017/18 (DOG do 11 de maio). No artigo 10 establécese que o alumnado deberá realizar unha proba que terá carácter único en todo o territorio da Comunidade e que a celebración desta proba terá lugar o día 6 de setembro de 2018.</p>
    <p>De conformidade co establecido no artigo 12 e en virtude da autorización da disposición derradeira primeira da Orde do 26 de abril de 2018, </p>
    <h2>RESOLVO:</h2>
    <p>Primeiro</p>
    <p>Designar os membros do tribunal para elaborar, supervisar e avaliar as probas para a concesión dos premios extraordinarios de educación secundaria obrigatoria ao rendemento académico correspondentes ao curso 2017/18 e facer pública a súa composición, que é a que figura no anexo desta resolución.</p>
    <p>Segundo</p>
    <p>Fixar o horario, lugares de realización das probas e condicións de presentación dos candidatos e das candidatas.</p>
    <p>1. A proba celebrarase o día 6 de setembro de 2018 de acordo co seguinte horario:</p>
    <p>– 9.15 horas, presentación dos candidatos e das candidatas.</p>
    <p>– 10.00 a 12.00 horas, primeira parte da proba.</p>
    <p>– 12.30 a 14.30 horas, segunda parte da proba.</p>
    <p>2. Lugares en que se realizarán as probas.</p>
    <p>Provincia da Coruña:</p>
    <p>– Centro Integrado de Formación Profesional (CIFP) Someso. Rúa Someso nº 6, A Coruña.</p>
    <p>Provincia de Lugo:</p>
    <p>– IES Sanxillao. Avda. Fontiñas, nº 171, Lugo.</p>
    <p>Provincia de Ourense:</p>
    <p>– IES Ramón Otero Pedrayo. Rúa Padre Feixoo, nº 12, Ourense.</p>
    <p>Provincia de Pontevedra:</p>
    <p>– IES Sánchez Cantón. Avda. Raíña Victoria, Pontevedra.</p>
    <p>Terceiro. Presentación dos candidatos e das candidatas</p>
    <p>a) Os candidatos e as candidatas deberán realizar as probas, con carácter xeral, na provincia a que pertenza o centro educativo en que se atope o seu expediente académico. A Dirección Xeral de Educación, Formación Profesional e Innovación Educativa poderá autorizar cambios de sede por causas debidamente xustificadas.</p>
    <p>b) Para a realización das probas os candidatos e as candidatas acreditarán a súa identidade co DNI, pasaporte ou calquera outro documento recoñecido en dereito.</p>
    <p>Santiago de Compostela, 14 de maio de 2018</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <p>– Tribunal.</p>
    <p>Titulares:</p>
    <p>Presidenta: María del Carmen Cimadevila Cea, subdirectora xeral de Inspección, Avaliación e Calidade do Sistema Educativo.</p>
    <p>Vogal 1: María Concepción Aramburu Sánchez, inspectora de educación.</p>
    <p>Vogal 2: Faustino Martín González, inspector de educación.</p>
    <p>Vogal 3: Delfín Caseiro Nogueiras, inspector de educación.</p>
    <p>Vogal 4: Raimundo José Naveira Zapata, inspector de educación.</p>
    <p>Suplentes:</p>
    <p>Presidente: Juan Durán Alonso, subdirector xeral de Aprendizaxe Permanente e Ensinanzas de Réxime Especial.</p>
    <p>Vogal 1: Iván Mira Fernández, inspector de educación.</p>
    <p>Vogal 2: Rubén Vázquez Rodríguez, inspector de educación.</p>
    <p>Vogal 3: María Teresa Vázquez Montes, inspectora de educación.</p>
    <p>Vogal 4: María Ángeles Aramburu Núñez, inspectora de educación.</p>

