---
date: '2018-05-28'
id: G0425-150518-0007
page: 26251
number: 100
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 9 de maio de 2018, da Dirección Xeral de Inclusión Social, polo que
  se notifica o acordo de inicio do expediente sancionador 02/2018.
range: Anuncio
url: >-
  https://www.xunta.gal/dog/Publicados/2018/20180528/AnuncioG0425-150518-0007_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación de acordo co previsto no artigo 42 de propia Lei 39/2015, do 1 de outubro, sen que se puidese efectuar, notifícaselle á persoa interesada, por medio deste anuncio publicado no <em>Boletín Oficial del Estado</em> (BOE), o acto administrativo citado no anexo.</p>
    <p>Así mesmo, este anuncio publicarase no <em>Diario Oficial de Galicia</em>, aínda que a eficacia da notificación quedará supeditada á súa publicación no BOE.</p>
    <p>Para coñecer o contido íntegro do acto que se notifica, conforme o disposto no artigo 46 da Lei 39/2015, do 1 de outubro, a persoa interesada dispón dun prazo de dez (10) días hábiles, contados a partir do seguinte ao da publicación deste anuncio. A comparecencia realizarase nas dependencias da Dirección Xeral de Inclusión Social. Servizo de Coordinación de Servizos Sociais Comunitarios, situadas no Edificio Administrativo San Caetano, s/n, Santiago de Compostela, das 9.00 ás 14.00 horas, de luns a venres.</p>
    <p>Transcorrido o dito prazo sen efectuarse a comparecencia, a notificación entenderase producida desde o día seguinte.</p>
    <p>De conformidade co sinalado no acordo de incoación referido, o interesado dispón dun prazo de quince (15) días hábiles, contados desde o día seguinte ao da súa notificación, para achegar cantas alegacións xulgue pertinentes. De non efectuar alegacións neste prazo sobre o contido do acordo de incoación, este poderá ser considerado proposta de resolución, nos termos previstos polo artigo 64.2.f) da Lei 39/2015, do 1 de outubro.</p>
    <p>Santiago de Compostela, 9 de maio de 2018</p>
    <footer><p>Arturo Parrado Puente<br>Director xeral de Inclusión Social</p></footer>
    <h2>ANEXO</h2>
    <p>Expediente: 02/2018.</p>
    <p>Interesado: David González Fernández.</p>
    <p>DNI: *****392-V.</p>
    <p>Acto de notificación: Acordo do 9 de maio de 2018 de incoación do procedemento sancionador.</p>
    <p>Preceptos presuntamente infrinxidos: artigo 95 da Lei 13/2008, do 3 de decembro, de servizos sociais de Galicia.</p>
    <p>Sanción proposta: artigo 96 da Lei 13/2008, do 3 de decembro.</p>

