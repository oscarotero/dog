---
date: '2018-05-28'
id: G2410-040518-0006
page: 26205
number: 100
agency: Xulgado do Social número 1 de Santiago de Compostela
section: V. Administración de xustiza.
title: EDICTO (SSS 848/2014).
range: Edicto
url: >-
  https://www.xunta.gal/dog/Publicados/2018/20180528/AnuncioG2410-040518-0006_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento Seguridade Social 848/2014 deste xulgado do social, seguido por instancia de Marcial Dasilva Estévez contra Isla Vionta, S.L., Tesouraría Xeral da Seguridade Social e Instituto Nacional da Seguridade Social, se ditou a sentenza cuxa parte dispositiva se xunta:</p>
    <p>«Estímase parcialmente a demanda presentada pola parte demandante fronte ao INSS, TXSS e Isla Vionta, S.L. e declárase que a parte demandante está afecta de invalidez permanente en grao total cunha base reguladora de 2.009,56 euros, 75 %, con dereito ás melloras e revalorizacións legais, con efectos económicos desde o 30 de xullo de 2014, e, polo tanto, o INSS debe anticipar a totalidade do importe debido e reclamado, sen prexuízo do seu dereito a repetir contra a empresa codemandada. Todo isto cos xuros legais.</p>
    <p>Notifíqueselles ás partes a presente resolución e fágaselles saber que fronte a ela cabe recurso de suplicación perante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución e para isto abondará a manifestación da parte ou do seu avogado, graduado social colexiado ou representante dentro do indicado prazo».</p>
    <p>Para que sirva de notificación en legal forma a Isla Vionta, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto, decreto ou sentenza, ou cando se trate de emprazamento.</p>
    <p>Santiago de Compostela, 4 de maio de 2018</p>
    <footer><p>A letrada da Administración de xustiza</p></footer>

