---
date: '2018-05-28'
id: G0164-210518-0005
page: 26134
number: 100
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 21 de maio de 2018, da Dirección Xeral de Educación, Formación
  Profesional e Innovación Educativa, pola que se regula a incorporación e
  impartición do programa de dobre titulación de Bacharelato e Baccalauréat
  -Bachibac- nos centros educativos sostidos con fondos públicos da Comunidade
  Autónoma de Galicia para o curso 2018/19.
range: Resolución
url: >-
  https://www.xunta.gal/dog/Publicados/2018/20180528/AnuncioG0164-210518-0005_gl.html
---
<p>Co obxecto de continuar coas accións de mellora enmarcadas na Estratexia galega de linguas estranxeiras EDUlingüe 2020, así como a vontade de seguir promovendo a cooperación en materia educativa con Francia, procede a regulación da implantación do programa de dobre titulación de Bacharelato e Baccalauréat –Bachibac– en centros educativos de Galicia para o curso 2018/19. </p>
    <p>Con esta finalidade, esta dirección xeral, resolve anunciar:</p>
    <p>Primeiro. A regulación e convocatoria da incorporación e impartición do programa de dobre titulación de Bacharelato e Baccalauréat –Bachibac– en centros educativos sostidos con fondos públicos da Comunidade Autónoma de Galicia para o curso 2018/19 estará dispoñible na páxina web da Consellería de Cultura, Educación e Ordenación Universitaria www.edu.xunta.gal/portal.</p>
    <p>Segundo. O prazo de presentación de solicitudes será dun mes contado a partir do día seguinte ao da publicación do anuncio da presente resolución no Diario Oficial de Galicia. Entenderase como último día do prazo o correspondente ao mesmo ordinal do día da publicación. Se o último día de prazo cadra inhábil, entenderase prorrogado ao primeiro día hábil seguinte e, se no mes do vencemento non houber día equivalente ao inicial do cómputo, entenderase que o prazo expira o último día do mes.</p>
    <p>Terceiro. Os centros docentes que desexen impartir o programa Bachibac deberán formular a súa solicitude ante a Dirección Xeral de Educación, Formación Profesional e Innovación Educativa conforme o modelo que figura como anexo I da convocatoria e dirixila á Dirección Xeral de Educación, Formación Profesional e Innovación Educativa da Consellería de Cultura, Educación e Ordenación Universitaria. </p>
    <p>Santiago de Compostela, 21 de maio de 2018</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>

