---
date: '2018-07-09'
id: G0379-030718-0001
page: 32679
number: 130
agency: Axencia Galega de Servizos Sociais
section: III. Outras disposicións.
title: >-
  RESOLUCIÓN do 21 de maio de 2018 pola que se lle dá publicidade a unha
  encomenda de xestión á Empresa de Transformación Agraria, S.A. (Tragsa) para o
  ano 2018, cofinanciada pola Unión Europea a través do Fondo Europeo de
  Desenvolvemento Rexional, cun máximo do 80 %, no marco do programa operativo
  Feder Galicia 2014-2020.
range: Resolución
url: >-
  https://www.xunta.gal/dog/Publicados/2018/20180709/AnuncioG0379-030718-0001_gl.html
---
<footer><p><img src="/dog/Publicados/2018/20180709/AnuncioG0379-030718-0001_gl-web-images/Logo%20pol%C3%ADtica%20social_fmt.jpeg" alt="missing image file"></p></footer>
    <p>De conformidade co previsto no artigo 8.5 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade a unha encomenda de xestión, adoptada polas resolucións do 29 de decembro de 2017 e do 24 de marzo de 2018, para o exercicio 2018, da Axencia Galega de Servizos Sociais, á Empresa de Transformación Agraria, S.A. (Tragsa), coas seguintes características:</p>
    <p>1. Actividade: obra de rehabilitación de infraestruturas de educación infantil no marco do programa operativo Feder 2014-2020 (obxectivo temático 10), anticipado de gasto.</p>
    <p>2. Natureza e alcance da xestión encomendada: esta encomenda ten natureza intersubxectiva, ao ter Tragsa a consideración de medio instrumental da Administración segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014.</p>
    <p>3. Prazo de vixencia: o prazo máximo de execución é de seis (6) meses.</p>
    <p>4. Importe e financiamento: o importe total da encomenda ascende a un millón noventa e seis mil cincocentos oitenta e dous euros con setenta e cinco céntimos (1.096.582,75 €, IVE incluído), con cargo á aplicación orzamentaria 12 A1 312B 632.1 dos orzamentos da Axencia Galega de Servizos Sociais para o ano 2018.</p>
    <p>Esta proposta está financiada nun máximo dun 80 % polo Fondo Europeo de Desenvolvemento Rexional no marco do programa operativo Feder 2014-2020 (obxectivo temático 10).</p>
    <p>Santiago de Compostela, 21 de maio de 2018</p>
    <footer><p>O/a director/a da Axencia Galega de Servizos Sociais<br>P.S. (Disposición transitoria primeira do Decreto 40/2014, do 20 de marzo)<br>Mª Amparo González Méndez<br>Directora xeral de Familia, Infancia e Dinamización Demográfica</p></footer>

