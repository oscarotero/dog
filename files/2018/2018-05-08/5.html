---
date: '2018-05-08'
id: G0164-300418-0002
page: 23573
number: 88
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 13 de abril de 2018 pola que se modifica a autorización do centro
  privado Paso a Paso Formación, de Lugo.
range: Orde
url: >-
  https://www.xunta.gal/dog/Publicados/2018/20180508/AnuncioG0164-300418-0002_gl.html
---
<p>O representante da titularidade do centro privado (CPR) Paso a Paso Formación, de Lugo, solicita a supresión do ciclo formativo de grao superior (CS) Educación Infantil autorizado en quenda de tarde-noite, e a autorización para impartir o CS Integración Social. </p>
    <p>O centro está autorizado para impartir o CS Educación Infantil en quendas de mañá e de tarde-noite en virtude da Orde do 6 de xullo de 2012 (DOG do 26 de xullo). </p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación da autorización</p>
    <p>Suprimir o ciclo formativo de grao superior (CS) Educación Infantil en quenda de tarde-noite, e autorizar o CS Integración Social, no centro docente privado cuxos datos se detallan a seguir:</p>
    <p>Denominación xenérica: centro privado (CPR).</p>
    <p>Denominación específica: Paso a Paso Formación.</p>
    <p>Código: 27020914.</p>
    <p>Enderezo: r/ Vila Verde, 25, baixo.</p>
    <p>Localidade: Lugo.</p>
    <p>Concello: 27002 Lugo.</p>
    <p>Provincia: Lugo.</p>
    <p>Titular: Paso a Paso Formación, S.L.</p>
    <p>Composición resultante:</p>
    <p>1 CS Educación Infantil (2 unidades para 20 alumnos/as cada unha).</p>
    <p>1 CS Integración Social (2 unidades para 20 alumnos/as cada unha).</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Lugo, logo do informe do Servizo Territorial de Inspección Educativa, aprobará expresamente a relación do profesorado que impartirá docencia no devandito centro, así como o equipamento.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando deba modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de abril de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

