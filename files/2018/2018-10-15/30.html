---
date: '2018-10-15'
id: G0007-240918-0001
page: 45833
number: 196
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 335/2017).
range: Edicto
url: >-
  https://www.xunta.gal/dog/Publicados/2018/20181015/AnuncioG0007-240918-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 335/2017 deste xulgado do social, seguido por instancia Silvia Fernández Pérez contra Turmens Logística Urgente, S.L. e Fogasa, sobre ordinario, se ditou a seguinte resolución:</p>
    <p>«Sentenza nº 407/2018</p>
    <p>En Santiago de Compostela, 10 de setembro de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidades salariais) baixo o número 335/2017, nas que é parte demandante Silvia Fernández García, asistida polo letrado Sr. Blanco Lobeiras, e son partes codemandadas a empresa Turmens Logística Urgente, S.L., que non comparece ao acto de xuízo, a pesar de constar citada en legal forma e tempo en unidade de autos para iso, e o Fondo de Garantía Salarial (tamén e en diante, Fogasa), que non comparece ao acto de xuízo, a pesar de constar citado en legal forma e tempo en unidade de autos para iso, en nome do rei, dito a presente con base nos seguintes</p>
    <p>Decisión</p>
    <p>Que debo estimar integramente e estimo integramente a demanda presentada por Silvia Fernández García, asistida polo letrado Sr. Blanco Lobeiras, fronte á empresa Turmens Logística Urgente, S.L. e fronte ao Fondo de Garantía Salarial (tamén Fogasa), e, en consecuencia, debo condenar e condeno a empresa demandada Turmens Logística Urgente, S.L. a aboar a favor da traballadora demandante a cantidade de 2.063,74 euros (en concepto de cantidades percibidas e non aboadas e que son: 19 días nóminas, decembro 2016, 23 días nómina, xaneiro 2017, p.p. extras de xuño, Nadal e de beneficios do ano 2016, p.p. extras de xuño, Nadal e beneficios do ano 2017 así como p.p. vacacións) + a cantidade que resulte e se calcule en ulterior fase de execución de sentenza en concepto de xuro legal percibido por demora no pagamento do salario sobre toda cantidade de condena principal que teña a condición de cantidade salarial ex artigos 26 e 29.3, ambos os dous do Estatuto dos traballadores.</p>
    <p>Todo iso sen prexuízo da responsabilidade que puidese corresponder legalmente ao Fondo de Garantía Salarial.</p>
    <p>Notifíquese esta sentenza ás partes interesadas, coa advertencia de que esta é firme e contra ela non cabe interpoñer recurso ordinario ningún, á vista da contía do presente proceso ex artigo 191.2.g) da nosa Lei reguladora da xurisdición social.</p>
    <p>Así, por esta miña sentenza, da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, o pronuncio, mando e asino.</p>
    <p>A xuíza substituta».</p>
    <p>E para que sirva de notificación en legal forma a Turmens Logística Urgente, S.L., en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 24 de setembro de 2018</p>
    <footer><p>A letrada da Administración de xustiza</p></footer>

