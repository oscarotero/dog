---
date: '2018-10-15'
id: G0424-021018-0006
page: 45852
number: 196
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 25 de setembro de 2018, da Secretaría Xeral de Emprego, polo que se
  notifica a resolución do expediente sancionador incoado por infracción
  administrativa na orde social 2007/0022-0 e un máis.
range: Anuncio
url: >-
  https://www.xunta.gal/dog/Publicados/2018/20181015/AnuncioG0424-021018-0006_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, intentadas as notificacións persoais e devoltas polo servizo de Correos por resultar imposible a súa práctica, polo presente anuncio notifícaselles ás empresas relacionadas no anexo as resolucións recaídas nos expedientes sancionadores na orde social.</p>
    <p>O texto íntegro da resolución poderá consultarse nas dependencias da Secretaría Xeral de Emprego, situada no Edificio Administrativo de San Lázaro, s/n, 15781 Santiago de Compostela; no prazo de dez (10) días contados desde o día seguinte á data de publicación deste anuncio no taboleiro de edictos único (TEU) do <em>Boletín Oficial del Estado</em>. Transcorrido este prazo teranse por notificadas as actuacións. </p>
    <p>A resolución non esgota a vía administrativa e os interesados poderán formular recurso de alzada, no prazo dun mes, contado desde a publicación deste anuncio, ante o conselleiro de Economía, Emprego e Industria, de acordo co establecido nos artigos 121 e 122 da citada Lei 39/2015.</p>
    <p>Advertíndolle que, de non interpoñer o citado recurso, terá que aboar a multa imposta mediante a necesaria utilización do impreso que poderá solicitar na correspondente xefatura territorial ou nos servizos centrais da Consellería de Economía, Emprego e Industria no número de conta, na entidade bancaria e prazo que nel se sinala, dentro do prazo do pago do período voluntario, xa que noutro caso incoarase o procedemento pola vía de constrinximento. </p>
    <p>Santiago de Compostela, 25 de setembro de 2018</p>
    <footer><p>Covadonga Toca Carús<br>Secretaria xeral de Emprego</p></footer>
    <h2>ANEXO</h2>
    <table>
     <tbody>
      <tr>
       <td rowspan="2">Empresa</td>
       <td rowspan="2">Domicilio 
        Localidade</td>
       <td rowspan="2">Nº de expediente</td>
       <td rowspan="2">Data resolución secretaría xeral</td>
       <td colspan="2">Preceptos</td>
       <td rowspan="2">Sanción imposta</td>
      </tr>
      <tr>
       <td>Infrinxidos</td>
       <td>Sancionadores</td>
      </tr>
      <tr>
       <td>Oyc Compostela, S.L.</td>
       <td>Rúa Antón Losada, 1, 4º E, Estrada (Pontevedra)</td>
       <td>RL 2007/0022-0 310/2007/1/H</td>
       <td>16 de maio de 2018</td>
       <td>Artigo 3.1 e punto 1.3 do anexo II do Real decreto 1215/1997, do 18 de xullo, en relación cos puntos 1 e 3 do artigo 7 do Real decreto 1627/1997, do 24 de outubro, en relación cos artigos 17.1, 14 e 15 da Lei 31/1995, do 8 de novembro, de prevención de riscos laborais.</td>
       <td>Artigo 13.10 do texto refundido da Lei sobre infraccións e sancións na orde social, aprobado mediante Real decreto lexislativo 5/2000, do 4 de agosto.</td>
       <td>60.000 €</td>
      </tr>
      <tr>
       <td>Combarro Logística y Alquileres, S.L.</td>
       <td>Rúa da Esquina, parcela 3, edif. V Center, O Porriño (Pontevedra)</td>
       <td>RL 2018/0010-0 24625/2018/4/T</td>
       <td>27 de xullo de 2018</td>
       <td>Artigos 4.2.f) e 29.1 do Real decreto 2/2015, do 23 de outubro, polo que se aproba o texto refundido do Estatuto dos traballadores e o artigo 12 do Convenio colectivo do sector do transporte público de mercadorías por estrada da provincia de Pontevedra.</td>
       <td>Artigo 8.1 do texto refundido da Lei sobre infraccións e sancións na orde social, aprobado mediante Real decreto lexislativo 5/2000, do 4 de agosto.</td>
       <td>30.000 €</td>
      </tr>
     </tbody>
    </table>

