---
date: '2018-10-15'
id: G0007-240918-0002
page: 45831
number: 196
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 46/2017).
range: Edicto
url: >-
  https://www.xunta.gal/dog/Publicados/2018/20181015/AnuncioG0007-240918-0002_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 46/2017 deste xulgado do social, seguido por instancia de Antonio Bello Ribadas contra Novas Gráficas Sociedade Cooperativa Galega e Fogasa sobre ordinario, se ditou a seguinte resolución:</p>
    <p>«Sentenza nº 428/2018</p>
    <p>En Santiago de Compostela o 21 de setembro de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de anticipos laborais debidos por un socio a proba dunha cooperativa de traballo asociado) baixo o número 46/2017, nas que é parte demandante Antonio Bello Ribadas, asistida pola letrada Sra. Quintela Pais, e son partes co-demandadas a entidade Novas Gráficas Sociedades Cooperativa Galega, que non comparece ao acto de xuízo a pesar de constar citada en legal forma e tempo en unidade de autos para iso, e o Fondo de Garantía Salarial (tamén en diante Fogasa), que non comparece ao acto de xuízo a pesar de constar citado en legal forma e tempo en unidade de autos para iso), en nome do rei dito a presente con base nos seguintes</p>
    <p>Decido</p>
    <p>Que debo estimar e estimo integramente a demanda presentada por Antonio Bello Ribadas, asistido pola letrada Sra. Quintela Pais, fronte á entidade Novas Gráficas Sociedade Cooperativa Galega, e fronte ao Fondo de Garantía Salarial (tamén Fogasa), e, en consecuencia, debo declarar e declaro que a baixa como socio traballador a proba do agora demandante na sociedade cooperativa agora demandada, con data do 24 de novembro de 2016, foino por decisión unilateral desta entidade, así como debo condenar e condeno a entidade Novas Gráficas Sociedade Cooperativa Galega agora demandada a aboar a favor do socio traballador a proba agora demandante a cantidade de 2.981,16 euros (ex todos os anticipos sociais mensuais brutos percibidos dende o día 29.7.2016 ata o día 24.11.2016) + a cantidade que resulte e se calcule en ulterior fase de execución de sentenza en concepto de interese legal percibido por demora no pagamento do salario sobre a cantidade de principal que ten na súa totalidade a condición de cantidade salarial ex artigos 26 e 29.3, ambos os dous do Estatuto dos traballadores.</p>
    <p>Todo iso sen prexuízo da responsabilidade que puidese corresponder legalmente ao Fondo de Garantía Salarial.</p>
    <p>Notifíquese esta sentenza ás partes interesadas, coa advertencia de que esta é firme e contra ela cabe interpoñer recurso de suplicación, a presentar no prazo de cinco días hábiles contado desde o seguinte ao de notificación da presente, logo de consignación do depósito legalmente previsto para recorrer na conta de depósitos e consignacións deste xulgado, todo iso de acordo co disposto no artigo 191.2.g) da nosa Lei reguladora da xurisdición social.</p>
    <p>Así, por esta miña sentenza da que se unirá testemuño literal aos autos orixinais, María Sánchez Galindo, jueza substituta do Xulgado do Social número 3 de Santiago de Compostela, pronúncioo, mándoo e asínoo.</p>
    <p>A xuíza substituta».</p>
    <p>E para que sirva de notificación en legal forma a Novas Gráficas Sociedade Cooperativa Galega, en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 24 de setembro de 2018</p>
    <footer><p>A letrada da Administración de xustiza</p></footer>

