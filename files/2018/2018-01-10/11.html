---
date: '2018-01-10'
id: O3G1-020118-0001
page: 1804
number: 7
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 2 de xaneiro de 2018 pola que se dá publicidade aos convenios de
  colaboración subscritos por este ente público no terceiro cuadrimestre do ano
  2017.
range: Resolución
url: >-
  https://www.xunta.gal/dog/Publicados/2018/20180110/AnuncioO3G1-020118-0001_gl.html
---
<p>Para os efectos previstos no artigo 15.2 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro), acórdase darlles publicidade aos convenios de colaboración subscritos polo Instituto Enerxético de Galicia (Inega) no segundo cuadrimestre do ano 2017 e que se relacionan no anexo a esta resolución.</p>
    <p>Santiago de Compostela, 2 de xaneiro de 2018</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>
    <h2>ANEXO</h2>
    <p>Nº: 1.</p>
    <p>Título: Convenio de colaboración entre o Instituto Enerxético de Galicia (Inega) e a Fundación Empresa-Universidade Galega (Feuga) para a formación práctica de titulados do Sistema Universitario Galego (SUG) e de formación profesional a través do programa de becas de formación.</p>
    <p>Obxecto: establecer as condicións de colaboración entre o Inega e Feuga para a formación práctica de titulados do Sistema Público Galego a través dos seus programas de bolsas (PB), co fin último de potenciar a formación dos recentes titulados e preparar a súa futura incorporación ao mercado laboral.</p>
    <p>Sinatura: 1 de setembro de 2017.</p>
    <p>Importe: 30.000,00 €.</p>
    <p>Nº: 2.</p>
    <p>Título: Convenio de colaboración entre o Instituto Enerxético de Galicia (Inega), e a Asociación Clúster da Xeotermia Galega (Acluxega) para actividades de divulgación, difusión, promoción e formación sobre xeotermia en Galicia.</p>
    <p>Obxecto: establecer as condicións da colaboración entre o Inega e Acluxega para a realización de actividades relacionadas co fomento da xeotermia en Galicia durante o 2017, asignando os recursos necesarios para levalas a cabo.</p>
    <p>Sinatura: 20 de outubro de 2017.</p>
    <p>Importe: 15.000 €.</p>

