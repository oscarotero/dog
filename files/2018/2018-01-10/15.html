---
date: '2018-01-10'
id: G1994-121217-0001
page: 1811
number: 7
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 3433/2017).
range: Edicto
url: >-
  https://www.xunta.gal/dog/Publicados/2018/20180110/AnuncioG1994-121217-0001_gl.html
---
<p>Eu, Mª Asunción Barrio Calle, letrada da Administración de xustiza da Sala Segunda do Social do Tribunal Superior de Xustiza de Galicia, fago saber que no procedemento recurso de suplicación 3433/2017 desta sección, seguido por instancia da Mutua La Fraternidad Muprespa, Mutua Colaboradora coa Seguridade Social nº 275 contra Instituto Nacional de la Seguridad Social, Tesouraría Xeral da Seguridade Social, Ibermutuamur Mutua de Accidentes de Trabajo e Enferm. Profes. de SS nº 274, Nieves Rodríguez Alonso, Zubizarreta y Moya, S.L. sobre accidente de grao, se ditou a seguinte resolución:</p>
    <p>«Que desestimando o recurso de suplicación interposto pola codemandada Mutua La Fraternidad-Muprespa, contra a sentenza de data 12 de xaneiro de 2017 ditada polo Xulgado do Social número 4 de Ourense, nos presentes autos revisión de incapacidade tramitados a instancia da actora Nieves Rodríguez Alonso fronte á mutua recorrente e os tamén demandados Instituto Nacional da Seguridade Social, Tesouraría Xeral da Seguridade Social e a Mutua Ibermutuamur, debemos confirmar e confirmamos a devandita sentenza, con imposición á recorrente das custas causadas polo seu recurso que incluirán a cantidade de 500 euros en concepto de honorarios do letrado ou graduado social de cada parte impugnante.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que ha de prepararse mediante escrito presentado ante esta sala dentro do improrrogable prazo de dez días hábiles inmediatos seguintes ao da data de notificación da sentenza. Se o recorrente non tivese a condición de traballador ou beneficiario do réxime público de Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37 seguida do catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 37, ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma a Zubizarreta y Moya, S.L, en ignorado paradoiro, expido o presente edicto para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 12 de decembro de 2017</p>
    <footer><p>A letrada da Administración de xustiza</p></footer>

