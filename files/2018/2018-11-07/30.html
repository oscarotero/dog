---
date: '2018-11-07'
id: G0532-251018-0002
page: 48308
number: 212
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de outubro de 2018, da Dirección Xeral de Patrimonio Natural,
  polo que se somete a participación pública a proposta de declaración de espazo
  natural de interese local da zona denominada Brañas de Sada, pertencente ao
  concello de Sada.
range: Anuncio
url: >-
  https://www.xunta.gal/dog/Publicados/2018/20181107/AnuncioG0532-251018-0002_gl.html
---
<p>Vista a solicitude presentada polo Concello de Sada para a declaración do lugar denominado Brañas de Sada como espazo natural de interese local (ENIL, en diante), esta dirección xeral considera que a proposta reúne as condicións adecuadas e establece un período de información pública na tramitación da solicitude con obxecto de cumprir co disposto no artigo 18.2.b) da Lei 1/2016, do 18 de xaneiro, de transparencia e bo goberno, e co preceptuado pola Lei 27/2006, do 18 de xullo, pola que se regulan os dereitos á información, de participación pública e de acceso á xustiza en materia de ambiente.</p>
    <h2>ACORDO:</h2>
    <p>Primeiro. Someter a consulta pública e audiencia aos interesados, por un prazo de 20 días hábiles contados desde o día seguinte ao da publicación deste anuncio, a proposta de declaración do ENIL Brañas de Sada.</p>
    <p>Segundo. A proposta de declaración do ENIL Brañas de Sada contén a solicitude normalizada, unha memoria que cumpre e que se axusta ao establecido no artigo 3.3 do Decreto 124/2005, do 6 de maio, polo que se regula a figura de espazo natural de interese local e a figura de espazo privado de interese natural e o compromiso formal de pór en práctica as medidas de conservación e de elaborar o plan de conservación. Conta, ademais, co borrador de orde pola que se declara, de xeito provisional, como ENIL a zona denominada Brañas de Sada.</p>
    <p>Terceiro. Durante o citado prazo, poderase consultar o expediente na páxina web da Consellería de Medio Ambiente, Territorio e Vivenda, entrando na subsección de documentos en información pública do portal de conservación da natureza http://cmaot.xunta.gal/tema/c/CMAOT_Conservacion</p>
    <p>Cuarto. As persoas interesadas poden enviar as súas alegacións: </p>
    <p>a) Preferentemente mediante correo electrónico ao seguinte enderezo: planificacion.conservacion@xunta.gal, poñendo no asunto «Declaración do ENIL Brañas de Sada».</p>
    <p>b) Alternativamente, mediante a presentación de escrito dirixido á Dirección Xeral de Patrimonio Natural da Consellería de Medio Ambiente, Territorio e Vivenda, en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas. </p>
    <p>Santiago de Compostela, 25 de outubro de 2018</p>
    <footer><p>A directora xeral de Patrimonio Natural<br>P.D. (Resolución do 23.10.2018)<br>Susana Cuesta Fariña<br>Subdirectora xeral de Biodiversidade e de Recursos Cinexéticos e Piscícolas</p></footer>

