---
date: '2018-11-05'
id: G2410-151018-0006
page: 47970
number: 210
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 145/2017).
range: Edicto
url: >-
  https://www.xunta.gal/dog/Publicados/2018/20181105/AnuncioG2410-151018-0006_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 145/2017 deste xulgado do social, seguido por instancia de Jazmin Elizabeth Pinargote Cedeño contra a empresa Catering García, S.L., sobre ordinario, se ditou a seguinte resolución, cuxa parte dispositiva se achega:</p>
    <p>«Que estimando integramente a demanda interposta por Jazmin Elizabeth Pinargote Cedeño contra Catering García, S.L., debo condenar e condeno a mercantil demandada Catering García, S.L. a aboarlle á demandante a suma de 2.127,37 euros brutos en concepto de diferenzas salariais por razón da xornada realizada devindicadas desde agosto de 2016 ao 23 xaneiro de 2017 e liquidación de vacacións non gozadas, máis os xuros previstos no artigo 29.3 do ET sobre a dita cantidade desde a presentación da papeleta de conciliación ata a presente resolución e os do artigo 576 da LAC a partir da presente resolución, así como ao aboamento das custas procesuais, con inclusión dos honorarios do letrado da parte demandante por importe de 200 euros.</p>
    <p>No que atinxe á responsabilidade do Fogasa non procede a súa condena nesta instancia, e deberase estar ao que resulte da aplicación do artigo 33 do ET.</p>
    <p>Notifíqueselles ás partes e ao Fogasa a presente resolución, facéndolles saber que fronte a esta non cabe recurso».</p>
    <p>E para que lle sirva de notificación en legal forma a Catering García, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 15 de outubro de 2018</p>
    <footer><p>A letrada da Administración de xustiza</p></footer>

