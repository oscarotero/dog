---
date: '2018-11-05'
id: U500-241018-0001
page: 47960
number: 210
agency: Universidade de Vigo
section: IV. Oposicións e concursos.
title: >-
  RESOLUCIÓN do 24 de outubro de 2018 pola que se aproba a relación provisional
  de persoas admitidas e excluídas no proceso selectivo para o ingreso na escala
  administrativa, subgrupo C1, pola quenda de promoción interna.
range: Resolución
url: >-
  https://www.xunta.gal/dog/Publicados/2018/20181105/AnuncioU500-241018-0001_gl.html
---
<p>De acordo coa base cuarta da Resolución reitoral do 13 de setembro de 2018 (DOG núm. 180, do 20 de setembro) mediante a que se convocou un proceso selectivo para o ingreso na escala administrativa, subgrupo C1, pola quenda de promoción interna, esta reitoría, en uso das competencias atribuídas pola Lei orgánica 6/2001, do 21 de decembro, de universidades, e polos estatutos da Universidade de Vigo,</p>
    <h2>RESOLVE:</h2>
    <p>Primeiro. Unha vez rematado o prazo de presentación de solicitudes, declarar aprobada a relación provisional de persoas admitidas e excluídas no dito proceso de selección. A lista provisional de aspirantes admitidas/os, anexo I, poderase consultar no taboleiro de anuncios do Rexistro Xeral da Universidade de Vigo (Edificio da Xerencia. Campus de Vigo) e na seguinte páxina electrónica: https://www.uvigo.gal/universidade/administracion-persoal/pas/traballar-uvigo.</p>
    <p>Segundo. Publicar a relación provisional de aspirantes excluídos/as, con indicación da causa de exclusión, que figura como anexo II. En todo caso, coa finalidade de evitar erros e, no suposto de producirse, posibilitar a súa rectificación, as persoas aspirantes comprobarán non só que non figuran na relación de excluídos/as, senón tamén que os seus nomes constan na relación de admitidos/as.</p>
    <p>Terceiro. Consonte a base cuarta da convocatoria, as persoas aspirantes excluídas ou que non figuren na relación de admitidas disporán dun prazo de dez (10) días hábiles, contados a partir do seguinte ao da publicación desta resolución no DOG, para poderen emendar o defecto que motivou a exclusión ou a omisión. Quen, dentro do prazo sinalado, non emende a exclusión ou alegue a omisión, xustificando o dereito a ser incluído/a na relación de persoas admitidas, será definitivamente excluído/a do proceso selectivo.</p>
    <p>Vigo, 24 de outubro de 2018</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>
    <h2>ANEXO II</h2>
    <h3>Relación provisional de persoas excluídas</h3>
    <table>
     <tbody>
      <tr>
       <td>NIF</td>
       <td>Nome completo</td>
       <td>Causa de exclusión</td>
      </tr>
      <tr>
       <td>36110966T</td>
       <td>Pérez Juste, Germán</td>
       <td>Non ter prestado servizos efectivos como persoal funcionario durante, polo menos, dous anos no subgrupo C2</td>
      </tr>
     </tbody>
    </table>

