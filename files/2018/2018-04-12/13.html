---
date: '2018-04-12'
id: G0424-110118-0004
page: 20166
number: 71
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 28 de decembro de 2017, da Xefatura Territorial de Pontevedra,
  pola que se somete a información pública a solicitude de constitución do couto
  mineiro formado polas explotacións Rañadoiro número 2651.1 (PO/C/02651.1) e
  Coto da Rexa número 2714 (PO/C/2714), situadas nos termos municipais de
  Pontevedra e Soutomaior.
range: Resolución
url: >-
  https://www.xunta.gal/dog/Publicados/2018/20180412/AnuncioG0424-110118-0004_gl.html
---
<p>En cumprimento do disposto no artigo 109 da Lei 22/1973, do 21 de xullo, de minas, e no artigo 135 do Real decreto 2857/1978, do 25 de agosto, polo que se aproba o Regulamento xeral para o réxime da minaría, sométese ao trámite de información pública a petición de constitución do couto mineiro formado polas explotacións Rañadoiro número 2651.1 (PO/C/02651.1) e Coto da Rexa número 2714 (PO/C/2714), situadas nos termos municipais de Pontevedra e Soutomaior (Pontevedra).</p>
    <p>O que se fai público facendo constar que, durante o prazo de trinta días hábiles contados a partir do día seguinte ao da publicación deste anuncio no <em>Diario Oficial de Galicia</em>, o expediente está dispoñible ao público, para a súa consulta, na Sección de Minas da Xefatura Territorial da Consellería de Economía, Emprego e Industria de Pontevedra, e no portal da Consellería de Economía, Emprego e Industria (http://ceei.xunta.gal/expediente-explotacions-mineiras). As posibles alegacións presentaranse durante o prazo sinalado, dirixidas ao xefe territorial da Consellería de Economía, Emprego e Industria de Pontevedra, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 28 de decembro de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>

