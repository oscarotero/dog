---
date: '2018-07-02'
id: O3F2-190618-0005
page: 31728
number: 125
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA  do  13  de  xuño  de  2018  pola  que  se  notifica  o  Acordo  do 
  26  de  abril  de 2018 que fixa o prezo xusto do predio número 52, sito en
  Quintela de Leirado, relativo ao proxecto 01729 (expediente 2018/000286).
range: Cédula
url: >-
  https://www.xunta.gal/dog/Publicados/2018/20180702/AnuncioO3F2-190618-0005_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, e dado que non foi posible practicar a notificación, </p>
    <h2>DISPOÑO:</h2>
    <p>Primeiro. Notificar mediante esta cédula aos herdeiros de Alfonso Gallardo Fernández o Acordo do 26 de abril de 2018 que fixa o prezo xusto do predio número 52, sito en Quintela de Leirado, relativo ao proxecto 01729 (expediente 2018/000286), cuxos datos se relacionan no anexo.</p>
    <p>Segundo. Contra esta resolución, que esgota a vía administrativa, a persoa interesada poderá interpoñer recurso potestativo de reposición, ante o mesmo órgano que a ditou, no prazo dun mes contado desde o día seguinte ao da súa notificación ou publicación desta cédula no taboleiro de edictos único (TEU) do <em>Boletín Oficial del Estado</em> (BOE), de acordo co previsto nos artigos 123 e 124 da Lei 39/2015. A persoa interesada, poderá tamén interpoñer directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación desta cédula no TEU do BOE, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non poderá interpoñerse ata que sexa resolto o recurso de reposición ou se entenda presuntamente desestimado. O texto íntegro do acordo referido nesta cédula está á disposición do interesado nas dependencias do Xurado de Expropiación de Galicia, con enderezo na rúa Avelino Pousa Antelo, 1, 15781 Santiago de Compostela.</p>
    <p>Terceiro. A eficacia desta notificación queda supeditada á súa publicación no TEU do BOE. </p>
    <p>Cuarto. En consecuencia, para que conste e lles sirva de notificación ás persoas expropiadas, expido e asino esta cédula.</p>
    <p>Santiago de Compostela, 13 de xuño de 2018</p>
    <footer><p>Patricia Ulloa Alonso<br>Presidenta do Xurado de Expropiación de Galicia</p></footer>
    <h2>ANEXO</h2>
    <p>Proxecto para o cal se expropia: 01729 alarga na OU-0210 Leirado-Pontedeva.<br>Clave: 01/sn/2016. Tm Quintela de Leirado.</p>
    <p>Nº de expediente: 2018/000286.</p>
    <p>Persoa que se vai a notificar: herdeiros de Alfonso Gallardo Fernández.</p>
    <p>Expropiante: Deputación Provincial de Ourense.</p>
    <p>Expropiados: herdeiros de Alfonso Gallardo Fernández.</p>
    <p>Beneficiaria: Deputación Provincial de Ourense.</p>
    <p>Predio nº: 52.</p>
    <p>Concello: Quintela de Leirado. </p>
    <p>Provincia: Ourense.</p>
    <p>Valoración da resolución do Xurado: 307,06 €.</p>

