---
date: '2018-04-04'
id: O92-230318-0001
page: 18622
number: 65
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 23 de marzo de 2018 pola que se publican os requirimentos de
  emenda dos obradoiros á dixitalización Industria 4.0.
range: Resolución
url: >-
  https://www.xunta.gal/dog/Publicados/2018/20180404/AnuncioO92-230318-0001_gl.html
---
<p>Mediante a Resolución do 21 de decembro de 2017 (DOG núm. 245, do 28 de decembro) publicáronse as bases reguladoras dos obradoiros á dixitalización Industria 4.0, e procedeuse á súa convocatoria, en réxime de concorrencia competitiva, para o ano 2018, por trámite anticipado de gasto. </p>
    <p>O órgano instrutor do procedemento administrativo previsto no artigo 12 das ditas bases reguladoras está analizando as solicitudes presentadas polos solicitantes que se acolleron á presente convocatoria de axudas.</p>
    <p>Nunha primeira fase de revisión identificáronse varios expedientes que carecen dalgún dos requisitos exixidos nas bases reguladoras, polo que resulta procedente efectuar os oportunos requirimentos de emenda.</p>
    <p>O artigo 12.2 das bases reguladoras dispón que, de conformidade co establecido no artigo 45 da Lei 39/2015, do 1 de outubro, do procedemento administrativo común das administracións públicas, este requirimento de emenda se realizará preferentemente mediante publicación no Diario Oficial de Galicia e producirá os mesmos efectos que a notificación individualizada. A dita publicación tamén se realizará na páxina web do Igape no enderezo www.tramita.igape.es, onde se establecerá o contido pormenorizado do requirimento que se fai. </p>
    <p>Os requirimentos obxecto da presente resolución non se publican na súa integridade en virtude da cautela prevista no artigo 46 da Lei 39/2015.</p>
    <p>En virtude do anterior,</p>
    <h2>RESOLVO:</h2>
    <p>Primeiro. Dar publicidade á relación de solicitantes cuxos expedientes deben ser obxecto de emenda segundo se recolle no anexo a esta resolución.</p>
    <p>Segundo. Habilitar un prazo de 10 días naturais para que os requiridos accedan á Oficina Virtual do Igape desde a páxina web do Instituto Galego de Promoción Económica (Igape), no enderezo www.tramita.igape.es, utilizando o seu NIF e o código IDE do expediente, para acceder ao requirimento individualizado de emenda. Entenderase rexeitado cando transcorresen dez días naturais desde a posta á disposición do requirimento sen que se acceda ao seu contido.</p>
    <p>Terceiro. Establécese un prazo de dez días hábiles para achegar a documentación sinalada, contados a partir do día hábil seguinte ao acceso ao requirimento individualizado, ou a partir do día en que se puxo á súa disposición, no caso de non acceder ao seu contido.</p>
    <p>Cuarto. De acordo co disposto no artigo 12.2 das bases reguladoras, no suposto de que non se atenda o requirimento no prazo indicado, ou se a emenda resulta incompleta ou defectuosa, o solicitante considerarase que desiste na súa petición e arquivarase o expediente, tras a correspondente resolución que será ditada nos termos previstos no artigo 21 da devandita Lei 39/2015.</p>
    <p>Santiago de Compostela, 23 de marzo de 2018</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>
    <h2>ANEXO</h2>
    <p>Solicitudes de axuda suxeitas a emenda de documentación</p>
    <table>
     <tbody>
      <tr>
       <td>Nº de expediente</td>
       <td>Titular do expediente</td>
       <td>NIF</td>
      </tr>
      <tr>
       <td>IG239.2018.1.1</td>
       <td>Asociación Clúster da Madeira de Galicia</td>
       <td>G32290439</td>
      </tr>
      <tr>
       <td>IG239.2018.1.2</td>
       <td>Fundación Cupa</td>
       <td>G32458713</td>
      </tr>
      <tr>
       <td>IG239.2018.1.3</td>
       <td>Gremio Provincial de Carniceros y Charcuteros de Ourense</td>
       <td>G32015729</td>
      </tr>
      <tr>
       <td>IG239.2018.1.4</td>
       <td>Asociación de Empresarios de O Couto</td>
       <td>G32380065</td>
      </tr>
      <tr>
       <td>IG239.2018.1.5</td>
       <td>Asociación de Industriales Metalúrgicos de Galicia (Asime)</td>
       <td>G36614774</td>
      </tr>
      <tr>
       <td>IG239.2018.1.6</td>
       <td>Asociación de Industriales Metalúrgicos de Galicia (Asime)</td>
       <td>G36614774</td>
      </tr>
      <tr>
       <td>IG239.2018.1.7</td>
       <td>Asociación de Industrias Culturales de la Provincia de Ourense</td>
       <td>G32479446</td>
      </tr>
      <tr>
       <td>IG239.2018.1.8</td>
       <td>Asociación de Empresarios del Producto Gourmet</td>
       <td>G32471492</td>
      </tr>
      <tr>
       <td>IG239.2018.1.9</td>
       <td>Asociación de Industriales Metalúrgicos de Galicia (Asime)</td>
       <td>G36614774</td>
      </tr>
      <tr>
       <td>IG239.2018.1.10</td>
       <td>Asociación Comercial de Emprendedores de Galicia, Ascega</td>
       <td>G70252622</td>
      </tr>
      <tr>
       <td>IG239.2018.1.13</td>
       <td>Asociación de Empresas de Tecnología de Galicia</td>
       <td>G36969525</td>
      </tr>
      <tr>
       <td>IG239.2018.1.15</td>
       <td>Asociación Ourensana de Empresarios de Comercio Online</td>
       <td>G32472425</td>
      </tr>
      <tr>
       <td>IG239.2018.1.16</td>
       <td>Asociación Gallega de Empresas de Ingeniería, Consultoría y Servicios Tecnológicos</td>
       <td>G36942720</td>
      </tr>
      <tr>
       <td>IG239.2018.1.20</td>
       <td>Clúster TIC Galicia</td>
       <td>G70157581</td>
      </tr>
     </tbody>
    </table>

