---
date: '2018-04-04'
id: G0424-260318-0001
page: 18538
number: 65
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 19 de marzo de 2018 pola que se dá publicidade á encomenda de
  xestión á Fundación Semana Verde de Galicia para a posta á disposición dos
  espazos precisos e os traballos de apoio para a realización da 12ª
  convocatoria das probas de avaliación en competencias clave para acceder aos
  certificados de profesionalidade dos niveis 2 e 3 de cualificación
  profesional.
range: Resolución
url: >-
  https://www.xunta.gal/dog/Publicados/2018/20180404/AnuncioG0424-260318-0001_gl.html
---
<p>De conformidade co artigo 8.1.b) da Lei 19/2013, do 9 de decembro, de transparencia, acceso á información pública e bo goberno, dáse publicidade á encomenda de xestión da Consellería de Economía, Emprego e Industria á Fundación Semana Verde de Galicia, coas seguintes características:</p>
    <p>– Resolución do 8 de marzo de 2018 pola que se encarga á Fundación Semana Verde de Galicia a posta á disposición dos espazos precisos e os traballos de apoio para a realización da 12ª convocatoria das probas de avaliación en competencias clave para acceder aos certificados de profesionalidade dos niveis 2 e 3 de cualificación profesional.</p>
    <p>– Actividade: realizar os traballos de apoio para a realización das probas de avaliación en competencias clave para acceder aos certificados de profesionalidade dos niveis 2 e 3 de cualificación, de conformidade cos requirimentos técnicos que se detallan na devandita resolución, relativos ás obrigas da fundación, ás directrices de execución e ao cronograma das actividades que se van desenvolver.</p>
    <p>– Natureza e alcance da xestión encomendada: encomenda de xestión a medios propios ao ter a Fundación Semana Verde de Galicia a consideración de medio propio instrumental da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: do 8 ao 18 de maio de 2018.</p>
    <p>– Orzamento: 39.711,00 €.</p>
    <p>– Financiamento: tramítase con cargo á aplicación orzamentaria 09.41.323A.226.13 dos orzamentos xerais da Comunidade Autónoma de Galicia para o ano 2018.</p>
    <p>Santiago de Compostela, 19 de marzo de 2018</p>
    <footer><p>O conselleiro de Economía, Emprego e Industria<br>P.D. (Orde do 10.6.2016)<br>Borja Verea Fraiz<br>Secretario xeral técnico da Consellería de Economía,<br>Emprego e Industria</p></footer>

