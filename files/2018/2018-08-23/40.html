---
date: '2018-08-23'
id: L241-160818-0001
page: 39103
number: 160
agency: Concello de Poio
section: VI. Anuncios. b) Administración local.
title: >-
  ANUNCIO de trámite de información pública do Plan especial de infraestruturas
  e dotacións para a implantación de hotel da natureza en camiño da Serpe, s/n,
  Raxó, promovido por Pepe Vieira, S.L.U. (1209/2017).
range: Anuncio
url: >-
  https://www.xunta.gal/dog/Publicados/2018/20180823/AnuncioL241-160818-0001_gl.html
---
<p>Aprobado inicialmente pola Xunta de Goberno Local, en sesión ordinaria realizada o 6 de agosto de 2018 (Decreto de delegación de competencias 29.6.2015), o Plan especial de infraestruturas e dotacións para a implantación de hotel da natureza en camiño da Serpe, s/n, Raxó, Poio (Pontevedra), promovido por Pepe Vieira, S.L.U., de conformidade co establecido no artigo 75.1.a) da Lei 2/2016, do 10 de febreiro, do solo de Galicia, procédese á apertura dun trámite de información pública durante dous meses computados desde o día seguinte ao da data de publicación do presente anuncio no <em>Diario Oficial de Galicia,</em> para os efectos da consulta do expediente e a presentación das alegacións que se consideren por oportunas. </p>
    <p>O expediente está dispoñible en formato papel na Secretaría do Concello das 9.00 ás 13.30 horas, sen prexuízo da consulta da documentación que se publicará no espazo de transparencia.</p>
    <p>Poio, 16 de agosto de 2018</p>
    <footer><p>Luciano Sobral Fernández<br>Alcalde</p></footer>

