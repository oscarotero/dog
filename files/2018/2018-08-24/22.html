---
date: '2018-08-24'
id: G0422-190718-0002
page: 39154
number: 161
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 13 de xuño de 2018, da Dirección Xeral de Calidade Ambiental e
  Cambio Climático, polo que se somete a información pública a solicitude de
  autorización ambiental integrada para a planta de tratamento de residuos
  férricos e non férricos promovida por Alumisel, S.A.U., no Porriño
  (Pontevedra) (expediente 2017-IPPC-I-89).
range: Anuncio
url: >-
  https://www.xunta.gal/dog/Publicados/2018/20180824/AnuncioG0422-190718-0002_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro) faise público que, por espazo de 30 días hábiles contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Proxecto básico de solicitude de autorización ambiental integrada aplicada ás instalacións de Alumisel, S.A.U., situadas no Porriño (Pontevedra).</p>
    <p>Para que calquera interesado poida consultalos e, de ser o caso, formular dentro do dito prazo as alegacións, suxestións ou observacións que considere convenientes. Os documentos poderán consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela), en horario de atención ao público;</p>
    <p>– Na páxina web da Consellería de Medio Ambiente e Ordenación do Territorio (http://cmaot.xunta.gal»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 13 de xuño de 2018</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático<br>ANEXO</p></footer>
    <h2>Memoria resumo</h2>
    <p>Titular: Alumisel, S.A.U., no Porriño (Pontevedra).</p>
    <p>CIF: A36058634.</p>
    <p>Domicilio social: Polígono Industrial das Gándaras, A Granxa, s/n, O Porriño (Pontevedra).</p>
    <p>Localización da instalación: Polígono da Granxa (Budiño) s/n, O Porriño (Pontevedra).</p>
    <p>Actividade: recepción, reciclaxe e recuperación de metais e de compostos metálicos.</p>
    <p>Procesos: as liñas principais de tratamento comprenden o almacenamento de residuos perigosos na instalación (recepción e almacenamento dos residuos no espazo habilitado para iso previamente á súa expedición a xestor autorizado), valorización de residuos non perigosos consistentes en residuos férricos e non férricos mediante a súa clasificación, prensaxe, cizalladura ou fragmentación (pretrituración, trituración e proceso de clasificación), e valorización de vehículos fóra de uso (recepción de vehículos, descontaminación do vehículo fóra de uso e entrega dos residuos a xestor autorizado).</p>
    <p>Verteduras: a instalación verte augas pluviais (procedentes das cubertas das naves; éstas son vertidas directamente á rede de saneamento do polígono), augas pluviais con posible contaminación por hidrocarburos (procedentes do escorremento das augas pluviais na superficie da instalación; previamente á súa vertedura á rede de saneamento, trátanse por separadores de hidrocarburos) e augas asimilables a uso doméstico (procedentes dos sanitarios da caseta de servizos; unhas vértense directamente á rede de saneamento das augas residuais do polígono e outras son almacenadas nun pozo séptico).</p>

