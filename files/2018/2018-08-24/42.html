---
date: '2018-08-24'
id: L324-020818-0001
page: 39189
number: 161
agency: Concello de Celanova
section: VI. Anuncios. b) Administración local.
title: >-
  ANUNCIO de notificación da comunicación e requirimento para lembrar o
  cumprimento da obriga de xestión da biomasa vexetal e retirada de especies
  arbóreas (expediente 238/2018).
range: Anuncio
url: >-
  https://www.xunta.gal/dog/Publicados/2018/20180824/AnuncioL324-020818-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e téndose intentado a notificación á persoa responsable, sen que fose posible efectuala por causas non imputables ao Concello de Celanova (Ourense), polo presente anuncio ponse de manifesto o incumprimento pola persoa responsable que a continuación se indica da obriga de xestión da biomasa e retirada de especies arbóreas prohibidas en relación co inmoble que, así mesmo, se describe, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Persoa responsable</td>
       <td>Teresa Pérez López</td>
      </tr>
      <tr>
       <td>Referencia catastral</td>
       <td>32025A509006430000MQ</td>
      </tr>
      <tr>
       <td>Localización</td>
       <td>A Gandarela-Castromao (Santa María)
        Polígono 509, parcela 643
        Parcelaria-Celanova (Ourense)</td>
      </tr>
      <tr>
       <td>Polígono</td>
       <td>509</td>
      </tr>
      <tr>
       <td>Parcela</td>
       <td>643</td>
      </tr>
      <tr>
       <td>Uso</td>
       <td>Agrario</td>
      </tr>
     </tbody>
    </table>
    <p>En consecuencia, comunícaselles ás persoas que resulten responsables conforme o artigo 21.ter da precitada Lei 3/2007, do 9 de abril, de prevención e defensa contra os incendios forestais de Galicia, a súa obriga da xestión da biomasa e, se é o caso, da retirada de especies arbóreas prohibidas, concedéndolles un prazo de quince (15) días naturais, contados desde o día seguinte ao da publicación do presente anuncio no Boletín Oficial del Estado, para facelo, co apercibimento e a advertencia de que:</p>
    <p>1º. En caso de persistencia no incumprimento transcorrido o devandito prazo, este concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda.</p>
    <p>2º. No caso de proceder á execución subsidiaria, o concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados, de ser o caso, os traballos. A liquidación provisional consiste no establecemento dunha cantidade estimada por hectárea dos traballos necesarios para xestionar a biomasa</p>
    <p>3º. En caso de persistencia no incumprimento logo do transcurso do prazo outorgado iniciarase tamén o correspondente procedemento sancionador:</p>
    <p>a) Administración competente para sancionar (artigo 54 da Lei 3/2007, do 9 de abril, de prevención e defensa contra os incendios forestais de Galicia):</p>
    <p>– O Concello de Celanova nos supostos de incumprimento das obrigas de xestión da biomasa vexetal e de retirada de especies arbóreas nas redes de faixas secundarias de xestión de biomasa e arredor das novas instalacións, urbanizacións e edificacións, sempre que se atopen en solo urbano urbanizable ou de núcleo rural.</p>
    <p>– A Administración xeral da Comunidade Autónoma de Galicia en todos os demais casos (solo rústico).</p>
    <p>b) Cualificación da infracción: infracción leve (51.3.a) da Lei 3/2007, do 9 de abril de prevención e defensa contra os incendios forestais de Galicia).</p>
    <p>c) Contía máxima da sanción pecuniaria que se poida impoñer: 1.000,00 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007, do 9 de abril, de prevención e defensa contra os incendios forestais de Galicia).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas.</p>
    <p>Celanova, 30 de xullo de 2018</p>
    <footer><p>José Luis Ferro Iglesias<br>Alcalde</p></footer>

