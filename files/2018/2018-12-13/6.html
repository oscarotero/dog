---
date: '2018-12-13'
id: G0425-041218-0010
page: 52090
number: 237
agency: Consellería de Política Social
section: III. Outras disposicións.
title: >-
  RESOLUCIÓN do 19 de outubro de 2018, da Xefatura Territorial de Ourense, pola
  que se publica a Resolución do 1 de outubro de 2018 pola que se aproba a
  relación definitiva de persoas admitidas/excluídas e a lista de agarda para
  cubrir prazas de persoas colaboradoras bolseiras na Residencia Xuvenil
  Florentino López Cuevillas de Ourense, para o curso académico 2018/19.
range: Resolución
url: >-
  https://www.xunta.gal/dog/Publicados/2018/20181213/AnuncioG0425-041218-0010_gl.html
---
<p>No <em>Diario Oficial de Galicia</em> núm. 150, do 7 de agosto, publícase a Orde do 20 de xullo de 2018 pola que se determinan as bases reguladoras e se convocan prazas de persoas colaboradoras bolseiras para as residencias xuvenís dependentes da Consellería de Política Social para o curso académico 2018/19, en réxime de concorrencia competitiva.</p>
    <p>O número de prazas convocadas e a súa distribución por residencias son os seguintes:</p>
    <table>
     <tbody>
      <tr>
       <td>Cidade</td>
       <td>Residencia</td>
       <td>Núm. prazas</td>
      </tr>
      <tr>
       <td>Lugo</td>
       <td>Centro Residencial Xuvenil LUG</td>
       <td>4 Home/muller</td>
      </tr>
      <tr>
       <td>Ourense</td>
       <td>Florentino López Cuevillas</td>
       <td>5 Home/muller</td>
      </tr>
      <tr>
       <td>Vigo</td>
       <td>Altamar</td>
       <td>6 Home/muller</td>
      </tr>
     </tbody>
    </table>
    <p>De conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas, e nos artigos 6 e 11.4 da referida orde, do 20 de xullo de 2018, a resolución será obxecto de publicación no <em>Diario Oficial de Galicia</em> para os efectos de notificación. Tamén será publicada na páxina web da Dirección Xeral de Xuventude, Participación e Voluntariado no enderezo http://xuventude.xunta.gal</p>
    <h2>RESOLVO:</h2>
    <p>Primeiro. Ordenar a publicación da Resolución do 1 de outubro de 2018 pola que se aproba a relación definitiva de persoas admitidas/excluídas e a lista de espera para cubrir prazas de persoas colaboradoras bolseiras na Residencia Xuvenil Florentino López Cuevillas para o curso académico 2018/19, e na páxina web http://xuventude.xunta.gal. O texto completo non se publica no <em>Diario Oficial de Galicia</em> na súa integridade en virtude da cautela prevista no artigo 46 da Lei 39/2015, do 1 de outubro, do procedemento administrativo común das administracións públicas.</p>
    <p>Para o coñecemento íntegro da resolución, notificouse persoalmente a cada persoa interesada.</p>
    <p>Segundo. A adxudicación de prazas vacantes con posterioridade á resolución realizarase, de ser o caso, de acordo co disposto no artigo 11.3 da orde de convocatoria.</p>
    <p>Terceiro. A Resolución do 1 de outubro de 2018 pon fin á vía administrativa e contra ela pódese interpoñer recurso potestativo de reposición ante o mesmo órgano que a ditou, no prazo dun mes contado a partir do día seguinte ao da publicación da resolución no <em>Diario Oficial de Galicia</em>, ou impugnala directamente, ante a orde xurisdicional contencioso-administrativa, no prazo de dous meses contados a partir do día seguinte ao da publicación da resolución (artigo 46.1 da Lei 29/1998, do 13 de xullo, reguladora da xurisdición contencioso-administrativa).</p>
    <p>Ourense, 19 de outubro de 2018</p>
    <footer><p>Mª José Fernández Laso<br>Xefa territorial de Ourense</p></footer>

