---
date: '2018-10-09'
id: G0244-031018-0001
page: 45248
number: 193
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 26 de setembro de 2018, da Dirección Xeral de Administración
  Local, sobre a modificación da clasificación dos postos de secretaría e de
  intervención reservados a funcionarios da Administración local con
  habilitación de carácter nacional no Concello de Ortigueira (A Coruña).
range: Resolución
url: >-
  https://www.xunta.gal/dog/Publicados/2018/20181009/AnuncioG0244-031018-0001_gl.html
---
<p>O Concello de Ortigueira solicita á Dirección Xeral de Administración Local a tramitación do expediente para a modificación da actual clasificación dos postos reservados a funcionarios de Administración local con habilitación de carácter nacional de Secretaría e de Intervención, de forma que pasan da categoría superior á categoría de entrada.</p>
    <p>Estes postos de Secretaría e de Intervención están actualmente clasificados como postos reservados a funcionarios de Administración local con habilitación de carácter nacional e teñen asignados, respectivamente, o desempeño das funcións propias de Secretaría e de Intervención acordes co establecido no Real decreto 128/2018, do 16 de marzo, polo que se regula o réxime xurídico dos funcionarios de Administración local con habilitación de carácter nacional.</p>
    <p>Polas características do concello, que conta cunha poboación superior a 5.000 habitantes e un orzamento de máis de tres millóns de euros, correspóndelle postos reservados a funcionarios de Administración local con habilitación de carácter nacional de Secretaría e de Intervención de clase segunda. </p>
    <p>O expediente tramitado polo Concello é conforme ao disposto nos artigos 6 e seguintes do citado Real decreto 128/2018, do 16 de marzo, polo que se regula o réxime xurídico dos funcionarios de Administración local con habilitación de carácter nacional e no artigo 10 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/das funcionarios/as con habilitación de carácter estatal, e reúne os requisitos para a súa tramitación de conformidade coa memoria emitida con data 26 de setembro de 2018 pola subdirectora xeral de Réxime Xurídico Local.</p>
    <p>Polo exposto, e tendo en conta as competencias conferidas polo artigo 15.e) da Lei 2/2015, do 29 de abril, de emprego público de Galicia e no artigo 22 do Decreto 74/2018, do 5 de xullo, polo que se establece a estrutura orgánica da Vicepresidencia e Consellería de Presidencia, Administracións Públicas e Xustiza,</p>
    <h2>RESOLVO:</h2>
    <p>Modificar a clasificación actual dos postos de Secretaría e de Intervención reservados a funcionarios de Administración local con habilitación de carácter nacional do Concello de Ortigueira (A Coruña) como postos de clase segunda que quedan da seguinte forma:</p>
    <p>Entidade local: Concello de Ortigueira.</p>
    <p>Posto: secretaría.</p>
    <p>Subescala: secretaría.</p>
    <p>Categoría: entrada.</p>
    <p>Forma de provisión: concurso.</p>
    <p>Entidade local: Concello de Ortigueira.</p>
    <p>Posto: intervención.</p>
    <p>Subescala: intervención-tesouraría.</p>
    <p>Categoría: entrada.</p>
    <p>Forma de provisión: concurso.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, os interesados poderán interpoñer recurso administrativo de reposición, ante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro). Así mesmo, a entidade local poderá presentar previamente requirimento no prazo de dous meses conforme o disposto ao artigo 44 da dita Lei 29/1998.</p>
    <p>Santiago de Compostela, 26 de setembro de 2018</p>
    <footer><p>Marta Fernández-Tapias Núñez<br>Directora xeral de Administración local</p></footer>

