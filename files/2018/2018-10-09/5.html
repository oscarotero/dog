---
date: '2018-10-09'
id: O150-021018-0001
page: 45236
number: 193
agency: Escola Galega de Administración Pública
section: III. Outras disposicións.
title: >-
  RESOLUCIÓN do 1 de outubro de 2018 pola que se convoca un curso de prevención
  de riscos laborais para o persoal farmacéutico de inspección de saúde pública.
range: Resolución
url: >-
  https://www.xunta.gal/dog/Publicados/2018/20181009/AnuncioO150-021018-0001_gl.html
---
<p>De acordo co Convenio de colaboración subscrito con data do 13 de marzo de 2018, entre a Escola Galega de Administración Pública (en diante, EGAP) e Cualtis, S.L.U., para o desenvolvemento de actividades de formación, divulgación e investigación, </p>
    <h2>RESOLVO:</h2>
    <p>Convocar o curso que figura no anexo II, que se deberá desenvolver segundo as bases detalladas no anexo I. </p>
    <p>Santiago de Compostela, 1 de outubro de 2018</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO I</h2>
    <p>Primeira. Requisitos das persoas participantes</p>
    <p>Poderá participar na actividade formativa convocada mediante esta resolución o persoal farmacéutico inspector de saúde pública que presta servizos na Dirección Xeral de Saúde Pública que se encontre en situación de servizo activo, permiso por maternidade, adopción ou acollemento ou excedencia polo coidado dun/dunha fillo/a ou familiar e que reúna os requisitos establecidos nesta convocatoria e para cada un dos casos no anexo II.</p>
    <p>Toda persoa solicitante que ao inicio do curso estea en situación de baixa laboral por incapacidade temporal quedará automaticamente excluída da listaxe do persoal seleccionado. Esta incidencia deberá ser comunicada á EGAP con carácter inmediato.</p>
    <p>Segunda. Desenvolvemento das actividades de formación</p>
    <p>A actividade formativa realizarase cos requirimentos, a duración e as condicións que para esta actividade se indiquen na convocatoria. A información relativa ao desenvolvemento das actividades, así como as súas posibles modificacións, será actualizada e ampliada na páxina web &lt;https://egap.xunta.gal&gt;.</p>
    <p>Terceira. Solicitudes e prazos</p>
    <p>1. O prazo de presentación de solicitudes será de 10 días naturais contados a partir do seguinte ao da publicación desta resolución no Diario Oficial de Galicia.</p>
    <p>2. As solicitudes de participación nas actividades formativas só poderán realizarse mediante o formulario de matrícula telemática dispoñible no enderezo &lt;https://egap.xunta.gal/matricula&gt; desde as 8.00 horas da data de inicio do prazo de presentación de solicitudes e ata as 23.55 horas da data de finalización. As solicitudes entenderanse presentadas unha vez que se complete correctamente o proceso de matriculación.</p>
    <p>3. Serán excluídas automaticamente aquelas solicitudes que non se axusten ao formulario de solicitude, non teñan cubertos correctamente os datos precisos para a realización do proceso de selección ou sexan presentadas fóra de prazo.</p>
    <p>4. As persoas que oculten ou falseen datos esenciais para a selección serán automaticamente excluídas das actividades solicitadas e pasarán ao final das listas de todas as actividades formativas que soliciten e cuxo prazo de matrícula comece dentro do ano seguinte contado desde que se detecte o feito. </p>
    <p>5. As persoas interesadas en recibir mensaxes sobre o proceso de selección deberán facilitar un enderezo de correo electrónico e/ou un número de teléfono móbil.</p>
    <p>6. As persoas que necesiten acreditar circunstancias específicas (discapacidade, permiso de maternidade, etc.) de acordo cos criterios de selección, deberán remitirlle á EGAP a correspondente documentación complementaria, xunto cunha copia do formulario da matrícula, ou ao enderezo de correo electrónico &lt;xestion.egap@xunta.gal&gt;, sen prexuízo do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro). A dita documentación deberá enviarse por unha única das vías indicadas; no caso contrario só serán considerados os datos achegados por correo electrónico. A documentación deberá presentarse dentro do prazo sinalado no punto 1 desta base.</p>
    <p>7. A EGAP adoptará as medidas necesarias para facilitar a presentación das solicitudes. As dúbidas, as dificultades técnicas e as peticións de información complementaria serán atendidas a través dos números de teléfono 981 54 62 57, 981 54 62 54 e 981 54 63 35 e do enderezo de correo electrónico &lt;xestion.egap@xunta.gal&gt;.</p>
    <p>Cuarta. Criterios de selección</p>
    <p>O curso vai dirixido ao persoal que presta servizos na Dirección Xeral de Saúde Pública e ordenados de acordo cos criterios xerais da EGAP, segundo a Resolución do 4 de xaneiro de 2008 (DOG núm. 7, do 10 de xaneiro).</p>
    <p>Quinta. Publicación das relacións do alumnado seleccionado</p>
    <p>A EGAP publicará no enderezo &lt;https://egap.xunta.gal&gt; unha relación das persoas seleccionadas para participar no dito curso, así como un número adecuado de reservas de acordo co disposto no artigo 45.1.b) da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>O prazo de presentación de alegacións será de cinco días naturais desde a súa publicación.</p>
    <p>Entenderase que as persoas que non figuren na relación foron excluídas por algunha das razóns expresadas nas bases da convocatoria ou ocupan un posto máis afastado na listaxe de agarda.</p>
    <p>Sexta. Cambios ou substitucións na selección, renuncia e asistencia</p>
    <p>1. Os cambios ou as substitucións na selección:</p>
    <p>En ningún caso serán admitidos cambios ou substitucións entre as persoas seleccionadas.</p>
    <p>2. A renuncia:</p>
    <p>a) As persoas seleccionadas só poderán renunciar á actividade formativa:</p>
    <p>– Por causa de forza maior suficientemente acreditada.</p>
    <p>– Por necesidades do servizo debidamente motivadas por parte das persoas responsables dos centros directivos.</p>
    <p>– Por outras causas xustificadas documentalmente.</p>
    <p>b) A renuncia debe ser comunicada por escrito á EGAP cunha antelación mínima de tres días naturais anteriores ao inicio da actividade formativa. Na páxina web da escola está dispoñible un modelo de renuncia.</p>
    <p>Para isto poderase utilizar, alén do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), o enderezo de correo electrónico &lt;xestion.egap@xunta.gal&gt;.</p>
    <p>c) As persoas que incumpran o previsto nas liñas a) e b) pasarán ao final das listaxes de espera de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>3. As faltas de asistencia nas actividades presenciais:</p>
    <p>1. Non poden superar en ningún caso o 10 % das horas lectivas presenciais. En todo caso, as faltas de asistencia deberán xustificarse documentalmente ante as persoas responsables da actividade formativa nun prazo máximo de 10 días contados a partir do día da finalización desta actividade. As persoas que incumpran o antedito perderán o dereito ao certificado de participación na actividade formativa.</p>
    <p>2. Aquelas persoas cuxas faltas de asistencia superen o 50 % das horas lectivas presenciais, pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Sétima. Realización de probas</p>
    <p>Para poder superar a actividade de formación, o alumnado deberá superar unha proba de avaliación que se realizará ao final desta. </p>
    <p>Oitava. Certificados</p>
    <p>Para a obtención do certificado de aproveitamento o alumnado deberá obter a avaliación positiva do seu profesorado, o cal emitirá un informe en que declare apto/a ou non apto/a cada alumno/a en función do resultado da proba de avaliación. </p>
    <p>Novena. Facultades da EGAP</p>
    <p>1. A EGAP e Cualtis, S.L.U., poderán modificar o desenvolvemento, as datas e os lugares da actividade formativa, así como resolver todas as continxencias que poidan xurdir. </p>
    <p>2. No suposto de que o número de admitidos/as sexa inferior ao 50 % das prazas convocadas, a EGAP e Cualtis, S.L.U., resérvanse o dereito a suspender, cancelar ou agrupar varias edicións da actividade, caso en que empregará os medios de notificación ás persoas interesadas previstos na normativa vixente.</p>
    <p>3. A EGAP e Cualtis, S.L.U., garantirán na totalidade das actividades derivadas desta convocatoria a promoción da igualdade real e efectiva entre mulleres e homes, a eliminación de calquera tipo de discriminación e o fomento dos dereitos de conciliación.</p>
    <h2>ANEXO II</h2>
    <p>Código: CV18044.</p>
    <p>Área de coñecemento: coñecementos transversais.</p>
    <p>Nome do curso: prevención de riscos laborais para o persoal de inspección de saúde pública.</p>
    <p>1. Obxectivos. </p>
    <p>Formar ao persoal farmacéutico inspector de saúde pública (FISP) dependente da Dirección Xeral de Saúde Pública segundo o establecido no artigo 19 da Lei 31/1995, do 8 de novembro, de prevención de riscos laborais, en cumprimento do deber de protección e de garantir unha formación teórica e práctica, suficiente e adecuada, en materia preventiva.</p>
    <p>2. Destinatarios/as. </p>
    <p>Poderá participar na actividade formativa convocada mediante esta resolución o persoal farmacéutico inspector de saúde pública que presta servizos na Dirección Xeral de Saúde Pública. </p>
    <p>3. Desenvolvemento. </p>
    <p>Modalidade: presencial.</p>
    <p>Duración: 6 h.</p>
    <p>Edicións: tres.</p>
    <p>Primeira edición:</p>
    <p>Lugar: Santiago de Compostela, aula 2 da Escola Galega de Administración Pública, rúa Madrid, núm. 2-4.</p>
    <p>Datas: 30 de outubro de 2018.</p>
    <p>Horario: das 9.00 ás 15.00 horas.</p>
    <p>Prazas: 30.</p>
    <p>Segunda edición:</p>
    <p>Lugar: Santiago de Compostela, aula 11 da Escola Galega de Administración Pública, rúa Madrid, núm. 2-4.</p>
    <p>Datas: 7 de novembro de 2018.</p>
    <p>Horario: das 9.00 ás 15.00 horas.</p>
    <p>Prazas: 30.</p>
    <p>Terceira edición:</p>
    <p>Lugar: Santiago de Compostela, aula 11 da Escola Galega de Administración Pública, rúa Madrid, núm. 2-4.</p>
    <p>Datas: 15 de novembro de 2018.</p>
    <p>Horario: das 9.00 ás 15.00 horas.</p>
    <p>Prazas: 30.</p>
    <p>4. Contido. </p>
    <p>– Riscos específicos do posto de traballo de inspección de saúde pública.</p>
    <p>– Riscos derivados dos traballos en altura: utilización de arneses e características.</p>
    <p>– Emerxencias: organización e actuación en caso de emerxencia.</p>
    <p>– Primeiros auxilios:</p>
    <p>• Conceptos básicos.</p>
    <p>• Cuestións prácticas.</p>

