---
date: '2018-11-21'
id: G0181-091118-0002
page: 49762
number: 222
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 5 de novembro de 2018, do Servizo Provincial de Pontevedra, polo
  que se sinala a data para a formalización das actas de ocupación dos bens e
  dereitos afectados polo proxecto de construción do Plan de seguridade viaria
  de Galicia 2016-2020: mellora de seguridade viaria (MSV), na contorna do
  treito de concentración de accidentes na estrada PO-308, punto quilométrico
  8+700 a 12+700, de clave PO/17/144.06, nos concellos de Poio e Sanxenxo.
range: Anuncio
url: >-
  https://www.xunta.gal/dog/Publicados/2018/20181121/AnuncioG0181-091118-0002_gl.html
---
<p>En cumprimento do disposto no artigo 49 do Regulamento de expropiación forzosa do 26 de abril de 1957, este servizo resolveu proceder a efectuar o pagamento dos depósitos previos e indemnizacións por rápida ocupación correspondentes a expedientes de expropiación forzosa instruídos para os termos municipais de Poio e Sanxenxo, con motivo das obras do proxecto de construción do Plan de seguridade viaria de Galicia 2016-2020: mellora de seguridade viaria (MSV), na contorna do treito de concentración de accidentes na estrada PO-308, p.q. 8+700 a 12+700, nos concellos de Poio e Sanxenxo aos propietarios dos predios cuxa relación figura exposta no taboleiro de anuncios dos concellos referidos.</p>
    <p>En cumprimento do artigo 55 do Regulamento de expropiación forzosa do 26 de abril de 1957 convócase o acto de formalización das actas de ocupación que terá lugar:</p>
    <p>Concello de Sanxenxo.</p>
    <p>Lugar: Casa Consistorial (rúa Consistorio, nº 4-6).</p>
    <p>Data: 18 de decembro de 2018, ás 9.30 horas.</p>
    <p>Concello de Poio.</p>
    <p>Lugar: Casa Consistorial (praza do Mosteiro, nº 1).</p>
    <p>Data: 18 de decembro de 2018, das 11.20 ás 14.00 horas.</p>
    <p>De: Agis Rosales, Carmen a Gómez Sanmartín, María del Carmen.</p>
    <p>Data: 19 de decembro de 2018, das 9.40 ás 14.00 horas.</p>
    <p>De: Gómez Torres, Felisa a Vallejo Míguez, Ramón.</p>
    <p>No mesmo acto ofertaranse aos propietarios as valoracións establecidas pola Administración para cada un dos predios en concepto de mutuo acordo.</p>
    <p>O presente acordo faise público, para xeral coñecemento, advertíndolles aos titulares que na acta figurarán os donos da cousa ou titulares do dereito expropiado e non se admitirá representación senón por medio de poder debidamente autorizado (notarial, xudicial ou do consulado), xa sexa xeral ou particular para este caso, debendo achegar a documentación necesaria para acreditar a sucesión en caso de figurar o terreo a nome de herdeiros; e que deberán identificarse co documento nacional de identidade.</p>
    <p>De conformidade co artigo 44 da Lei 39/2015, do 1 de outubro, do procedemento administrativo común das administracións públicas, publicarase o anuncio no <em>Boletín Oficial del Estado</em>, o que servirá de notificación aos propietarios descoñecidos e dos que se ignore o lugar de notificación, ou ben se, tentada esta, non se puidese practicar.</p>
    <p>Pontevedra, 5 de novembro de 2018</p>
    <footer><p>Fausto Núñez Vilar<br>Xefe do Servizo Provincial de Pontevedra</p></footer>

