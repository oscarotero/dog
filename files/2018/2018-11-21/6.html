---
date: '2018-11-21'
id: G0003-091118-0001
page: 49709
number: 222
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 30 de outubro de 2018, da Xerencia de Xestión Integrada de
  Pontevedra e O Salnés, pola que se resolve a convocatoria pública para a
  provisión, polo sistema de avaliación colexiada, do posto de xefatura do
  Servizo de Cirurxía Xeral e do Aparello Dixestivo.
range: Resolución
url: >-
  https://www.xunta.gal/dog/Publicados/2018/20181121/AnuncioG0003-091118-0001_gl.html
---
<p>Mediante a Resolución do 12 de marzo de 2018, da Xerencia de Xestión Integrada de Pontevedra e O Salnés (DOG nº 66, do 5 de abril), convocouse a provisión, polo sistema de avaliación colexiada, do posto de xefatura do Servizo de Cirurxía Xeral e do Aparello Dixestivo da Xerencia de Xestión Integrada de Pontevedra e O Salnés.</p>
    <p>En virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG nº 47, do 7 de marzo) e a Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG nº 188, do 30 de setembro), modificada pola Orde de 5 de xullo de 2012 (DOG nº 139, do 20 de xullo) esta xerencia</p>
    <h2>RESOLVE:</h2>
    <p>Primeiro. Adxudicar o posto de xefatura do Servizo de Cirurxía Xeral e do Aparello Dixestivo da Xerencia de Xestión Integrada de Pontevedra e O Salnés a Alberto Eduardo Parajo Calvo, DNI *****745M, aspirante que acadou a maior puntuación.</p>
    <p>(*) Ocúltase parcialmente o número do DNI para preservar os datos de carácter persoal, de acordo coa Lei orgánica 15/1999, do 13 de decembro.</p>
    <p>Segundo. O aspirante deberá cesar na praza que desempeñe dentro dos tres días hábiles seguintes a aquel en que se publique a resolución no <em>Diario Oficial de Galicia</em>. </p>
    <p>A toma de posesión do posto de traballo adxudicado deberase efectuar dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Terceiro. O aspirante seleccionado obterá un nomeamento para o desempeño do posto por un período inicial de catro anos de duración. Antes da finalización do referido período, o profesional seleccionado será avaliado para os efectos da súa prórroga, por idéntico período, ou remoción. Neste último caso, darase previamente audiencia ao interesado.</p>
    <p>Cuarto. Contra esta resolución poderase interpoñer recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da publicación desta resolución, segundo o establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 30 de outubro de 2018 </p>
    <footer><p>José Ramón Gómez Fernández<br>Xerente de Xestión Integrada de Pontevedra e O Salnés</p></footer>

