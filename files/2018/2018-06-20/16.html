---
date: '2018-06-20'
id: G2345-310518-0002
page: 29835
number: 117
agency: Xulgado do Social número 2 da Coruña
section: V. Administración de xustiza.
title: EDICTO (PO 937/2015).
range: Edicto
url: >-
  https://www.xunta.gal/dog/Publicados/2018/20180620/AnuncioG2345-310518-0002_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento ordinario 937/2015 deste xulgado do social, seguido por instancia de Nuria Sexto Lorenzo contra a empresa Gallega de Representaciones, Servicios y Asesoría, S.L., con intervención do Fogasa, sobre ordinario, se ditou sentenza, cuxo encabezamento e resolución din:</p>
    <p>Sentenza.</p>
    <p>A Coruña, 12 de xaneiro de 2018.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co nº 937/2015, en que foron parte, dun lado, como demandante, Nuria Sexto Lorenzo, asistida polo letrado José Manuel Pérez Mouzo, e como demandado, Gallega de Representaciones, Servicios y Asesoría, S.L., que non comparece, con intervención procesual do Fogasa, que non comparece, sobre cantidade, pronunciou en nome do rei a seguinte sentenza:</p>
    <p>Resolución.</p>
    <p>Que, estimando a demanda interposta pola demandante Nuria Sexto Lorenzo, con citación do Fogasa, debo condenar e condeno a empresa Gallega de Representaciones, Servicios y Asesoría, S.L. a que aboe á demandante a cantidade de 9.164,27 euros polos conceptos reclamados na demanda, máis os xuros de demora.</p>
    <p>Notifíquese esta resolución ás partes ás que se lles fará saber que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza e, no propio termo, se o recorrente non goza do beneficio de xustiza gratuíta deberá, ao anunciar o recurso, entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá, no momento de interpoñer o recurso, consignar a suma de 300 euros en concepto de depósito especial para recorrer.</p>
    <p>Así, por esta miña sentenza, definitivamente xulgando, pronúncioo, mándoo e asínoo.</p>
    <p>E para que sirva de notificación en legal forma a Gallega de Representaciones, Servicios y Asesoría, S.L., expido este edicto para a súa inserción no Diario Oficial de Galicia.</p>
    <p>Advírtese o destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 31 de maio de 2018</p>
    <footer><p>A letrada da Administración de xustiza</p></footer>

