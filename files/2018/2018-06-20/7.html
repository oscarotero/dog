---
date: '2018-06-20'
id: C3Q2-140618-0001
page: 29817
number: 117
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 13 de xuño de 2018 pola que se amplía a dotación orzamentaria da
  Orde do 21 de decembro de 2017, pola que se aproban as bases reguladoras das
  subvencións para rehabilitar as antigas vivendas de mestres, doutros oficios e
  demais edificios e vivendas de titularidade municipal, e se procede á súa
  convocatoria para o ano 2018, con carácter plurianual.
range: Resolución
url: >-
  https://www.xunta.gal/dog/Publicados/2018/20180620/AnuncioC3Q2-140618-0001_gl.html
---
<p>Con data do 29 de decembro de 2017, publicouse no <em>Diario Oficial de Galicia</em> a Orde do 21 de decembro de 2017, pola que se aproban as bases reguladoras das subvencións para rehabilitar as antigas vivendas de mestres, doutros oficios e demais edificios e vivendas de titularidade municipal, e se procede á súa convocatoria para o ano 2018, con carácter plurianual.</p>
    <p>As subvencións previstas na citada convocatoria, con cargo á aplicación orzamentaria 08.80.451A.760,1 tiñan o seguinte reparto plurianual:</p>
    <p>Anualidade 2018: 108.332 euros.</p>
    <p>Anualidade 2019: 840.000 euros.</p>
    <p>A día de hoxe xa está esgotado o crédito asignado, pero aínda hai solicitudes sen conceder.</p>
    <p>O artigo 27.3 da Orde do 21 de decembro de 2017, prevé a ampliación do crédito asignado mediante resolución da persoa titular da Dirección Xeral do Instituto Galego da Vivenda e Solo (en diante, IGVS), de conformidade co establecido no artigo 30 do Regulamento da Lei 9/2007, do 13 de xuño. Neste artigo 30 establécese a posibilidade de ampliación cando o crédito veña derivado da existencia de remanentes doutras convocatorias con cargo a créditos incluidos en programas do mesmo servizo.</p>
    <p>Como resultado dunha resolución de renuncia a unha das concesións a cargo das axudas para o mesmo programa da convocatoria do ano 2017 resulta un remanente de 159.474,99 euros, que se poderían aplicar a novas concesións.</p>
    <p>De conformidade co artigo 30.2 do Regulamento da Lei 9/2007, do 13 de xuño, e co artigo 27.3 da Orde do 21 de decembro de 2017 é competente para ditar esta resolución a persoa titular da Dirección Xeral do IGVS</p>
    <p>Polo exposto, </p>
    <h2>RESOLVO:</h2>
    <p>Único. Ampliar a dotación orzamentaria da Orde do 21 de decembro de 2017, pola que se aproban as bases reguladoras das subvencións para rehabilitar as antigas vivendas de mestres, doutros oficios e demais edificios e vivendas de titularidade municipal, e se procede á súa convocatoria para o ano 2018, con carácter plurianual. </p>
    <p>O incremento da dotación será de 159.474,99 euros para a anualidade de 2018 con cargo á aplicación orzamentaria 08.80.451A.760.1, polo que a contía máxima das subvencións que se poderán conceder con cargo á citada anualidade será de 267.806,99 euros. </p>
    <p>Esta ampliación non implica a apertura do prazo para presentar novas solicitudes nin o inicio dun novo cómputo do prazo máximo para resolver.</p>
    <p>Esta resolución producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 13 de xuño de 2018</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

