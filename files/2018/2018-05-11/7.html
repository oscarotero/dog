---
date: '2018-05-11'
id: O3G1-030518-0001
page: 23918
number: 90
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 3 de maio de 2018 pola que se dá publicidade aos convenios de
  colaboración subscritos por este ente público no primeiro cuadrimestre do ano
  2018.
range: Resolución
url: >-
  https://www.xunta.gal/dog/Publicados/2018/20180511/AnuncioO3G1-030518-0001_gl.html
---
<p>Para os efectos previstos no artigo 15.2 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro), acórdase darlles publicidade aos convenios de colaboración subscritos polo Instituto Enerxético de Galicia (Inega) no primeiro cuadrimestre do ano 2018 e que se relacionan no anexo a esta resolución.</p>
    <p>Santiago de Compostela, 3 de maio de 2018</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>
    <h2>ANEXO</h2>
    <p>Nº: 1.</p>
    <p>Título: convenio de colaboración entre o Instituto Enerxético de Galicia (Inega) e a Asociación Clúster da Xeotermia Galega (Acluxega) para actividades de divulgación, difusión, promoción e formación sobre xeotermia en Galicia.</p>
    <p>Obxecto: realización de actividades relacionadas co fomento da xeotermia en Galicia durante o ano 2018, asignando os recursos necesarios para levalas a cabo.</p>
    <p>Sinatura: 19 de marzo de 2018.</p>
    <p>Importe: 24.000,00 €.</p>
    <p>Nº: 2.</p>
    <p>Título: convenio de colaboración entre o Instituto Enerxético de Galicia (Inega) e a Fundación Sotavento Galicia, para a realización de actuacións na Feira da Enerxía de Galicia, os días 22, 23 e 24 de marzo de 2018.</p>
    <p>Obxecto: establecer as bases da colaboración entre o Inega e a Fundación Sotavento Galicia para a realización de actividades na Feira da Enerxía de Galicia que se celebrará os días 22, 23 e 24 de marzo de 2018 cunha finalidade pedagóxica e divulgativa do mundo da enerxía.</p>
    <p>Sinatura: 19 de marzo de 2018.</p>
    <p>Importe: 20.000 €.</p>
    <p>Nº: 3.</p>
    <p>Título: convenio de colaboración entre o Instituto Enerxético de Galicia (Inega) e a Fundación Monte do Gozo-Proxecto Home Galicia para a realización dun curso de formación relacionado coas enerxías renovables.</p>
    <p>Obxecto: levar a cabo na comunidade terapéutica de Proxecto Home un proxecto educativo de formación en enerxías renovables para a capacitación dos mozos e mozas que reciben atención terapéutica e converter a fundación nun centro de educación ambiental. </p>
    <p>Sinatura: 13 de abril de 2018.</p>
    <p>Importe: 20.000,00 euros.</p>
    <p>Nº: 4.</p>
    <p>Título: convenio de colaboración entre o Instituto Enerxético de Galicia (Inega) e a Fundación Clúster de Empresas de Automoción de Galicia (Ceaga) para la realización dun estudo enerxético do sector de automoción de Galicia Horizonte 2020.</p>
    <p>Obxecto: establecer as condicións da colaboración entre o Inega e Ceaga para a elaboración dun estudo enerxético do sector de automoción de Galicia que recolla o contexto enerxético actual das empresas do sector, así como as actuación que hai que levar a cabo a curto, medio e longo prazo para facer mais sostible dita variable nas empresas.</p>
    <p>Sinatura: 23 de abril de 2018.</p>
    <p>Importe: 50.000,00 euros.</p>

