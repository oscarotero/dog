---
date: '2018-08-13'
id: G2347-170718-0001
page: 37841
number: 154
agency: Xulgado do Social número 4 da Coruña
section: V. Administración de xustiza.
title: EDICTO (141/2018).
range: Edicto
url: >-
  https://www.xunta.gal/dog/Publicados/2018/20180813/AnuncioG2347-170718-0001_gl.html
---
<p>Eu, Juan Rey Pita, secretario do Xulgado do Social número 3 en substitución do Social número 4 da Coruña, dou fe e certifico que neste xulgado se seguen autos número 141/2018 por instancia de José Touriñán Rivadulla contra as empresas Restaurante Caramuño, S.L. e Susoteca, S.L. e o Fondo de Garantía Salarial, nos cales se ditou sentenza o 10 de xullo de 2018 que, copiada nos particulares necesarios, di así:</p>
    <p>Resolución</p>
    <p>Estímase parcialmente a demanda formulada por José Touriñán Rivadulla fronte ás empresas Restaurante Caramuxo, S.L. e Susoteca, S.L. e, en consecuencia:</p>
    <p>– Declárase improcedente o despedimento efectuado pola demandada Susoteca, S.L. ao traballador.</p>
    <p>– Condénase a empresa Susoteca, S.L. a que no prazo de cinco días desde a notificación da sentenza opte entre a readmisión do traballador ou o aboamento dunha indemnización de 847,39 euros, determinando o aboamento da devandita indemnización a extinción do contrato de traballo; no caso de optar pola readmisión deberá aboar os salarios de tramitación a razón de 44,02 euros diarios.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma ás empresas Restaurante Caramuxo, S.L. e Susoteca, S.L. expido e asino a presente.</p>
    <p>A Coruña, 17 de xullo de 2018</p>
    <footer><p>O secretario xudicial</p></footer>

