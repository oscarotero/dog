---
date: '2018-08-13'
id: G0164-310718-0009
page: 37819
number: 154
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 27 de xullo de 2018 pola que se autoriza o cambio de domicilio por
  traslado de instalacións ao centro autorizado de artes plásticas e deseño Aula
  D, de Vigo.
range: Orde
url: >-
  https://www.xunta.gal/dog/Publicados/2018/20180813/AnuncioG0164-310718-0009_gl.html
---
<p>O representante da titularidade do centro autorizado de artes plásticas e deseño Aula D, de Vigo, solicita o cambio de domicilio por traslado de instalacións da rúa Ourense, nº 4, patio central baixo, a Baixada ao Forte, nº 2, de Vigo. </p>
    <p>Mediante a Orde do 6 de xuño de 2000 (DOG do 5 de xullo), o centro conta con autorización para impartir o ciclo formativo de grao superior (CS) Gráfica Publicitaria e o CS Proxectos e Dirección de Obras de Decoración. </p>
    <p>Logo da tramitación do expediente de acordo co establecido no Decreto 253/1995, do 29 de setembro e na Orde do 5 de decembro de 1995, que regulan o procedemento para a autorización de centros docentes privados para impartir ensinanzas artísticas e por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Cambio de domicilio por traslado de instalacións</p>
    <p>Autorizar o cambio de domicilio por traslado de instalacións da rúa Ourense, nº 4, a Baixada ao Forte, nº 2, de Vigo, que queda configurado como se sinala a seguir:</p>
    <p>Denominación xenérica: centro autorizado de artes plásticas e deseño (CE.ART).</p>
    <p>Denominación específica: Aula D.</p>
    <p>Código do centro: 36024011.</p>
    <p>Domicilio: Baixada ao Forte, nº 2.</p>
    <p>Localidade: Vigo.</p>
    <p>Concello: 36202 Vigo.</p>
    <p>Provincia: Pontevedra.</p>
    <p>Titular: Aula D, C.B.</p>
    <p>Composición resultante:</p>
    <p>• 1 CS Gráfica Publicitaria (2 unidades, 30 alumnos/as cada unha).</p>
    <p>• 1 CS Proxectos e Dirección de Obras de Decoración (2 unidades, 30 alumnos/as cada unha). </p>
    <p>Artigo 2. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 3. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de xullo de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

