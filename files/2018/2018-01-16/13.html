---
date: '2018-01-16'
id: G1994-291117-0002
page: 3322
number: 11
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 2900/2017 MDM).
range: Edicto
url: >-
  https://www.xunta.gal/dog/Publicados/2018/20180116/AnuncioG1994-291117-0002_gl.html
---
<p>Tipo e número de recurso: RSU recurso de suplicación 2900/2017</p>
    <p>Xulgado de orixe/autos: procedemento ordinario 372/2013 Xulgado do Social número 1 de Santiago de Compostela</p>
    <p>Recorrente: Francesc Xavier Barros Canabal</p>
    <p>Avogado: Manuel Quintáns López</p>
    <p>Procuradora: Alicia Lodos Pazos</p>
    <p>Recorrida: Agencia EFE, S.A.</p>
    <p>Avogado: abogado del Estado</p>
    <p>Recorridos: Mateo Sancho Cardiel</p>
    <p>Eu, María Isabel Freire Corzo, letrada da Administración de xustiza da Sala do Social do Tribunal Superior de Xustiza da Coruña, fago saber que no procedemento de recurso de suplicación 2900/2017 desta sección, seguido por instancia de Francesc Xavier Barros Canabal contra a empresa Agencia EFE, S.A. e Mateo Sancho Cardiel, sobre outros dereitos laborais, se ditou resolución, cuxa parte dispositiva é a seguinte:</p>
    <p>«Decidimos: que estimando o recurso de suplicación interposto por Francesc Xavier Barros Canabal contra a sentenza do Xulgado do Social número 1 de Santiago de Compostela, en xuízo instado polo recorrente contra a Agencia EFE, S.A. e Mateo Sancho Cardiel, a sala declara a nulidade da sentenza repoñendo as actuacións ao momento do seu ditado, co fin de que a xuíz de instancia resolva sobre a cuestión formulada na ampliación da demanda, con total liberdade de criterio e facendo uso dos medios de proba que precise e aclaracións que sexan necesarias.</p>
    <p>Notifíqueselles a presente resolución ás partes e ao Ministerio Fiscal.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se deberá preparar mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co número 1552 0000 37, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia na peza que se arquivará neste tribunal, incorporándose o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta a nosa sentenza, pronunciámolo, mandámolo e asinámolo».</p>
    <p>E para que lle sirva de notificación en legal forma a Mateo Sancho Cardiel, en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 24 de novembro de 2017</p>
    <footer><p>A letrada da Administración de xustiza</p></footer>

