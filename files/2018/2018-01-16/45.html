---
date: '2018-01-16'
id: G0427-261217-0002
page: 3399
number: 11
agency: Consellería do Mar
section: VI. Anuncios. a) Administración autonómica.
title: >-
  ORDE do 19 de decembro de 2017 pola que se autoriza a transmisión mortis causa
  mediante pacto de mellora do 50 % e acto seguido transmisión inter vivos do
  outro 50 % da concesión administrativa e da batea Pura XVI.
range: Orde
url: >-
  https://www.xunta.gal/dog/Publicados/2018/20180116/AnuncioG0427-261217-0002_gl.html
---
<p>Visto o expediente instruído para os efectos de transmisión da batea Pura XVI e da concesión administrativa que a ampara, resulta:</p>
    <p>a) Antecedentes.</p>
    <p>Primeiro. Mediante escrito do 15 de novembro de 2017, Manuela Leonor Figueira Novo e Enrique Gómez Campaña, solicitan autorización para transmisión do 50 % mediante pacto de mellora, e acto seguido Antonio Gómez Campaña e Isaura Rodríguez González, solicitan autorización para transmisión do outro 50 % inter vivos, da concesión administrativa e da batea Pura XVI.</p>
    <p>Segundo. Os solicitantes achegaron a documentación requirida para a tramitación deste tipo de procedementos.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administraciones públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión mortis causa mediante pacto de mellora do 50 % e inter vivos do outro 50 %, a favor de María Nieves Gómez Figueira (76778599E), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: Pura XVI.</p>
    <p>Situación: </p>
    <p>Cuadrícula nº: 119.</p>
    <p>Polígono: E.</p>
    <p>Distrito: Caramiñal (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 30.3.1968.</p>
    <p>Remate da vixencia: 15.12.2019.</p>
    <p>Actuais titulares: Manuela Leonor Figueira Novo e Enrique Gómez Campaña (33191959S, 32556066A) 50 % ganancial, Antonio Gómez Campaña e Isaura Rodríguez González (33073558H, 35398642D) 50 % ganancial.</p>
    <p>Nova titular: María Nieves Gómez Figueira (76778599E) 100 % privativa.</p>
    <p>Baixo as seguintes condicións:</p>
    <p>Primeira. Os titulares deberán presentar no prazo máximo dun mes, contado desde o día seguinte ao da publicación da presente resolución no Diario Oficial de Galicia, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión administrativa queda subrogada nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar ou recurso contencioso-administrativo, ante a xurisdición contencioso-administrativa, que se interporá no prazo de dous meses contados en ambos os dous casos desde o día seguinte ao da súa publicación, de conformidade co disposto no artigo 123 e 124 da Lei 39/2015, do 1 de outubro, do procedemento administrativo común nas administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 19 de decembro de 2017</p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González <br>Xefe territorial da Coruña</p></footer>

