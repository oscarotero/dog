---
date: '2018-11-22'
id: L439-021118-0002
page: 49894
number: 223
agency: Concello de Outeiro de Rei
section: VI. Anuncios. b) Administración local.
title: ANUNCIO en procedemento de xestión subsidiaria de orde de xestión da biomasa.
range: Anuncio
url: >-
  https://www.xunta.gal/dog/Publicados/2018/20181122/AnuncioL439-021118-0002_gl.html
---
<p>José Pardo Lombao, alcalde do Concello de Outeiro de Rei, no exercicio das competencias que me atribúe o artigo 21.1 da Lei 7/1985, do 2 de abril, expoño: </p>
    <p>Intentada a notificación cursada no seguinte procedemento, esta non se puido efectuar, polo que, en aplicación do artigo 44 da Lei 39/2015, do 1 de outubro, do procedemento administrativo común das administracións públicas e 22 da Lei 3/2007, de prevención e defensa contra os incendios forestais de Galicia, publícase o seguinte anuncio en cuxa virtude se fai saber:</p>
    <p> Que con data de maio de 2018, cursouse denuncia achega do incumprimento das condicións de xestión da biomasa vexetal existente sobre a parcela 38, polígono 638, con referencia catastral 27039A038006380000GU, sita no termo municipal de Outeiro de Rei e que figura como de propietario descoñecido (en investigación).</p>
    <p>Con data do 3 de setembro de 2018, o alcalde ditou orde de xestión consistente na curta dos piñeiros e eucaliptos existentes a unha distancia inferior a cincuenta metros lineais das edificacións lindeiras e coa advertencia de que, de non levar a puro e debido efecto, procederíase á súa execución subsidiaria por conta do denunciado e á incoación do expediente sancionador.</p>
    <p> Finalizado o prazo outorgado, o interesado non compareceu no expediente nin deu cumprimento á orde de xestión, motivo polo cal, en virtude do presente, acórdase a execución subsidiaria da orde de xestión, así como a liquidación provisional dos custos de xestión por importe de 800 euros, que deberán ser ingresados na tesouraría municipal no prazo dun mes.</p>
    <p>De non efectuarse o ingreso da contía liquidada, procederase á súa exacción por vía de constrinximento. </p>
    <p>Contra o presente acordo, o interesado poderá interpoñer recurso potestativo de reposición no prazo dun mes para contar desde a práctica da presente notificación, ou ben interpoñer recurso contencioso-administrativo no prazo de dous meses ante o xulgado do contencioso-administrativo de Lugo. </p>
    <p>Outeiro de Rei, 29 de outubro de 2018</p>
    <footer><p>José Pardo Lombao<br>Alcalde</p></footer>

