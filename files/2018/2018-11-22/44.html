---
date: '2018-11-22'
id: L178-201118-0001
page: 49896
number: 223
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan especial de
  protección e rehabilitación da cidade histórica (PE-1) para limitar os
  aloxamentos de carácter temporal no seu tecido residencial.
range: Anuncio
url: >-
  https://www.xunta.gal/dog/Publicados/2018/20181122/AnuncioL178-201118-0001_gl.html
---
<p>O Pleno da Corporación, na sesión ordinaria que tivo lugar o día 15 de novembro de 2018, adoptou, entre outros, o seguinte acordo:</p>
    <p>– Aprobar definitivamente a modificación puntual do Plan especial de protección e rehabilitación da cidade histórica (PE-1) para limitar os aloxamentos de carácter temporal no seu tecido residencial.</p>
    <p>O acordo de aprobación definitiva publicarase no Diario Oficial de Galicia. Unha vez publicado o acordo, remitirase á Consellería de Medio Ambiente e Ordenación do Territorio a documentación exixida polo artigo 88.3 da LSG, para os efectos de inscribir a modificación puntual do PE-1 no Rexistro de Planeamento Urbanístico de Galicia.</p>
    <p>Logo de que conste a inscrición no Rexistro, publicarase a normativa no Boletín Oficial da provincia.</p>
    <p>Así mesmo, notificarase persoalmente o acordo ás persoas que formularon alegacións, dándolles traslado do acordo de aprobación provisional en que se contén o exame das alegacións presentadas.</p>
    <p>Contra o acordo da aprobación definitiva da citada modificación puntual do PE-1 poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 16 de novembro de 2018</p>
    <footer><p>O alcalde<br>P.D. (Decreto do 28.6.2017)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda,<br>Mobilidade e Relacións Veciñais</p></footer>

