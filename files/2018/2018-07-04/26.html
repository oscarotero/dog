---
date: '2018-07-04'
id: G0422-260618-0008
page: 32227
number: 127
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 22 de xuño de 2018, da Dirección Xeral de Calidade Ambiental e
  Cambio Climático, polo que se somete a información pública o proxecto e o
  estudo de impacto ambiental da planta de valorización e almacenamento de
  residuos non perigosos en Teixoeira-Santa Icía, Arteixo (A Coruña), promovida
  por Gestión Maracaná Galicia, S.L.
range: Anuncio
url: >-
  https://www.xunta.gal/dog/Publicados/2018/20180704/AnuncioG0422-260618-0008_gl.html
---
<p>Para os efectos previstos no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro) faise público que, por espazo de 30 días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados:</p>
    <p>– Proxecto básico, proxecto de explotación e anexo ao proxecto da planta de valorización e almacenamento de residuos industriais e urbanos non perigosos en Teixoeira, Arteixo (A Coruña).</p>
    <p>– Estudo de impacto ambiental da planta de almacenamento e valorización de residuos non perigosos industriais e urbanos no lugar de Teixoeira-Santa Icía (Arteixo).</p>
    <p>Para que calquera interesado poda consultalos e, de ser o caso, formular dentro do dito prazo as alegacións, suxestións ou observacións que estime convenientes. Os documentos poderán consultarse en horario de atención ao público:</p>
    <p>– Na Dirección Xeral de Calidade Ambiental e Cambio Climático, Servizo de Residuos (rúa de San Lázaro, s/n, 15781 Santiago de Compostela).</p>
    <p>– Na Xefatura Territorial da Consellería de Medio Ambiente e Ordenación do Territorio da Coruña (rúa Vicente Ferrer, 2, 15071 A Coruña).</p>
    <p>– No Concello de Arteixo (praza Alcalde Ramón Dopico, 1, 15142 Arteixo).</p>
    <p>As alegacións, suxestións ou observacións dirixiranse ao Servizo de Residuos.</p>
    <p>Santiago de Compostela, 22 de xuño de 2018</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Titular: Gestión Maracaná Galicia, S.L.</p>
    <p>CIF: B70124151.</p>
    <p>Domicilio social: avda. Finisterre, 65-1, 15147 Coristanco (A Coruña).</p>
    <p>Localización da instalación: Teixoeira-Santa Icía, 15142 Arteixo (A Coruña).</p>
    <p>Actividade: almacenamento e valorización de residuos non perigosos.</p>
    <p>Liñas de tratamento: distínguense as seguintes liñas:</p>
    <p>1. Almacenamento de residuos: recepción e almacenamento de residuos.</p>
    <p>2. Valorización de residuos da construción e demolición (RCD): recepción, clasificación, triturado e separación de impropios por procedementos mecánicos de RCD para elaborar áridos reciclados.</p>
    <p>3. Valorización de residuos de plástico, madeira e metais: recepción, clasificación e trituración, en caso de ser posible, para posterior envío a xestor autorizado.</p>
    <p>4. Valorización de papel e cartón (destrución confidencial de documentación): recepción, clasificación e trituración do papel e cartón en distintos tamaños, segundo o grao de seguridade requirido polo cliente, para posterior envío a xestor autorizado.</p>

