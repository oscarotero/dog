---
date: '2018-12-26'
id: G2410-291118-0002
page: 53743
number: 245
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 76/2016).
range: Edicto
url: >-
  https://www.xunta.gal/dog/Publicados/2018/20181226/AnuncioG2410-291118-0002_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 76/2016 deste xulgado do social, seguido por instancia de Juan Ramón Pifarre Marcos contra a empresa Breogás Mantenimiento y Revisión, S.L., sobre ordinario, se ditou a seguinte resolución cuxa parte dispositiva se xunta:</p>
    <p>Estímase a demanda presentada por instancia de Juan Ramón Pifarre Marcos contra a entidade Breogás Mantenimiento y Revisión, S.L. e, en consecuencia, condeno a demandada a aboarlle ao demandante a cantidade de 4.872,59 euros como cantidades debidas en concepto de salarios debidos máis o xuro de mora do 10 % sobre a dita cantidade.</p>
    <p>Notifíqueselles esta sentenza ás partes comparecidas e fágaselles saber que non é firme e que contra ela cabe interpor recurso de suplicación que se presentará no prazo de cinco días hábiles contados desde o seguinte ao da notificación, ante este órgano de xustiza para ante o Tribunal Superior de Xustiza de Galicia, logo de consignación legalmente prevista para tal efecto na conta de depósitos e consignacións deste xulgado, respectando as consideracións e os requisitos previstos nos artigos 190 e 191, ambos da Lei reguladora da xurisdición social. </p>
    <p>Para que sirva de notificación en legal forma a Breogás Mantenimiento y Revisión, S.L., en ignorado paradoiro, expido este edicto para a súa inserción no Diario Oficial de Galicia. </p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 29 de novembro de 2018 </p>
    <footer><p>A letrada da Administración de xustiza</p></footer>

