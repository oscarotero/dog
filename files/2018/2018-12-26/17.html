---
date: '2018-12-26'
id: G0427-181218-0002
page: 53736
number: 245
agency: Consellería do Mar
section: IV. Oposicións e concursos.
title: >-
  RESOLUCIÓN do 4 de decembro de 2018 pola que se dá publicidade da convocatoria
  do proceso selectivo para a contratación de persoal laboral temporal dun/dunha
  titulado/a superior biólogo/a (grupo I, categoría 10) para a realización da
  acción de investigación Seguimento científico-técnico da explotación nos
  bancos de libre marisqueo do litoral de Galicia. Estratexia mariña integrada.
  Cima 18/02, no Centro de Investigacións Mariñas (Vilanova de Arousa).
range: Resolución
url: >-
  https://www.xunta.gal/dog/Publicados/2018/20181226/AnuncioG0427-181218-0002_gl.html
---
<p>O Decreto 39/2018, do 5 de abril, polo que se modifica o Decreto 168/2015, do 13 de novembro, polo que se aproba a estrutura orgánica da Consellería do Mar, atribúe a esta as competencias en materia de investigación mariña que desenvolverá en coordinación coa consellería competente en materia de investigación e desenvolvemento tecnolóxico.</p>
    <p>A Consellería do Mar, dentro da súa estrutura orgánica, conta co Centro de Investigacións Mariñas (en diante, Cima), como organismo público de investigación non universitario de Galicia.</p>
    <p>O Cima asume desenvolver a acción de investigación Seguimento científico-técnico da explotación nos bancos de libre marisqueo do litoral de Galicia. Estratexia mariña integrada. Cima 18/02.</p>
    <p>En consecuencia, e de acordo co disposto no artigo 30.1.1 e 3 do Estatuto de autonomía de Galicia e en uso das facultades que me confire a Lei 1/1983, do 22 de febreiro, reguladora da Xunta e da súa Presidencia, e demais normativa de aplicación,</p>
    <h2>RESOLVO:</h2>
    <p>Anunciar a convocatoria do proceso selectivo para a contratación de persoal laboral temporal dun/dunha titulado/a superior biólogo/a (grupo I, categoría 10) para a realización da acción de investigación Seguimento científico-técnico da explotación nos bancos de libre marisqueo do litoral de Galicia. Estratexia mariña integrada. Cima 18/02, no Centro de Investigacións Mariñas, Cima (Vilanova de Arousa) e aprobar as bases que rexerán o proceso.</p>
    <p>As bases e condicións constan na páxina web da Consellería do Mar http://mar.xunta.gal e nos taboleiros de anuncios da Dirección Xeral de Desenvolvemento Pesqueiro e do Cima.</p>
    <p>Para participar nesta convocatoria as persoas interesadas utilizarán o modelo de solicitude que se inclúe nas bases da convocatoria.</p>
    <p>Santiago de Compostela, 4 de decembro de 2018</p>
    <footer><p>A conselleira do Mar<br>P.D. (Orde do 8.9.2017)<br>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

