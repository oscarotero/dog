---
date: '2018-07-05'
id: G2206-150618-0001
page: 32343
number: 128
agency: Xulgado de Primeira Instancia e Instrución número 1 de Bande
section: V. Administración de xustiza.
title: EDICTO (91/2016).
range: Edicto
url: >-
  https://www.xunta.gal/dog/Publicados/2018/20180705/AnuncioG2206-150618-0001_gl.html
---
<p>Agustín Gamote Álvarez, letrado da Administración de xustiza do Xulgado de Primeira Instancia e Instrución número 1 de Bande, polo presente anuncio:</p>
    <p>No presente procedemento, seguido por instancia de Jesús Rodríguez Rodríguez fronte a Manuel Miguel Costa González, ditouse sentenza, cuxo encabezamento e resolución son do teor literal seguinte:</p>
    <p>«Sentenza</p>
    <p>En Bande o vinte e oito de novembro de dous mil dezaseis, vistos por Purificación González López, xuíza de Primeira Instancia Único de Bande e do seu partido, os presentes autos de xuízo verbal sobre reclamación de cantidade, seguidos ante este xulgado baixo o número 91/2016, por instancia de Jesús Rodríguez Rodríguez, representado pola procuradora Sra. Crespo Damota e defendido polo letrado Sr. Pereira Sardi, contra o demandado Manuel Miguel Costa González, en situación procesual de rebeldía,</p>
    <p>Decido que debo desestimar e desestimo a demanda interposta pola procuradora Sra. Crespo Damota, en nome e representación de Jesús Rodríguez Rodríguez, contra Manuel Miguel Costa González, en situación procesual de rebeldía.</p>
    <p>Impóñense as custas procesuais ao demandante Jesús Rodríguez Rodríguez.</p>
    <p>Fáganse as anotacións correspondentes no libro de asuntos e lévese a presente ao libro mazo de sentenzas e autos deste xulgado e testemuño desta, aos autos principais.</p>
    <p>Así por esta miña sentenza, pronúncioo, mándoo e asínoo.</p>
    <p>Modo de impugnación: recurso de apelación, que se impoñerá ante o tribunal que ditase a resolución que se impugne dentro do prazo de vinte días contados desde o día seguinte ao da notificación daquela.</p>
    <p>O devandito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, Comunidade Autónoma, entidade local ou organismo autónomo dependente.</p>
    <p>O depositario deberá constituílo ingresando a citada cantidade no Banco Santander, S.A., na conta deste expediente ES55004935569920005001274, e indicar no campo “concepto” a indicación “recurso” seguida do código “02 civil-apelación”. Se o ingreso se fai mediante transferencia bancaria deberá incluír, tras a conta referida, separados por un espazo a indicación “recurso” seguida do código “02 civil-apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase, e indicar, neste caso no campo observacións a data da resolución impugnado co formato dd/mm/aaaa.</p>
    <p>Así por esta miña sentenza, pronúncioo, mándoo e asínoo».</p>
    <p>E encontrándose o devandito demandado, Manuel Miguel Costa González, en paradoiro descoñecido, expídese o presente co fin de que sirva de notificación en forma a este.</p>
    <p>Bande, 19 de xaneiro de 2017</p>
    <footer><p>O letrado da Administración de xustiza</p></footer>

