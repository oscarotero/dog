---
date: '2018-07-11'
id: G0256-290618-0003
page: 33114
number: 132
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 28 de xuño de 2018, da Área Provincial de Turismo da Coruña, pola
  que se notifica a incoación do 30 de maio de 2018, ditada no expediente
  sancionador da Coruña AC-066/18, por infracción leve en materia de turismo.
range: Anuncio
url: >-
  https://www.xunta.gal/dog/Publicados/2018/20180711/AnuncioG0256-290618-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle ao titular que no anexo se menciona a incoación do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non se puido practicar a notificación.</p>
    <p>Neste mesmo acto designouse instrutor do expediente a Juan Luis Martínez Sieira, podendo os interesados promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente procedemento por infracción leve correspóndelle á xefa da Área Provincial da Coruña da Axencia Turismo de Galicia, de acordo co establecido no artigo 26 dos estatutos da dita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG núm. 193, do 9 de outubro) e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>Os interesados dispoñerán dun prazo de quince (15) días, conforme co establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a este, cantas alegacións, documentos ou informacións xulguen convenientes e, se é o caso, propoñer proba concretando os medios dos que pretenda valerse, coa advertencia de que de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>A Coruña, 28 de xuño de 2018</p>
    <footer><p>A xefa da Área Provincial de Turismo da Coruña<br>P.S. (Resolución do 9.5.2018)<br>Mª Teresa Zas Candame<br>Xefa da Sección Turismo I</p></footer>
    <h2>ANEXO</h2>
    <p>Expediente: AC-066/18.</p>
    <p>Denunciada: Infogali 21, S.L.</p>
    <p>NIF: B70484340</p>
    <p>Establecemento: Newroz Döner Kebap.</p>
    <p>Enderezo: rúa Dolores, 2.</p>
    <p>Localidade: Ferrol.</p>
    <p>Precepto infrinxido: artigo 109.2, letra a), da Lei 7/2011.</p>
    <p>Incoación: 30 de maio de 2018.</p>
    <p>Sanción: </p>
    <p>Multa de trescentos euros (300 €).</p>
    <p>Importe da multa coa aplicación do 20 % de desconto: dous centos corenta euros (240 €).</p>
    <p>Importe da multa coa aplicación do 40 % de desconto: cento oitenta euros (180 €).</p>

