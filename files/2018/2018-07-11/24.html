---
date: '2018-07-11'
id: G0424-060618-0007
page: 33063
number: 132
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 6 de xuño de 2018, da Xefatura Territorial da Coruña, pola que
  se concede a autorización administrativa previa e de construción da
  instalación eléctrica no concello da Coruña (expediente IN407A 2018/17-1).
range: Resolución
url: >-
  https://www.xunta.gal/dog/Publicados/2018/20180711/AnuncioG0424-060618-0007_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Blancohostel, S.L.</p>
    <p>Domicilio social: rúa Álvaro Cunqueiro,1, 15008 A Coruña.</p>
    <p>Denominación: centro de seccionamento e centro de transformación de 400 kVA para hotel.</p>
    <p>Situación: rúa Fernández Latorre, 45-47, A Coruña.</p>
    <p>Características técnicas: </p>
    <p>Centro de seccionamento en local sito na planta baixa dun edificio de uso hoteleiro. Celas prefabricadas de entrada, saída e derivación con interruptores-seccionadores (24 kV, 400 A, 16 kA).</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir do día seguinte ao da publicación desta resolución no Diario Oficial de Galicia.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao medio.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas; sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 6 de xuño de 2018</p>
    <footer><p>Isidoro Martínez Arca<br>Xefe territorial da Coruña</p></footer>

