---
date: '2018-04-30'
id: G0422-050318-0003
page: 22700
number: 83
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 16 de febreiro de 2018, da Dirección Xeral de Calidade Ambiental e
  Cambio Climático, polo que se somete a información pública a documentación de
  solicitude de autorización ambiental integrada para a planta de elaboración de
  preparados de produtos do mar que Pescanova España, S.L.U. posúe no concello
  de Redondela, provincia de Pontevedra (expediente 2016-IPPC-I-87).
range: Anuncio
url: >-
  https://www.xunta.gal/dog/Publicados/2018/20180430/AnuncioG0422-050318-0003_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>• «Proxecto básico e estudo de impacto ambiental para solicitude da autorización ambiental integrada dunha planta de elaboración de preparados de produtos do mar.</p>
    <p>• Promotor: Pescanova España, S.L.U.</p>
    <p>• Localización: rúa José Fernández López s/n; Chapela, Redondela, Pontevedra».</p>
    <p>Para que calquera interesado poida consultalo e, de ser o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático-Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente e Ordenación do Territorio http://cmaot.xunta.gal/seccion-tema/c/CMAOT_Prevencion_e_control_de_actividades?content=SX_Calidade_Avaliacion_Ambiental/Autorizacion_ambiental_integrada/seccion.html&amp;ui=SX_Calidade_Avaliacion_Ambiental/Autorizacion_ambiental_integrada/dinamico/listado_ippc_central.html</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 16 de febreiro de 2018</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I</h2>
    <h3>Memoria resumo</h3>
    <p>Clave do expediente: 2016-IPPC-I-87.</p>
    <p>Peticionario: Pescanova España, S.L.U.</p>
    <p>CIF: B94123916.</p>
    <p>Domicilio social: rúa José Fernández López, s/n, 36320 Chapela, Redondela, Pontevedra.</p>
    <p>Localización da instalación: rúa José Fernández López, s/n, 36320 Chapela, Redondela, Pontevedra. Coordenadas UTM (FUSO 29, DATUM ETRS89): X: 527259, Y: 4680378.</p>
    <p>Actividade: englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 9.1.i). Planta de elaboración e preparados de produtos do mar. </p>
    <p>Xustificación: a instalación leva en funcionamento desde o ano 1964 e o motivo de que se solicite a AAI é unha ampliación da capacidade produtiva por novos equipamentos que incorporarán ao proceso.</p>
    <p>Descrición: Pescanova España, S.L.U., centro industrial de Chapela, sitúase nunha parcela de 56.322 m2; a instalación ocupa unha extensión de 23.011 m2. </p>
    <p>A actividade desenvólvese nun edificio principal que consta de varias plantas no cal ten lugar o proceso produtivo da factoría. Neste edificio tamén se atopan almacéns de materias primas, envases, cámaras de conxelados, depósitos de aceite vexetal, residuos perigosos, oficinas, laboratorio. En zonas anexas a este edificio hai unha sala de máquinas de instalación de frío, depósitos de amoníaco. Anexos ao edificio principal están o peirao de descarga de materia prima e outros servizos.</p>
    <p>Existe un edificio auxiliar en que se sitúan, entre outros, o taller de mantemento, o servizo médico, o comedor e a cociña.</p>
    <p>Outras instalacións auxiliares son a planta de coxeración, a depuradora de augas residuais, a planta potabilizadora, o almacén de residuos non perigosos e a caseta para báscula de camións.</p>
    <p>O proceso produtivo de Pescanova España nestas instalacións céntrase na produción de:</p>
    <p>– Surimi: sete liñas para elaboración de distintos tipos e formatos de produtos.</p>
    <p>– Paella: o proceso consiste na elaboración e envasado dun caldo e o posterior envasado con varios produtos da pesca e vexetais conxelados.</p>
    <p>– Produtos da pesca: o proceso consiste no envasado de produtos da pesca (filete, toro…) logo de cortalos e/ou glasealos.</p>

