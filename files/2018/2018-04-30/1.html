---
date: '2018-04-30'
id: G0164-250418-0001
page: 22658
number: 83
agency: 'Consellería de Cultura, Educación e Ordenación Universitaria'
section: I. Disposicións xerais.
title: >-
  ORDE do 20 de abril de 2018 pola que se modifica a Orde do 30 de abril de 2007
  pola que se regula a adscrición de forma temporal, en comisión de servizos e
  por petición da interesada ou interesado, dos funcionarios dos corpos docentes
  en centros dependentes da Consellería de Educación e Ordenación Universitaria,
  en atención a situacións persoais especiais por motivos de saúde (Diario
  Oficial de Galicia número 48, do 8 de marzo; corrección de erros do 11 de
  maio).
range: Orde
url: >-
  https://www.xunta.gal/dog/Publicados/2018/20180430/AnuncioG0164-250418-0001_gl.html
---
<p>No Diario Oficial de Galicia nº 89, do 9 de maio de 2007, publicouse a Orde do 30 de abril pola que se regula a adscrición de forma temporal, en comisión de servizos e por petición da interesada ou interesado, dos funcionarios dos corpos docentes en centros dependentes da Consellería de Educación e Ordenación Universitaria, en atención a situacións persoais especiais por motivos de saúde. </p>
    <p>Tendo en conta a existencia de problemas puntuais de carácter técnico que dificultaron a formulación de solicitudes polas persoas interesadas no inicio dos prazos establecidos, e co obxecto de garantir o principio de seguridade xurídica, considérase oportuno introducir un réxime transitorio para a presentación de instancias para as comisións de servizos correspondentes ao curso escolar 2018/19.</p>
    <p>Na súa virtude, no uso da autorización conferida pola disposición derradeira primeira do Decreto 244/1999, do 29 de xullo, polo que se regula a cobertura de diversas prazas por funcionarios públicos docentes que impartan ensinanzas de niveis non universitarios,</p>
    <h2>ACORDO:</h2>
    <p>Artigo 1. Modificación da Orde do 30 de abril de 2007 pola que se regula a adscrición de forma temporal, en comisión de servizos e por petición da interesada ou interesado, dos funcionarios dos corpos docentes en centros dependentes da Consellería de Educación e Ordenación Universitaria, en atención a situacións persoais especiais por motivos de saúde</p>
    <p>Modifícase a citada Orde do 30 de abril de 2007 no sentido de introducir unha disposición transitoria segunda do seguinte teor:</p>
    <p>«Disposición transitoria segunda. Prazo de presentación de solicitudes para as comisións de servizos en atención a situacións persoais especiais por motivos de saúde correspondentes ao curso escolar 2018/19</p>
    <p>Para as comisións de servizos en atención a situacións persoais especiais por motivos de saúde correspondentes ao curso escolar 2018/19, o prazo de presentación de solicitudes para as persoas interesadas que non participasen no concurso de traslados será o comprendido entre o 15 de abril e o 3 de maio de 2018, ambos incluídos».</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 20 de abril de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

