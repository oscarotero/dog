---
date: '2018-04-30'
id: G1075-110418-0001
page: 22685
number: 83
agency: Audiencia Provincial de Pontevedra (Sección Primeira)
section: V. Administración de xustiza.
title: EDICTO (recurso de apelación 290/2011).
range: Edicto
url: >-
  https://www.xunta.gal/dog/Publicados/2018/20180430/AnuncioG1075-110418-0001_gl.html
---
<p>Eu, María Jesús Prieto Toranzo, secretaria da Sección Primeira da Audiencia Provincial de Pontevedra, certifico que na peza civil número 290/2011, dimanante do xuízo verbal sobre alimentos número 152/2009, procedentes do Xulgado de Primeira Instancia número 2 de Cambados, se ditou sentenza do teor literal seguinte:</p>
    <p>«A Sección Primeira da Audiencia Provincial de Pontevedra, composta polos maxistrados</p>
    <p>María Begoña Rodríguez González,</p>
    <p>Jacinto José Pérez Benítez,</p>
    <p>Celso Joaquín Montenegro Vieitez,</p>
    <p>ditou en nome do rei a seguinte</p>
    <p>Sentenza número 286</p>
    <p>Pontevedra, vinte e seis de maio de dous mil once</p>
    <p>Vistos en grao de apelación ante esta Sección Primeira da Audiencia Provincial de Pontevedra os autos de alimentos 290/2011, procedentes do Xulgado de Primeira Instancia número 2 de Cambados, a que correspondeu a peza número 290/2011, nos cales aparece como parte apelante-demandante Aurea Méndez Telmo, representada pola procuradora María Rosario Castro Cabezas e asistida pola letrada Myriam Gómez Andrés, e como parte apelada demandado Francisco López Moral, que non compareceu nesta alzada; Ministerio Fiscal, e sendo relatora a maxistrada María Begoña Rodríguez González, quen expresa o parecer da sala.</p>
    <p>Seguen antecedentes de feito e fundamentos xurídicos</p>
    <p>Decidimos</p>
    <p>Que estimando parcialmente o recurso de apelación formulado pola apelante Aurea Méndez Telmo, representada polo procurador Gabriel Santos Conde, contra a Sentenza ditada nos autos de xuízo verbal número 152/2009 polo Xulgado de Primeira Instancia número 2 de Cambados, debemos revogar e revogamos no sentido de estimar parcialmente a demanda e condenar a Francisco López Moral a que lle aboe á demandante en concepto de pensión alimenticia 300 € actualizables desde primeiro de xaneiro de cada ano conforme o IPC sen facer especial pronunciamento en canto ás custas de ambas as dúas instancias.</p>
    <p>Devólvase o depósito constituído ao apelar.</p>
    <p>Así o acordan, mandan e asinan os maxistrados que compoñen esta sala, María Begoña Rodríguez González, presidenta e relatora, e Jacinto José Pérez Benítez, Celso Joaquín Montenegro Vieitez».</p>
    <p>Seguen as rúbricas. Certifico.</p>
    <p>O inserido concorda ben e fielmente co seu orixinal, ao cal me remito en caso necesario, para que así conste e se remita ao <em>Diario Oficial de Galicia</em>, para que sirva de notificación a Francisco López Moral, expido e asino o presente testemuño.</p>
    <p>Pontevedra, 14 de outubro de 2011</p>
    <footer><p>María Jesús Prieto Toranzo<br>Secretaria xudicial</p></footer>

