---
date: '2018-04-30'
id: CA01-180418-0003
page: 22698
number: 83
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 16 de abril de 2018, da Secretaría Xeral Técnica e do Patrimonio da
  Consellería de Facenda, polo que se dá publicidade á apertura do prazo de
  información pública do expediente sobre a sucesión intestada, a favor da
  Comunidade Autónoma de Galicia, de Josefina Rodríguez Rodríguez.
range: Anuncio
url: >-
  https://www.xunta.gal/dog/Publicados/2018/20180430/AnuncioCA01-180418-0003_gl.html
---
<p>A Secretaría Xeral Técnica e do Patrimonio da Consellería de Facenda, por Resolución do 15 de febreiro de 2048, declarou a Comunidade Autónoma de Galicia herdeira universal dos bens de Josefina Rodríguez Rodríguez, veciña da Guarda e falecida no municipio da Guarda (Pontevedra) o 10 de febreiro de 2015.</p>
    <p>A Comunidade Autónoma galega tomou posesión dos bens hereditarios conforme o disposto no artigo 8.1 do Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Segundo o artigo 269 da Lei 2/2006, do dereito civil de Galicia, aplicable a esta sucesión, os ditos bens serán destinados a establecementos de asistencia social ou a institucións de cultura, preferentemente radicados no lugar da última residencia habitual do causante e, en todo caso, en territorio da Comunidade Autónoma de Galicia.</p>
    <p>En consecuencia, faise público o seguinte anuncio:</p>
    <p>No exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do 30 de setembro, do patrimonio da Comunidade Autónoma galega, e 4 do Decreto 101/2014, do 1 de agosto, polo que se establece a estrutura orgánica da Consellería de Facenda; de acordo co disposto no artigo 10 do Decreto 94/1999, ábrese o prazo dun mes, contado a partir do día seguinte ao da publicación deste anuncio, para que os posibles beneficiarios dos bens da sucesión intestada de Josefina Rodríguez Rodríguez, falecida no municipio da Guarda (Pontevedra) o 10 de febreiro de 2015, formulen as alegacións que consideren pertinentes perante a Consellería de Facenda.</p>
    <p>O expediente poderá examinarse na Subdirección Xeral do Patrimonio, con enderezo na rúa da Pastoriza nº 8, 2º andar, en Santiago de Compostela, de luns a venres, das 9.00 ás 14.00 horas.</p>
    <p>Santiago de Compostela, 16 de abril de 2018</p>
    <footer><p>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

