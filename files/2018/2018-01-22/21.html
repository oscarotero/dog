---
date: '2018-01-22'
id: G2163-020118-0002
page: 4708
number: 15
agency: Xulgado de Primeira Instancia número 4 de Pontevedra
section: V. Administración de xustiza.
title: EDICTO de notificación de sentenza (730/2016).
range: Edicto
url: >-
  https://www.xunta.gal/dog/Publicados/2018/20180122/AnuncioG2163-020118-0002_gl.html
---
<p>Eu, María Pilar Millán Mon, letrada da Administración de xustiza do Xulgado de Primeira Instancia número 4 de Pontevedra, anuncio que no presente procedemento ordinario 730/2016 seguido por instancia de Mafari Café, S.L.U. contra José Luis Areal Martínez, foi ditada sentenza cuxo encabezamento e parte dispositiva é o seguinte:</p>
    <p>«Pontevedra, 4 de decembro de 2017</p>
    <p>Vistos por min, Mª del Carmen Novoa Santás, maxistrada xuíza do Xulgado de Primeira Instancia número 4 da cidade de Pontevedra, os autos de xuízo ordinario seguidos co número 730/2016, en virtude de demanda interposta polo procurador Sr. Sanjuán Fernández en nome e representación da entidade Mafari Café, S.L.U., asistida polo letrado Sr. Cuiñas Rodríguez contra José Luis Areal Martínez, en situación de rebeldía procesual, e sobre acción de resolución contractual e reclamación de cantidade.</p>
    <p>Decido:</p>
    <p>Que, estimando integramente a demanda de xuízo ordinario interposta polo procurador dos tribunais en nome e representación da entidade Mafari Café, S.L.U., debo declarar a resolución do contrato celebrado no día 25 de agosto de 2015 por incumprimento do demandado, José Luis Areal Martínez, e condeno a este a aboar á demandante a cantidade de 3.956 euros en concepto da parte proporcional da cantidade referida na cláusula segunda do contrato e segundo o establecido na oitava deste, a cantidade de 3.000 euros en concepto de cláusula penal segundo o pactado na cláusula oitava moderada e a cantidade de 100,65 euros pola factura debida. Todo isto con condena en custas do demandado.</p>
    <p>Así o manda e asina, por esta sentenza, que non é firme e contra a cal se poderá interpor recurso de apelación ante este mesmo xulgado no prazo de vinte días, logo de constitución de depósito monetario na forma e contía que determina a Lei 1/2009, do 3 de novembro, Mª del Carmen Novoa Santás, maxistrada xuíza de primeira instancia deste xulgado, do cal eu, o secretario, dou fe».</p>
    <p>E encontrándose o devandito demandado, José Luis Areal Martínez, en paradoiro descoñecido, expídese este edicto co fin de que lle sirva de notificación en forma.</p>
    <p>Pontevedra, 14 de decembro de 2017</p>
    <footer><p>A letrada da Administración de xustiza</p></footer>

