---
date: '2018-01-22'
id: G0244-150118-0002
page: 4741
number: 15
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 8 de xaneiro de 2018 pola que se modifica a Resolución do 28 de
  agosto de 2017 pola que resolve a adxudicación, en réxime de concorrencia
  competitiva, de equipamentos de emerxencias, a concellos de menos de 50.000
  habitantes, mancomunidades ou agrupación de concellos galegos, cofinanciados
  polo Fondo Europeo de Desenvolvemento Rexional, no marco do programa operativo
  Feder  Galicia 2014-2020.
range: Resolución
url: >-
  https://www.xunta.gal/dog/Publicados/2018/20180122/AnuncioG0244-150118-0002_gl.html
---
<p>Mediante Orde do 4 de maio de 2017 (DOG núm. 97, do 23 de maio) a Vicepresidencia e Consellería de Presidencia, Administracións Públicas e Xustiza, convocou unha liña de subvencións para o ano 2017, que establecía as bases reguladoras para a adxudicación, en réxime de concorrencia competitiva, aos concellos de menos de 50.000 habitantes, mancomunidades ou agrupación de concellos galegos, de equipamento de emerxencias, cofinanciados polo Fondo Europeo de Desenvolvemento Rexional.</p>
    <p>Mediante Resolución, do director xeral de Emerxencias e Interior do 28 de agosto de 2017 (DOG núm. 171, do 8 de setembro), resólvese a adxudicación, en réxime de concorrencia competitiva, de equipamentos de emerxencias, a concellos de menos de 50.000 habitantes, mancomunidades ou agrupación de concellos galegos, cofinanciados polo Fondo Europeo de Desenvolvemento Rexional, no marco do programa operativo Feder Galicia 2014-2020.</p>
    <p>O Concello de Negreira interpón o recurso de reposición número RR/DXEI/2017/00002, contra a referida Resolución do director xeral de Emerxencias e Interior do 28 de agosto de 2017.</p>
    <p>Con data do 18 de decembro de 2017 o recurso de reposición interposto número RR/DXEI/2017/00002, foi estimado por resolución da Secretaría Xeral Técnica, notificándoselle ao concello nos seguintes termos:</p>
    <p>1. Estimar o recurso de reposición RR/DXEI/2017/00002, interposto polo Concello de Negreira, contra a Resolución do director xeral de Emerxencias e Interior do 28 de agosto de 2017 (DOG núm. 171, do 8 de setembro), pola que se resolve a adxudicación, en réxime de concorrencia competitiva, de equipamentos de emerxencias a concellos de menos de 50.000 habitantes, mancomunidades ou agrupacións de concellos galegos, cofinanciados polo Fondo Europeo de Desenvolvemento Rexional, no marco do programa operativo Feder Galicia 2014-2020.</p>
    <p>2. Devolver o expediente á Dirección Xeral de Emerxencias e Interior para que, á vista da proposta da comisión avaliadora, realice a modificación da resolución de adxudicación de equipamentos de emerxencia a concellos de menos de 50.000 habitantes, mancomunidades ou agrupacións de concellos galegos, consonte o establecido no punto anterior.</p>
    <p>Vista a proposta de resolución,</p>
    <h2>RESOLVO:</h2>
    <p>Primeiro. Modificar o anexo da Resolución do 28 de agosto de 2017 pola que se resolve a adxudicación, en réxime de concorrencia competitiva, de equipamentos de emerxencias, a concellos de menos de 50.000 habitantes, mancomunidades ou agrupación de concellos galegos, cofinanciados polo Fondo Europeo de Desenvolvemento Rexional, no marco do programa operativo Feder Galicia 2014-2020 (DOG núm. 171, do 8 de setembro), nos seguintes termos:</p>
    <p>1. Deixar sen efecto a adxudicación do vehículo todo terreo pick-up ao concello de Moaña, NIF P3602900G.</p>
    <p>2. Proceder á adxudicación dun vehículo todo terreo pick-up ao concello de Negreira, NIF P1505700C.</p>
    <p>3. Incluír o concello de Moaña na lista de reservas, conformada por todos os solicitantes admitidos, co fin de redistribuír o material que non fose adxudicado por posibles renuncias dalgún beneficiario ou adquisición de máis material.</p>
    <p>Segundo. De conformidade co disposto no 11.e) da Orde do 4 de maio de 2017 pola que se establecen as bases reguladoras e a convocatoria de subvencións para o ano 2017 para a adxudicación de equipamentos de emerxencias, en réxime de concorrencia competitiva, a concellos de menos de 50.000 habitantes, mancomunidades ou agrupacións de concellos galegos, cofinanciado polo Fondo Europeo de Desenvolvemento Rexional, no marco do programa operativo Feder Galicia 2014-2020, o/a alcalde/sa do concello, presidente/a da mancomunidade ou representante da agrupación de concellos, ao cal se lle conceda o equipamento solicitado, disporá dun prazo de dez días hábiles, contado a partir da recepción da comunicación individual da resolución favorable, para a súa aceptación ou renuncia.</p>
    <p>Unha vez manifestada por parte da entidade beneficiaria a aceptación da subvención en especie concedida nesta resolución, a acta de cesión do equipamento concedido realizarase no prazo estimado de tres meses contado desde a data de recepción daquela.</p>
    <p>Terceiro. Contra esta resolución, que esgota a vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contado a partir do día seguinte ao da publicación desta orde.</p>
    <p>Santiago de Compostela, 8 de xaneiro de 2018</p>
    <footer><p>P.D. (Disposición derradeira cuarta da Orde do 4 de maio de 2017)<br>Luis Menor Pérez<br>Director xeral de Emerxencias e Interior</p></footer>

