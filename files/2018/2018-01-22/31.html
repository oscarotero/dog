---
date: '2018-01-22'
id: G2411-191217-0003
page: 4727
number: 15
agency: Xulgado do Social número 2 de Santiago de Compostela
section: V. Administración de xustiza.
title: EDICTO (230/2017).
range: Edicto
url: >-
  https://www.xunta.gal/dog/Publicados/2018/20180122/AnuncioG2411-191217-0003_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de execución de títulos xudiciais 230/2017 deste xulgado do social, seguidos por instancia de Eva Verde Pena contra a empresa Asociación Profesional de Selvicultores Galicia Silvanus, Asaja Galicia, Asociación de Mujeres y Familias del Ámbito Rural Gallego, Asociación Profesional de Selvicultores de España, Asociación de Productores de Caza de Galicia, Xestión e Aconsellamento, Aconsellamento Integral de Explotacións, Dinamización do Medio Rural, Asociación para el fomento de la Riqueza Forestal de Galicia Afrifoga, Asociación Profesional Agraria de Xóvenes Agricultores, sobre ordinario, se ditou a seguinte resolución, cuxa parte dispositiva xunta:</p>
    <p>Parte dispositiva.</p>
    <p>Acordo:</p>
    <p>a) Declarar os executados Asociación Profesional de Selvicultores Galicia (Silvanus), Asaja Galicia, Asociación de Mujeres y Familias del Ámbito Rural Gallego, Asociación Profesional de Selvicultores de España, Asociación de Productores de Caza de Galicia, Xestión e Aconsellamento, Aconsellamento Integral de Explotacións, Dinamización do Medio Rural, Asociación para el Fomento de la Riqueza Forestal de Galicia (Afrifoga), Asociación Profesional Agraria de Xóvenes Agricultores en situación de insolvencia por importe de 24.358,34 euros en concepto de principal, máis 2.435,83 euros calculados provisionalmente en concepto de xuros e custas, insolvencia que se entenderá, para todos os efectos, como provisional. </p>
    <p>b) Arquivar as actuacións logo de anotación no libro correspondente, sen prexuízo de reabrir a execución, se a partir deste momento se coñecen novos bens do executado.</p>
    <p>c) Procédase á súa inscrición no rexistro correspondente.</p>
    <p>Notifíquese ás partes e fágaselles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos. Será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que deberá interpoñerse ante quen dita a resolución no prazo de tres días hábiles seguintes á notificación desta con expresión da infracción cometida nesta a xuízo do recorrente, artigo 188 LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta nº 1596 clave 64 N no Banesto, debendo indicar no campo concepto, «recurso» seguida do código «31 Social-Revisión de resolucións letrado da Administración de xustiza». Se o ingreso se fai mediante transferencia bancaria, deberá incluír tras a conta referida, separados por un espazo coa indicación «recurso» seguida do «31 Social-Revisión de resolucións letrado da Administración de xustiza». Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza.</p>
    <p>E, para que sirva de notificación en legal forma a Asociación Profesional de Selvicultores Galicia Silvanus, Asaja Galicia, Asociación de Mujeres y Familias del Ámbito Rural Gallego, Asociación Profesional de Selvicultores de España, Asociación de Productores de Caza de Galicia, Xestión e Aconsellamento, Aconsellamento Integral de Explotacións, Dinamización do Medio Rural, Asociación para el Fomento de la Riqueza Forestal de Galicia Afrifoga, Asociación Profesional Agraria de Xóvenes Agricultores, en ignorado paradoiro, expido o presente edicto para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 19 de decembro de 2017</p>
    <footer><p>A letrada da Administración de xustiza</p></footer>

