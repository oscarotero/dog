---
date: '2018-03-23'
id: G0424-150318-0002
page: 17022
number: 59
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 13 de marzo de 2018, da Xefatura Territorial de Ourense, polo que
  se fai pública a declaración da condición mineromedicinal e termal do
  manancial denominado Prexigueiro I, número 97, sito no termo municipal de
  Ribadavia.
range: Anuncio
url: >-
  https://www.xunta.gal/dog/Publicados/2018/20180323/AnuncioG0424-150318-0002_gl.html
---
<p>En cumprimento do disposto no Decreto 402/1996, do 31 de outubro, polo que se aproba o Regulamento de aproveitamento das augas mineromedicinais, termais e dos establecementos balnearios da Comunidade Autónoma de Galicia, faise pública a Resolución do 21 de novembro de 2016 pola que se formula a declaración da condición mineromedicinal e termal das augas procedentes do manancial denominado Prexigueiro I nº 97, sito no termo municipal de Ribadavia, provincia de Ourense.</p>
    <p>Ourense, 13 de marzo de 2018</p>
    <footer><p>Santiago Álvarez González<br>Xefe territorial de Ourense</p></footer>
    <p>Resolución de declaración da condición mineromedicinal e termal das augas procedentes do manancial Prexigueiro I nº 97, sito na provincia de Ourense.</p>
    <p>O director xeral de Enerxía e Minas, o 21 de novembro de 2016, por delegación do conselleiro (Orde do 10 de xuño de 2016; DOG núm. 131, do 12 de xullo), ditou resolución de declaración da condición mineromedicinal e termal das augas procedentes do manancial Prexigueiro I nº 97, que literalmente di:</p>
    <p>«Examinada a solicitude relativa á declaración da condición de termal das augas procedentes do manancial denominado Prexigueiro I nº 97, sito no termo municipal de Ribadavia, na provincia de Ourense, resultan os seguintes antecedentes de feito:</p>
    <p>Primeiro. Con data do 27 de xuño de 2014, Pablo Villuendas de Celis, administrador único da sociedade Termas de Prexigueiro, S.L., solicita a declaración da condición de mineromedicinal e termal das augas do manancial denominado Prexigueiro I, sito no Chan de Baño, lugar de Prexigueiro, no termo municipal de Ribadavia.</p>
    <p>Segundo. Con data do 24 de febreiro de 2015, procédese á toma de mostras das augas procedentes do manancial. Así mesmo, procédese á comprobación da termalidade das augas seguindo a secuencia temporal mínima establecida regulamentariamente.</p>
    <p>Terceiro. Con data do 14 de abril de 2016, o Instituto Xeolóxico e Mineiro de España informa de que a auga pode ser declarada como mineromedicinal, e con data do 10 de maio de 2016 este instituto informa de que a auga pode ser declarada como termal.</p>
    <p>Cuarto. A solicitude de declaración da condición de termal das augas procedentes da captación foi publicada no <em>Diario Oficial de Galicia</em> do 22 de xuño de 2016 (DOG núm. 118).</p>
    <p>Quinto. Con data do 21 de setembro de 2016, a Dirección Xeral de Saúde Pública emite informe favorable sobre a declaración das augas do manancial solicitada.</p>
    <p>Sexto. Con data do 10 de outubro de 2016, a xefatura territorial da Consellería de Economía, Emprego e Industria de Ourense emite informe favorable sobre a declaración da condición de mineromedicinal e termal das augas procedentes do manancial denominado Prexigueiro I nº 97.</p>
    <p>Fundamentos de dereito:</p>
    <p>Primeiro. Segundo o disposto no artigo 1 da Orde do 24 de abril de 2013 de delegación de competencias da Dirección Xeral de Industria, Enerxía e Minas nas xefaturas territoriais da Consellería de Economía e Industria (DOG núm. 91, do 14 de maio), corresponde a esta xefatura territorial a elaboración das propostas de resolución de outorgamento de dereitos mineiros.</p>
    <p>Segundo. Segundo o disposto no artigo 16 da Lei 3/2008, do 23 de maio, de ordenación da minaría de Galicia, en relación co artigo 2 da Orde do 10 de xuño de 2016 de delegación de competencias na Dirección Xeral de Enerxía e Minas (DOG núm. 131, do 12 de xullo), corresponde a esta a resolución dos expedientes en materia de dereitos mineiros.</p>
    <p>Terceiro. Dos informes emitidos polo IGME, a Dirección Xeral de Saúde Pública, así como da demais documentación que consta no expediente administrativo, constátase que as augas do manancial Prexigueiro I nº 97 cumpren os requisitos establecidos pola normativa de aplicación para a súa declaración como mineromedicinais e termais.</p>
    <p>Polo exposto, visto o expediente administrativo, a Lei 5/1995, do 7 de xuño, o Decreto 402/1996, do 31 de outubro, e demais normativa de aplicación,</p>
    <p class="dog-titulo">RESOLVO:</p>
    <p>Declarar a condición de mineromedicinal e termal das augas do manancial denominado Prexigueiro I nº 97, sito no termo municipal de Ribadavia, e cuxa situación está definida polas seguintes coordenadas xeográficas:</p>
    <table>
     <tbody>
      <tr>
       <td rowspan="2">Manancial Prexigueiro I nº 97</td>
       <td colspan="2">ETRS89</td>
      </tr>
      <tr>
       <td>Lonxitude (L)</td>
       <td>Latitude (N)</td>
      </tr>
      <tr>
       <td>8º10’2,04”</td>
       <td>42º15’10, 29”</td>
      </tr>
     </tbody>
    </table>
    <p>Contra esta resolución, que pon fin á vía administrativa, poderase interpoñer directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación, conforme o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, ou ben recurso postestativo de reposición, ante o conselleiro de Economía e Industria, no prazo dun mes desde o día seguinte ao da súa notificación, de acordo co establecido no artigo 123.1 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen procedentes».</p>

