---
date: '2018-03-23'
id: G0424-260218-0003
page: 17014
number: 59
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 21 de febreiro de 2018, da Xefatura Territorial de Pontevedra,
  pola que se somete a información pública a petición de autorización
  administrativa e de declaración de utilidade pública, en concreto, dunha
  instalación eléctrica no concello da Lama (expediente IN407A 2018/17-4).
range: Resolución
url: >-
  https://www.xunta.gal/dog/Publicados/2018/20180323/AnuncioG0424-260218-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita, da instalación eléctrica que se describe:</p>
    <p>Solicitante: Eléctrica de Moscoso, S.L.</p>
    <p>Domicilio social: avenida do Concello, 21, 36830 A Lama </p>
    <p>Denominación: LMT e CT A Rocha.</p>
    <p>Situación: A Lama.</p>
    <p>Características técnicas: LMT subterránea, dobre circuíto, a 20 kV con condutor RHZ1, de 758 metros de lonxitude, con orixe e final nos pasos aerosubterráneos proxectados no apoio 4EM00575 da LMT derivación a Verducido, unha vez que entre e saia do centro de transformación proxectado. Centro de transformación a 100 kVA, con RT 20 kV/420 V, situado na Rocha, Gaxate, A Lama.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións por duplicado nesta xefatura territorial, na avenida Fernández Ladreda, nº 43, 36003 Pontevedra, no prazo de trinta días a partir da última publicación ou notificación individual.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Así mesmo, e no mencionado prazo, poderase examinar nesta xefatura territorial o proxecto da instalación.</p>
    <p>Pontevedra, 21 de febreiro de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <h3>Relación de bens e dereitos afectados</h3>
    <p>Predio 1. Concello: A Lama; referencia catastral: 36025A005002970000GM; titular: Comunidade de Montes Veciñais en Man Común de Gaxate; afección: 53 m2 de solo para o centro de transformación.</p>

