---
date: '2018-08-01'
id: G2347-020718-0002
page: 35696
number: 146
agency: Xulgado do Social número 4 da Coruña
section: V. Administración de xustiza.
title: EDICTO (151/2016).
range: Edicto
url: >-
  https://www.xunta.gal/dog/Publicados/2018/20180801/AnuncioG2347-020718-0002_gl.html
---
<p>Eu, Rosana Corral García, letrada da Administracion de xustiza do Xulgado do Social número 4 da Coruña, dou fe e certifico que neste xulgado se seguen autos número 151/2016 por instancia de Luis Alberto Martínez Fernández, Orentino Martínez Iglesias e José Canedo Baldomir contra as empresas Aldesa Construcciones, S.A. (desistida), Construcciones Vieiro 13, S.L. e o Fondo de Garantía Salarial, sobre cantidade, nos cales se ditou sentenza o 19.5.2018 que, copiada nos particulares necesarios, di así:</p>
    <p>Resolución.</p>
    <p>Estímase a demanda formulada por Luis Alberto Martínez Fernández, Orentino Martínez Iglesias e José Canedo Baldomir fronte a Aldesa Construcciones, S.A. (desistida) e Construcciones Vieiro 13, S.L. con intervención do Fondo de Garantía Salarial e, en consecuencia:</p>
    <p>– Condénase a empresa Construcciones Vieiro 13, S.L. a aboar aos demandantes as seguintes cantidades:</p>
    <p>• A Orentino Martínez Iglesias a cantidade de dous mil catrocentos cincuenta e seis euros con corenta e catro céntimos de euro (2.456,44 euros).</p>
    <p>• A Luis Alberto Martínez Fernández a cantidade de dous mil catrocentos cincuenta e seis euros con corenta e catro céntimos de euro (2.456,44 euros).</p>
    <p>• A José Canedo Baldomir a cantidade de mil noventa euros con noventa e un céntimos de euros (1.090,91 euros).</p>
    <p>Notifíquese a presente resolución ás partes, facéndolles saber que contra esta non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, debendo anunciarse este neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Construcciones Vieiro 13, S.L. expido e asino o presente edicto.</p>
    <p>A Coruña, 29 de maio de 2018</p>
    <footer><p>A letrada da Administración de xustiza</p></footer>

