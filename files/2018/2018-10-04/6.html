---
date: '2018-10-04'
id: G0164-260918-0003
page: 44802
number: 190
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 21 de setembro de 2018 pola que se modifica a autorización para
  impartir as ensinanzas básicas iniciais e as ensinanzas de educación
  secundaria para persoas adultas.
range: Orde
url: >-
  https://www.xunta.gal/dog/Publicados/2018/20181004/AnuncioG0164-260918-0003_gl.html
---
<p>A Orde do 11 de xuño de 2010, da Consellería de Cultura, Educación e Ordenación Universitaria, autorizou as ensinanzas para persoas adultas nas modalidades presencial e a distancia, en centros específicos de educación e promoción de adultos e institutos de educación secundaria dependentes desta consellería.</p>
    <p>Analizadas as necesidades educativas xurdidas e a oferta de modalidades en funcionamento, resulta aconsellable modificar esta oferta, coa finalidade de mellorar a atención ao alumnado de ensinanzas básicas iniciais e de educación secundaria para persoas adultas.</p>
    <p>Por todo canto antecede e tendo en conta o informe favorable da Dirección Xeral de Educación, Formación Profesional e Innovación Educativa, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo único. Modificación de ensinanzas</p>
    <p>Autorízar o cambio de modalidade para impartir as ensinanzas básicas iniciais e as ensinanzas de educación secundaria para persoas adultas, pasando da modalidade presencial á modalidade semipresencial a distancia, no IES O Ribeiro de Ribadavia, código de centro 32015475, a partir do curso 2018/19.</p>
    <p>Disposición derradeira primeira. Desenvolvemento normativo</p>
    <p>Autorízase á Dirección Xeral de Centros e Recursos Humanos e á Dirección Xeral de Educación, Formación Profesional e Innovación Educativa para adoptar todos os actos e medidas necesarias para a aplicación desta orde.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 21 de setembro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

