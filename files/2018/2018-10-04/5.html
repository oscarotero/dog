---
date: '2018-10-04'
id: G0164-260918-0001
page: 44800
number: 190
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 12 de setembro de 2018 pola que se modifica a composición do Consello
  Social da Universidade de Vigo.
range: Orde
url: >-
  https://www.xunta.gal/dog/Publicados/2018/20181004/AnuncioG0164-260918-0001_gl.html
---
<p>Mediante a Orde do 10 de novembro de 2016 (DOG do 13 de decembro), fíxose pública a composición do Consello Social da Universidade de Vigo. </p>
    <p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros. </p>
    <p>O artigo 77.2 da citada Lei 6/2013 establece que son membros natos do consello social o/a reitor/a da universidade, o/a secretario/a xeral e o/a xerente da universidade. Así mesmo, serán membros un profesor ou unha profesora, un ou unha estudante e un ou unha representante do persoal da administración de servizos, elixidos/as polo consello de goberno das universidades. A duración do mandato dos membros do consello social sinalados neste punto será establecida polos estatutos da universidade. </p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no Diario Oficial de Galicia, e produce efectos a partir desa data. </p>
    <p>Con data do 7 de setembro de 2018, o presidente do Consello Social da Universidade de Vigo, remite á Consellería de Cultura, Educación e Ordenación Universitaria, un escrito no que comunica que o Consello de Goberno da Universidade de Vigo, reunido o pasado 20 de xullo de 2018, designou os seguintes representantes do Consello de Goberno no Consello Social da Universidade de Vigo; persoal docente e investigador: José María Martín Moreno, en substitución de José Manuel García Vázquez; persoal de administración e servizos: Xoán Manuel Cebro Rodríguez, en substitución de Carlos Mollinedo Lois; estudante: Óscar Moldes Pita, en substitución de Ernesto Vázquez-Rey Farto. Xúntase declaración xurada de compatibilidade de cada un dos novos membros. </p>
    <p>O artigo 77.4 da Lei 6/2013, do 13 de xuño, establece que os acordos de designación de membros do consello social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear a José María Martín Moreno membro do Consello Social da Universidade de Vigo en representación do persoal docente e investigador, en substitución de José Manuel García Vázquez.</p>
    <p>Artigo 2</p>
    <p>Nomear a Xoán Manuel Cebro Rodríguez membro do Consello Social da Universidade de Vigo en representación do persoal de administración e servizos (PAS), en substitución de Carlos Mollinedo Lois.</p>
    <p>Artigo 3</p>
    <p>Nomear a Óscar Moldes Pita membro do Consello Social da Universidade de Vigo en representación dos estudantes, en substitución de Ernesto Vázquez-Rey Farto.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 12 de setembro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

