---
date: '2018-10-19'
id: G0423-101018-0001
page: 46490
number: 200
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 26 de setembro de 2018, da Secretaría Xeral Técnica da Consellería
  de Infraestruturas e Vivenda, polo que se notifican as resolucións dos
  recursos de alzada ditadas nos expedientes sancionadores en materia de
  transporte terrestre devoltas polo servizo de Correos (expediente
  RA/M/2017/00501 e sete máis).
range: Anuncio
url: >-
  https://www.xunta.gal/dog/Publicados/2018/20181019/AnuncioG0423-101018-0001_gl.html
---
<p>O secretario xeral técnico ditou as resolucións dos recursos presentados nos expedientes sancionadores número RA/M/2017/00501 e sete máis por infracción da normativa sobre transporte terrestre.</p>
    <p>Intentadas as notificacións das resolucións por correo certificado con xustificante de recepción nos domicilios que constan nos correspondentes expedientes sancionadores, estas foron devoltas polo servizo de Correos. Por este motivo e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, as notificacións efectúanse por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>. En consecuencia, mediante este anuncio notifícanse as resolucións ditadas ás persoas interesadas.</p>
    <p>Segundo establece o artigo 46 da citada lei, os interesados dispoñen dun prazo de dez (10) días, contados desde o día seguinte ao da publicación deste anuncio no <em>Boletín Oficial del Estado</em>, para examinar a resolución na Secretaría Xeral Técnica da Consellería de Infraestruturas e Vivenda, situada no Complexo Administrativo de San Caetano en Santiago de Compostela (A Coruña).</p>
    <p>Contra a dita resolución, que pon fin á vía administrativa, cabe recurso contencioso-administrativo ante o xulgado do contencioso-administrativo, no prazo de dous meses contados desde o día seguinte ao da publicación deste anuncio no BOE de conformidade cos artigos 8 e 14 da Lei 29/1998, do 13 de xullo, reguladora da xurisdición contencioso-administrativa. </p>
    <p>En caso de non ter aboado o importe da sanción, deberá pagar o seu importe dentro do prazo establecido no artigo 62 da Lei 58/2003, do 12 de decembro, xeral tributaria, empregando o modelo impreso que se facilitará nas oficinas da Secretaría Xeral Técnica da Consellería de Infraestruturas e Vivenda.</p>
    <p>De non efectuarse o ingreso no dito prazo, procederase ao seu cobramento pola vía de constrinximento, segundo o disposto no artigo 101 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 26 de setembro de 2018</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Número recurso
        Matrícula</td>
       <td>Recorrente</td>
       <td>Infracción cometida
        Datos da denuncia: data; hora; estrada; p.q.</td>
       <td>Precepto infrinxido</td>
       <td>Sanción imposta</td>
       <td>Resolución do recurso</td>
      </tr>
      <tr>
       <td>PO-02442-O-2014
        RA/M/2017/00501
        1027-FZF</td>
       <td>ST97 Transporte y Logística, S.L.</td>
       <td>Transporte de mercadorías perigosas utilizando vultos sen as marcas e etiquetas prescritas polo ADR Parte 5.
        5.6.2014; 13.45; VG-20; 13,00.</td>
       <td>Art. 140.15.5 LOTT</td>
       <td>4.001,00 €</td>
       <td>Estimar parcialmente e rebaixar a contía da sanción a 801 €.</td>
      </tr>
      <tr>
       <td>PO-03582-O-2014
        RA/DXM/CIV/2017/00673
        9029-HTL</td>
       <td>Hilaturas Illan, S.L.</td>
       <td>O exceso igual ou superior ao 25 % sobre a MMA total en vehículos con MMA ata 12 toneladas. Exceso de peso igual ou superior ao 26 %.
        19.10.2014; 20.00; A52; 278,3.</td>
       <td>Art. 140.23 LOTT</td>
       <td>2.200,00 €</td>
       <td>Desestimatoria, confirmando a sanción imposta.</td>
      </tr>
      <tr>
       <td>LU-02692-O-2014
        RA/DXM/CIV/2017/00703
        1959-GSY</td>
       <td>Muralla Bus, S.L.</td>
       <td>A realización de transporte regular de viaxeiros de uso especial, carecendo de título habilitante.
        5.11.2014; 17.05; LU-115; 10,100.</td>
       <td>Art. 140.1 LOTT</td>
       <td>4.001,00 €</td>
       <td>Desestimatoria, confirmando a sanción imposta.</td>
      </tr>
      <tr>
       <td>PO-00093-S-2015
        RA/DXM/CIV/2017/00723
        PO-9370-BD</td>
       <td>Tour Vigo 
        Express, S.L.</td>
       <td>A falta de identificación do condutor nunha folla de rexistro ou documento de impresión dos tempos de condución e descanso, consistente en non consignar os apelidos e/ou nome, ou non consignar toda a información cando as normas de UE reguladoras da materia atribúanlle a consideración de infracción moi grave.
        19.11.2014; 9.10; avda. Beiramar (Auditorio)</td>
       <td>Art. 140.22 LOTT</td>
       <td>2.001,00 €</td>
       <td>Desestimatoria, confirmando a sanción imposta.</td>
      </tr>
      <tr>
       <td>LU-02649-O-2014
        RA/DXM/CIV/2017/00737
        5757-FDG/R-3576-BBN</td>
       <td>Trans San Bartolomé, S.L.</td>
       <td>Realizar transporte público ao abeiro dunha autorización caducada, revogada ou que, por calquera outra causa, perdese a súa validez.
        28.10.2014; 9.05; LU546; 0,1.</td>
       <td>Art. 140.1 LOTT</td>
       <td>4.001,00 €</td>
       <td>Desestimatoria, confirmando a sanción imposta.</td>
      </tr>
      <tr>
       <td>LU-02608-O-2014
        RA/DXM/CIV/2017/00747
        5757-FDG/R-3576-BBN</td>
       <td>Trans San Bartolomé, S.L.</td>
       <td>Diminución do descanso semanal normal en máis de 9 horas. Menos de 24 horas.
        28.10.2014; 9.05; LU546; 0,1.</td>
       <td>Art. 140.37.6 LOTT</td>
       <td>1.500,00 €</td>
       <td>Desestimatoria, confirmando a sanción imposta.</td>
      </tr>
      <tr>
       <td>PO-00592-O-2015
        RA/DXM/CIV/2018/00080
        0089-BWS</td>
       <td>Obras, Transportes y Construcciones Fontefría, S.L.</td>
       <td>A carencia a bordo do vehículo das follas de rexistro dos tempos de condución e descanso xa utilizadas ou dos documentos de impresión que resulte obrigatorio levar, con independencia do tipo de tacógrafo, analóxico ou dixital, que se estea utilizando.
        15.12.2014; 17.15; N550; 126,0.</td>
       <td>Art. 140.35 LOTT</td>
       <td>1.001,00 €</td>
       <td>Desestimatoria, confirmando a sanción imposta.</td>
      </tr>
      <tr>
       <td>PO-00509-O-2015
        RA/DXM/CIV/2018/00103
        2400-FZF</td>
       <td>Obras, Transportes y Construcciones Fontefría, S.L.</td>
       <td>Falsificación das follas de rexistro, cartóns de condutor, ou falseamento do seu contido ou dos documentos de impresión obrigatorios.
        23.1.2015; 9.03; N550; 127,5.</td>
       <td>Art. 140.9 LOTT</td>
       <td>4.001,00 €</td>
       <td>Desestimatoria, confirmando a sanción imposta.</td>
      </tr>
     </tbody>
    </table>

