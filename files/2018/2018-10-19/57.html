---
date: '2018-10-19'
id: L141-151018-0001
page: 46545
number: 200
agency: Concello da Laracha
section: VI. Anuncios. b) Administración local.
title: >-
  ANUNCIO de  aprobación definitiva da expropiación para a 3ª fase do sistema
  xeral do paseo marítimo de Caión.
range: Anuncio
url: >-
  https://www.xunta.gal/dog/Publicados/2018/20181019/AnuncioL141-151018-0001_gl.html
---
<p>A Xunta de Goberno local, en sesión extraordinaria do 28 de setembro de 2018, resolveu unha alegación presentada e acordou aprobar definitivamente o expediente expropiatorio polo procedemento de taxación conxunta para os efectos da obtención dos terreos afectados polo sistema xeral de paseo marítimo en Caión e recollidos na modificación puntual nº 2 do Plan xeral de ordenación municipal (PXOM) necesarios para a execución da 3ª fase do sistema xeral de paseo marítimo de Caión, segundo o proxecto expropiatorio redactado para o efecto.</p>
    <p>A acordo de aprobación definitiva implicará, de conformidade co artigo 118 da Lei 2/2016, do 10 de febreiro, do solo de Galicia, a declaración de urxencia da ocupación dos bens e dereitos afectados.</p>
    <p>O contido do acordo notificarase de xeito individualizado a todos os que aparezan como titulares de bens ou dereitos que figuran no expediente, conferíndolles un prazo de vinte días durante os cales poderán manifestar por escrito a súa desconformidade coa valoración establecida no expediente aprobado. </p>
    <p>A Laracha, 1 de outubro de 2018</p>
    <footer><p>José Manuel López Varela<br>Alcalde</p></footer>

