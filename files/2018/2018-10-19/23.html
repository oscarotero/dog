---
date: '2018-10-19'
id: CA01-111018-0003
page: 46453
number: 200
agency: Consellería de Facenda
section: IV. Oposicións e concursos.
title: >-
  ORDE do 11 de outubro de 2018 pola que se convoca para a elección de destino
  definitivo o persoal funcionario que superou os procesos selectivos para o
  ingreso no corpo de xestión de Administración xeral da Comunidade Autónoma de
  Galicia, subgrupo A2, escala técnica de finanzas, convocados polas ordes do 16
  de xullo de 2013, e do 18 de maio de 2015.
range: Orde
url: >-
  https://www.xunta.gal/dog/Publicados/2018/20181019/AnuncioCA01-111018-0003_gl.html
---
<p>Polas ordes do 16 de xullo de 2013, e do 18 de maio de 2015 (DOG núm. 140, do 24 de xullo, e núm. 95, do 22 de maio, respectivamente), convocáronse procesos selectivos para o ingreso no corpo de xestión de Administración xeral da Comunidade Autónoma de Galicia, subgrupo A2, escala técnica de finanzas.</p>
    <p>Polas ordes do 19 de outubro de 2015 (DOG núm. 202, do 22 de outubro), e do 26 de xullo de 2017 (DOG núm. 145, do 1 de agosto), foron nomeadas persoal funcionario da dita escala e adxudicáronselles destinos provisionais ás persoas aspirantes que superaron os procesos selectivos convocados polas ordes do 16 de xullo de 2013, e do 18 de maio de 2015, respectivamente.</p>
    <p>En atención a todo o exposto e segundo o disposto no Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público, e a Lei 2/2015, do 29 de abril, de emprego público de Galicia, e demais normativa concordante, esta consellería</p>
    <h2>DISPÓN:</h2>
    <p>Primeiro. Convocar o persoal funcionario que figura nas ordes do 19 de outubro de 2015, e do 26 de xullo de 2017, e que se atopa en destino provisional por novo ingreso, ao acto de elección de destino definitivo que terá lugar no salón de actos núm. 2 da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela), o día 24 de outubro de 2018, ás 10.30 horas.</p>
    <p>Segundo. O persoal funcionario convocado poderá elixir entre os postos que se relacionan no anexo desta orde segundo a orde acadada no respectivo proceso selectivo, sempre que reúnan as condicións exixidas nel.</p>
    <p>O persoal funcionario nomeado pola Orde do 19 de outubro de 2015 terá preferencia sobre o nomeado pola Orde do 26 de xullo de 2017.</p>
    <p>Terceiro. O persoal funcionario deberá ir provisto de DNI ou outro documento que acredite fidedignamente a súa identidade; no caso de non comparecer persoalmente, poderá ser representado por terceiras persoas con poder notarial suficiente.</p>
    <p>Cuarto. As persoas que non comparezan persoalmente ou por medio de representantes seranlles adxudicadas en destino definitivo os postos que lles correspondan atendendo á orde de publicación destes e ao número obtido no proceso selectivo, unha vez concluído o proceso de adxudicación dos postos as persoas presentes ou representadas, entre os que quedasen sen adxudicar.</p>
    <p>Quinto. O persoal funcionario poderá solicitar ser declarado en excedencia voluntaria por prestación de servizos no sector público ou por interese particular reguladas, respectivamente, nos artigos 174 e 173.3.d) da Lei 2/2015, do 29 de abril, de emprego público de Galicia. </p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no Diario Oficial de Galicia, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de outubro de 2018</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO</h2>
    <table>
     <thead>
      <tr>
       <td>NÚM.</td>
       <td>CÓDIGO DO POSTO</td>
       <td>CONS.</td>
       <td>DENOMINACIÓN</td>
       <td>SUBGRUPO</td>
       <td>NIVEL</td>
       <td>CENTRO DIRECTIVO</td>
       <td>CENTRO DESTINO</td>
       <td>CONCELLO</td>
      </tr>
     </thead>
     <tbody>
      <tr>
       <td>1</td>
       <td>FCA200000215770003</td>
       <td>FC</td>
       <td>XEFATURA DE EQUIPO</td>
       <td>A1/A2</td>
       <td>25</td>
       <td>AXENCIA TRIBUTARIA DE GALICIA</td>
       <td>ÁREA DE XESTIÓN TRIBUTARIA</td>
       <td>SANTIAGO DE COMPOSTELA</td>
      </tr>
      <tr>
       <td>2</td>
       <td>FCA291000027001077</td>
       <td>FC</td>
       <td>XEFATURA DE EQUIPO</td>
       <td>A1/A2</td>
       <td>25</td>
       <td>AXENCIA TRIBUTARIA DE GALICIA (SERVIZOS PERIFÉRICOS)</td>
       <td>DELEGACIÓN LUGO</td>
       <td>LUGO</td>
      </tr>
      <tr>
       <td>3</td>
       <td>FCA291000027001078</td>
       <td>FC</td>
       <td>XEFATURA DE EQUIPO</td>
       <td>A1/A2</td>
       <td>25</td>
       <td>AXENCIA TRIBUTARIA DE GALICIA (SERVIZOS PERIFÉRICOS)</td>
       <td>DELEGACIÓN LUGO</td>
       <td>LUGO</td>
      </tr>
      <tr>
       <td>4</td>
       <td>FCA291000027001079</td>
       <td>FC</td>
       <td>XEFATURA DE EQUIPO</td>
       <td>A1/A2</td>
       <td>25</td>
       <td>AXENCIA TRIBUTARIA DE GALICIA (SERVIZOS PERIFÉRICOS)</td>
       <td>DELEGACIÓN LUGO</td>
       <td>LUGO</td>
      </tr>
      <tr>
       <td>5</td>
       <td>FCA291000036001110</td>
       <td>FC</td>
       <td>XEFATURA DE EQUIPO</td>
       <td>A1/A2</td>
       <td>25</td>
       <td>AXENCIA TRIBUTARIA DE GALICIA (SERVIZOS PERIFÉRICOS)</td>
       <td>DELEGACIÓN PONTEVEDRA</td>
       <td>PONTEVEDRA</td>
      </tr>
      <tr>
       <td>6</td>
       <td>FCC030000215770037</td>
       <td>FC</td>
       <td>XEFATURA DE SECCIÓN</td>
       <td>A1/A2</td>
       <td>25</td>
       <td>INTERVENCIÓN XERAL DA COMUNIDADE AUTÓNOMA</td>
       <td>S. X. DE CONTABILIDADE</td>
       <td>SANTIAGO DE COMPOSTELA</td>
      </tr>
      <tr>
       <td>7</td>
       <td>FCC030000415770026</td>
       <td>FC</td>
       <td>TÉCNICO/A DE AUDITORÍA</td>
       <td>A1/A2</td>
       <td>25</td>
       <td>INTERVENCIÓN XERAL DA COMUNIDADE AUTÓNOMA</td>
       <td>S. X. DE CONTROL FINANCEIRO PERMANENTE E AUDITORÍA DO SECTOR PÚBLICO</td>
       <td>SANTIAGO DE COMPOSTELA</td>
      </tr>
      <tr>
       <td>8</td>
       <td>FCC030001215770013</td>
       <td>FC</td>
       <td>XEFATURA SECCIÓN</td>
       <td>A1/A2</td>
       <td>25</td>
       <td>INTERVENCIÓN XERAL DA COMUNIDADE AUTÓNOMA</td>
       <td>INTERVENCIÓN DELEGADA DA CONSELLERÍA DE FACENDA</td>
       <td>SANTIAGO DE COMPOSTELA</td>
      </tr>
      <tr>
       <td>9</td>
       <td>FCC040000415770008</td>
       <td>FC</td>
       <td>ANALISTA DE CUSTOS DE PERSOAL II</td>
       <td>A1/A2</td>
       <td>25</td>
       <td>DIRECCIÓN XERAL DE PLANIFICACIÓN E ORZAMENTOS</td>
       <td>S. X. DE CUSTOS DE PERSOAL</td>
       <td>SANTIAGO DE COMPOSTELA</td>
      </tr>
      <tr>
       <td>10</td>
       <td>FCC050000615770003</td>
       <td>FC</td>
       <td>XEFATURA SECCIÓN</td>
       <td>A1/A2/C1</td>
       <td>25</td>
       <td>DIRECCIÓN XERAL DE POLÍTICA FINANCEIRA, TESOURO E FONDOS EUROPEOS</td>
       <td>SUBDIRECCIÓN XERAL DE SEGUIMENTO E CONTROL DOS FONDOS COMUNITARIOS</td>
       <td>SANTIAGO DE COMPOSTELA</td>
      </tr>
     </tbody>
    </table>

