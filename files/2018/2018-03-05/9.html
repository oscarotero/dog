---
date: '2018-03-05'
id: C3K1-010318-0001
page: 12662
number: 45
agency: Consellería de Sanidade
section: III. Outras disposicións.
title: >-
  ORDE do 1 de marzo de 2018 pola que se determinan os servizos mínimos durante
  a folga que afectará o persoal das empresas incluídas no ámbito de aplicación
  do convenio colectivo para o sector de hospitalización e internamento da
  provincia de Pontevedra, que se desenvolverá os días 7, 14, 21, 26 e 27 de
  marzo de 2018.
range: Orde
url: >-
  https://www.xunta.gal/dog/Publicados/2018/20180305/AnuncioC3K1-010318-0001_gl.html
---
<p>O artigo 28.2 da Constitución española recoñece como dereito fundamental da persoa o dereito á folga.</p>
    <p>O exercicio deste dereito na Administración e nas empresas, entidades e institucións públicas ou privadas que presten servizos públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ao mantemento dos servizos esenciais fixados no artigo 2 do Decreto 155/1988, do 9 de xuño (<em>Diario Oficial de Galicia</em> número 116, do 20 de xuño), entre os que se encontra a sanidade.</p>
    <p>O exercicio público da prestación da asistencia sanitaria non se pode ver afectado gravemente polo lexítimo exercicio do dereito de folga, xa que aquel é considerado e recoñecido prioritariamente en relación con este.</p>
    <p>O artigo 3 do citado decreto faculta os conselleiros ou conselleiras competentes por razón dos servizos esenciais afectados para que, mediante unha norma con rango de orde e ante cada situación de folga, decidan o mínimo de actividade necesaria para asegurar o mantemento dos tales servizos, así como para determinar o persoal necesario para a súa prestación.</p>
    <p>As organizacións sindicais CC.OO., UGT e CIG comunicaron a convocatoria dunha folga que afectará o persoal dos centros incluídos no ámbito de aplicación do convenio colectivo provincial para o sector de hospitalización e internamento da provincia de Pontevedra, e que se desenvolverá durante toda a xornada laboral dos días 7, 14, 21, 26 e 27 de marzo de 2018.</p>
    <p>Unha vez outorgada audiencia ao comité de folga, </p>
    <p class="dog-titulo">DISPOÑO:</p>
    <p>Artigo 1 </p>
    <p>A folga referida entenderase condicionada ao mantemento dos servizos mínimos, segundo os criterios que se establecen nesta orde.</p>
    <p>A folga convocada afecta os/as traballadores/as das empresas e centros incluídos no ámbito de aplicación do convenio colectivo provincial do sector e, así mesmo, desenvolverase en varias datas e durante toda a xornada dos días aos que se estende a declaración da folga. </p>
    <p>De acordo co anterior, os servizos mínimos que se fixan resultan totalmente imprescindibles para manter a adecuada cobertura do servizo esencial de asistencia sanitaria, para os efectos de evitar que se produzan graves prexuízos á cidadanía no que atinxe aos doentes e usuarios asistidos nos devanditos centros, e ao propio tempo responden á necesidade de compatibilizar o respecto ineludible do exercicio do dereito á folga coa atención á poboación, que baixo ningún concepto pode quedar desasistida, dadas as características do servizo dispensado. </p>
    <p>Estas circunstancias, unidas á necesidade de garantir a presenza dun mínimo de persoal que poida atender de forma permanente a actividade imprescindible nese ámbito aos doentes hospitalizados, así como a atención urxente e permanente que non pode aprazarse sen consecuencias negativas para a saúde, conducen á adopción dos seguintes criterios reitores para a determinación dos servizos mínimos nas institucións afectadas:</p>
    <p>A) Persoal facultativo:</p>
    <p>1. Cobertura do 100 % da actividade urxente nos seguintes ámbitos:</p>
    <p>– Servizos de urxencias e gardas médicas.</p>
    <p>– Quirófanos urxentes para a atención dos usuarios que requiran intervención cirúrxica inaprazable.</p>
    <p>– Paritorios.</p>
    <p>2. Cobertura do 100 % da actividade nas seguintes áreas:</p>
    <p>– Unidades de reanimación.</p>
    <p>– Unidades de coidados intensivos, de adultos ou pediátricas e unidades coronarias, se é o caso.</p>
    <p>– Área de diálise.</p>
    <p>– Área de tratamentos oncolóxicos (radioterapia, hospital de día). </p>
    <p>3. Cobertura da actividade cirúrxica nos pacientes, tanto hospitalizados como ambulatorios, con respecto ás patoloxías que poñan en perigo a súa vida ou agraven o seu estado de saúde; en especial, procesos neoplásicos.</p>
    <p>4. Na área de hospitalización establecerase o número necesario para garantir as visitas médicas, a atención indefectible dos pacientes hospitalizados e as altas clínicas. </p>
    <p>5. No ámbito de consulta así como as interconsultas dos pacientes hospitalizados que o requiran, atenderanse as consideradas como urxentes ou preferentes, ao criterio do persoal facultativo. Así mesmo, atenderanse as consultas inaprazables dos pacientes oncolóxicos que requiran tratamento citostático e os pacientes desprazados.</p>
    <p>6. Garantirase, así mesmo, a realización de determinacións e probas complementarias urxentes, e as que se refiren aos pacientes hospitalizados que, ao criterio do persoal facultativo, sexan necesarias e inaprazables, entendéndose incluídas as dos doentes con neoplasias malignas.</p>
    <p>7. Garantirase a dispensación de sangue, medicamentos e de produtos sanitarios, que segundo o criterio do persoal facultativo sexan necesarias.</p>
    <p>8. Garantirase a atención necesaria a pacientes subsidiarios de hospitalización a domicilio e coidados paliativos.</p>
    <p>B) Persoal sanitario non facultativo: </p>
    <p>1. Cobertura do 100 % da actividade urxente nos seguintes ámbitos:</p>
    <p>– Servizos de urxencias.</p>
    <p>– Quirófanos urxentes (xerais e de tocoloxía) para a atención dos usuarios que requiran intervencións cirúrxicas inaprazables.</p>
    <p>– Atención aos paritorios.</p>
    <p>2. Na área de hospitalización establecerase o número necesario para garantir os coidados dos pacientes hospitalizados, en correspondencia cos efectivos dun domingo ou festivo.</p>
    <p>3. No ámbito de consultas estableceranse mínimos nun dobre ámbito:</p>
    <p>– Apoio á atención das consultas especializadas consideradas como urxentes ou preferentes.</p>
    <p>– Así mesmo, atenderanse as consultas inaprazables dos pacientes oncolóxicos que requiran tratamento citostático e os pacientes desprazados.</p>
    <p>4. No ámbito dos servizos centrais, garantirase a realización das probas complementarias urxentes e as que se refiran aos pacientes hospitalizados que, ao criterio do persoal facultativo, sexan necesarias e inaprazables, en correspondencia cos efectivos dun domingo ou festivo.</p>
    <p>5. Garantirase a dispensación de medicamentos, hemoderivados e produtos sanitarios, en correspondencia cos efectivos dun domingo ou festivo.</p>
    <p>6. Unidades especiais: o número necesario para garantir o coidado dos pacientes, en correspondencia cos efectivos dun domingo ou festivo.</p>
    <p>C) Persoal non sanitario:</p>
    <p>1. Urxencias: o 100 % do persoal.</p>
    <p>2. Área de hospitalización: un número de efectivos equivalente ao dos domingos ou festivos.</p>
    <p>3. Cita previa: un número de efectivos que garantan a atención ao/á paciente que o requira, cun mínimo dun efectivo por centro e ata un máximo do 50 % dos efectivos da quenda.</p>
    <p>4. Servizos de admisión e arquivo: un número equivalente ao dos domingos ou festivos.</p>
    <p>5. Atención ao paciente: un número de efectivos que garantan a atención ao doente que o requira, cun mínimo dun por centro e ata un máximo do 50 % dos efectivos da quenda.</p>
    <p>6. Servizos de mantemento: un número equivalente aos domingos ou festivos.</p>
    <p>7. Servizo de lavandaría e lenzaría: un número equivalente ao dos domingos e festivos ou ata o 50 % dos efectivos da quenda.</p>
    <p>8. Limpeza: ata o 50 % dos efectivos da quenda.</p>
    <p>9. Hostalaría: un número mínimo igual ao dos domingos ou festivos, ou ben un 60 % dos efectivos da quenda, en función do tamaño das prestacións dependentes de hostalaría en cada centro.</p>
    <p>Coa finalidade de garantir o adecuado mantemento do servizo, servirase, con carácter xeral, un único menú aos pacientes que non requiran dieta médica especial.</p>
    <p>10. Condutores/as: o mesmo número de efectivos que o dos domingos ou festivos, cun mínimo, en todo caso, dun efectivo.</p>
    <p>11. Servizos administrativos:</p>
    <p>– Información: o número de profesionais necesarios para garantir a debida información aos pacientes.</p>
    <p>– Persoal: o número imprescindible para garantir as incidencias e xestións derivadas da folga e, como máximo, ata o 40 % dos efectivos da quenda.</p>
    <p>– Subministracións: o número imprescindible para garantir os pedidos urxentes e ata un máximo do 25 % dos efectivos da quenda.</p>
    <p>– Almacén: un número imprescindible para a xestión do almacén e ata un máximo do 25 % dos efectivos da quenda.</p>
    <p>– Contabilidade: un número imprescindible para as xestións urxentes e ata un 25 % dos efectivos da quenda.</p>
    <p>D) Outras áreas de traballo ou servizos:</p>
    <p>Establecerase, con carácter xeral, un número de efectivos equivalente ao dos domingos ou festivos.</p>
    <p>Artigo 2</p>
    <p>A determinación do persoal necesario con base nos criterios anteriores faraa a dirección da respectiva institución e a súa fixación deberá estar adecuadamente motivada.</p>
    <p>A xustificación debe constar no expediente de determinación de mínimos e exteriorizarse adecuadamente para o xeral coñecemento do persoal destinatario. Deberá quedar constancia no expediente dos factores ou criterios cuxa ponderación conduce a determinar as presenzas mínimas.</p>
    <p>O persoal necesario para a cobertura dos servizos mínimos deberá ser publicado nos taboleiros de anuncios con antelación ao comezo da folga.</p>
    <p>A designación nominal dos efectivos que deben cubrir os servizos mínimos, que deberá recaer no persoal de xeito rotatorio, será determinada pola respectiva empresa e notificada aos profesionais designados.</p>
    <p>O persoal designado como servizo mínimo que desexe exercer o seu dereito de folga poderá instar a substitución da súa designación por outro/a traballador/a que voluntariamente acepte o cambio de maneira expresa.</p>
    <p>No anexo desta resolución recóllese o número de presenzas mínimas acordado para cubrir as xornadas de folga.</p>
    <p>Artigo 3</p>
    <p>Os paros e alteracións no traballo por parte do persoal necesario para o mantemento dos servizos mínimos serán considerados ilegais para os efectos do establecido no artigo 16 do Real decreto lei 17/1977, do 4 de marzo (<em>Boletín Oficial del Estado</em> número 58, do 9 de marzo).</p>
    <p>Artigo 4</p>
    <p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ao persoal nesta situación, nin tampouco sobre a tramitación e efectos das peticións que a motiven.</p>
    <p>Artigo 5</p>
    <p>Sen prexuízo do que establecen os artigos anteriores, deberanse observar as normas legais e regulamentarias vixentes en materia de garantías dos usuarios dos establecementos sanitarios. Os altercados ou incidentes que se produzan serán obxecto de sanción con base nas normas vixentes.</p>
    <p>Disposición derradeira</p>
    <p>Esta orde producirá efectos e entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 1 de marzo de 2018</p>
    <footer><p>Jesús Vázquez Almuíña<br>Conselleiro de Sanidade </p></footer>
    <h2>ANEXO</h2>
    <p>Centro: Centro Médico Pintado, S.L.</p>
    <table>
     <tbody>
      <tr>
       <td rowspan="2"></td>
       <td colspan="3">Servizos mínimos</td>
      </tr>
      <tr>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Persoal facultativo</td>
       <td>1</td>
       <td>1</td>
       <td>1</td>
      </tr>
      <tr>
       <td>Persoal sanitario non facultativo</td>
       <td>2</td>
       <td>2</td>
       <td>2</td>
      </tr>
      <tr>
       <td>Persoal non sanitario</td>
       <td>4</td>
       <td>4</td>
       <td>-</td>
      </tr>
     </tbody>
    </table>
    <p>Centro: Centro Médico Quirúrgico Concheiro-Raconsa, S.L.</p>
    <table>
     <tbody>
      <tr>
       <td rowspan="2"></td>
       <td colspan="3">Servizos mínimos</td>
      </tr>
      <tr>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Persoal facultativo</td>
       <td>2</td>
       <td>3</td>
       <td>1</td>
      </tr>
      <tr>
       <td>Persoal sanitario non facultativo</td>
       <td>3</td>
       <td>4</td>
       <td>2</td>
      </tr>
      <tr>
       <td>Persoal non sanitario</td>
       <td>4</td>
       <td>4</td>
       <td>-</td>
      </tr>
     </tbody>
    </table>
    <p>Centro: Clínica Residencia El Pinar, S.L.</p>
    <table>
     <tbody>
      <tr>
       <td rowspan="2"></td>
       <td colspan="3">Servizos mínimos</td>
      </tr>
      <tr>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Persoal facultativo</td>
       <td>4</td>
       <td>1</td>
       <td>1</td>
      </tr>
      <tr>
       <td>Persoal sanitario non facultativo</td>
       <td>8</td>
       <td>7</td>
       <td>3</td>
      </tr>
      <tr>
       <td>Persoal non sanitario</td>
       <td>8</td>
       <td>5</td>
       <td>-</td>
      </tr>
     </tbody>
    </table>
    <p>Centro: Hestia Santa María.</p>
    <table>
     <tbody>
      <tr>
       <td rowspan="2"></td>
       <td colspan="3">Servizos mínimos</td>
      </tr>
      <tr>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Persoal facultativo</td>
       <td>1</td>
       <td>1</td>
       <td>1</td>
      </tr>
      <tr>
       <td>Persoal sanitario non facultativo</td>
       <td>6</td>
       <td>5</td>
       <td>4</td>
      </tr>
      <tr>
       <td>Persoal non sanitario</td>
       <td>5</td>
       <td>3</td>
       <td>-</td>
      </tr>
     </tbody>
    </table>
    <p>Centro: Hospital Vithas Nuestra Señora de Fátima.</p>
    <table>
     <tbody>
      <tr>
       <td rowspan="2"></td>
       <td colspan="3">Servizos mínimos</td>
      </tr>
      <tr>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Persoal facultativo</td>
       <td>8</td>
       <td>8</td>
       <td>3</td>
      </tr>
      <tr>
       <td>Persoal sanitario non facultativo</td>
       <td>31</td>
       <td>26</td>
       <td>18</td>
      </tr>
      <tr>
       <td>Persoal non sanitario</td>
       <td>20</td>
       <td>19</td>
       <td>2</td>
      </tr>
     </tbody>
    </table>
    <p>Centro: Laboratorio F. Lema y J. Bandín, S.L. (Vithas Lab).</p>
    <table>
     <tbody>
      <tr>
       <td rowspan="2"></td>
       <td colspan="3">Servizos mínimos</td>
      </tr>
      <tr>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Persoal facultativo</td>
       <td>2</td>
       <td>1</td>
       <td>-</td>
      </tr>
      <tr>
       <td>Persoal sanitario non facultativo</td>
       <td>7</td>
       <td>5</td>
       <td>1</td>
      </tr>
      <tr>
       <td>Persoal non sanitario</td>
       <td>-</td>
       <td>-</td>
       <td>-</td>
      </tr>
     </tbody>
    </table>
    <p>Centro: Centro Médico El Castro Vigo, S.A.</p>
    <table>
     <tbody>
      <tr>
       <td rowspan="2"></td>
       <td colspan="3">Servizos mínimos</td>
      </tr>
      <tr>
       <td>Mañá</td>
       <td>Tarde</td>
       <td>Noite</td>
      </tr>
      <tr>
       <td>Persoal facultativo</td>
       <td>3</td>
       <td>3</td>
       <td>3</td>
      </tr>
      <tr>
       <td>Persoal sanitario non facultativo</td>
       <td>6</td>
       <td>6</td>
       <td>3</td>
      </tr>
      <tr>
       <td>Persoal non sanitario</td>
       <td>4</td>
       <td>4</td>
       <td>1</td>
      </tr>
     </tbody>
    </table>

