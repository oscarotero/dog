---
date: '2018-03-05'
id: O3F2-210218-0007
page: 12792
number: 45
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 14 de febreiro de 2018 pola que se notifican os acordos que fixan o
  prezo xusto de varios predios (expediente 2017000676 e dous máis).
range: Cédula
url: >-
  https://www.xunta.gal/dog/Publicados/2018/20180305/AnuncioO3F2-210218-0007_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas e dado que non foi posible practicar a notificación,</p>
    <h2>DISPOÑO:</h2>
    <p>1. Notificarlles mediante esta cédula ás persoas que se relacionan no anexo os actos do Xurado de Expropiación de Galicia que se citan, das datas que nel se recollen.</p>
    <p>2. Contra estas resolucións, que esgotan a vía administrativa, as persoas interesadas poderán interpoñer recurso potestativo de reposición, ante o mesmo órgano que as ditou, no prazo dun mes contado desde o día seguinte ao da súa notificación ou publicación desta cédula no taboleiro de edictos único (TEU) do <em>Boletín Oficial del Estado</em> (BOE), de acordo co previsto nos artigos 123 e 124 da Lei 39/2015. As persoas interesadas, tamén, poderán interpoñer directamente o recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación desta cédula no TEU do BOE, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non poderá interpoñerse ata que sexa resolto o recurso de reposición ou se entenda presuntamente desestimado. O texto íntegro do acordo referido nesta cédula está á disposición dos interesados nas dependencias do Xurado de Expropiación de Galicia, con enderezo na rúa Avelino Pousa Antelo, 1, de Santiago de Compostela, 15781.</p>
    <p>3. A eficacia desta notificación queda supeditada á súa publicación no TEU do BOE. </p>
    <p>4. En consecuencia, para que conste e lles sirva de notificación ás persoas expropiadas, expido e asino esta cédula.</p>
    <p>Santiago de Compostela, 14 de febreiro de 2018</p>
    <footer><p>Patricia Ulloa Alonso<br>Presidenta do Xurado de Expropiación de Galicia</p></footer>
    <h2>ANEXO</h2>
    <p>Proxecto: 01685, repotenciación do parque eólico Malpica. Exp. IN661A 2014/1. TM Malpica de Bergantiños e Ponteceso.</p>
    <p>Concello: Ponteceso. Provincia: A Coruña.</p>
    <p>Expropiante: Consellería de Economía, Emprego e Industria. Xefatura Territorial da Coruña.</p>
    <p>Beneficiario: Parque Eólico de Malpica, S.A. (Pemalsa).</p>
    <p>Acto notificado: acordo de fixación de prezo xusto.</p>
    <table>
     <tbody>
      <tr>
       <td>Persoas que se notifican</td>
       <td>Data acto que se notifica</td>
       <td>Nº expediente</td>
       <td>Predio</td>
       <td>Prezo xusto (€)</td>
      </tr>
      <tr>
       <td>Manuel Esmorís Castro
        José Martelo Varela
        Aurora Rellán García e outro</td>
       <td>21.12.2017
        21.12.2017
        21.12.2017</td>
       <td>2017000676
        2017000680
        2017000681</td>
       <td>229
        275
        284</td>
       <td>819,08
        12,18
        30,34</td>
      </tr>
     </tbody>
    </table>

