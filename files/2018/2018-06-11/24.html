---
date: '2018-06-11'
id: G0424-210518-0003
page: 28603
number: 110
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 18 de maio de 2018, da Xefatura Territorial de Lugo, pola que se
  anuncia convocatoria para o levantamento de actas previas á ocupación dos
  predios afectados polo proxecto denominado Parque eólico singular de Mondoñedo
  (expediente 002-PES).
range: Resolución
url: >-
  https://www.xunta.gal/dog/Publicados/2018/20180611/AnuncioG0424-210518-0003_gl.html
---
<p>Mediante a Resolución do 14 de outubro de 2014, da Dirección Xeral de Enerxía e Minas da Consellería de Economía e Industria, faise público o Acordo do Consello da Xunta, do 10 de outubro de 2014, polo que se autorizan as instalacións, se aproba o proxecto de execución e se declara a utilidade pública, en concreto, das instalacións do proxecto de referencia, promovido no seu día polo Concello de Mondoñedo e sendo concesionaria do dito parque eólico Norvento Mondoñedo, S.L.</p>
    <p>Esta declaración de utilidade pública, de conformidade co disposto no artigo 56 da Lei 24/2013, do 26 de decembro, do sector eléctrico, leva implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954 de expropiación forzosa.</p>
    <p>Na súa virtude, esta xefatura territorial, en cumprimento do disposto dito artigo 52 da Lei de expropiación forzosa, resolveu convocar os titulares de bens e dereitos afectados cos cales non se chegou a un acordo e que se relacionan no anexo, para que comparezan o vindeiro 28 de xuño nos concellos de Abadín e Mondoñedo, como punto de reunión para levar a cabo o levantamento de actas previas á ocupación, de conformidade co citado artigo.</p>
    <p>Todos os interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados por persoa debidamente autorizada, e achegarán os documentos acreditativos da súa titularidade e o último recibo da contribución. Poderanse acompañar dos seus peritos e un notario, se o consideran oportuno, con gastos pola súa conta.</p>
    <p>Así mesmo, advírteselles a todos os interesados afectados que poderán formular alegacións por escrito nesta xefatura territorial (rolda da Muralla, 70, 27071 Lugo) ata o momento do levantamento das actas previas, para os únicos efectos de rectificar posibles erros na relación de bens e dereitos afectados (artigo 56.2 do Regulamento da Lei de expropiación forzosa).</p>
    <p>Desta convocatoria darase traslado a cada interesado mediante a oportuna citación individual, na que se lle sinalará día e hora para o levantamento de actas previas. Esta publicación realízase igualmente, para os efectos que determina o artigo 44 da Lei 39/2015, do 1 de outubro, do procedemento administrativo común das administracións públicas, cando os titulares dos predios propostos sexan descoñecidos ou se ignore o lugar de notificación.</p>
    <p>Lugo, 18 de maio de 2018</p>
    <footer><p>Pilar Fernández López <br>Xefa territorial de Lugo</p></footer>
    <h2>ANEXO</h2>
    <h3>Relación de bens e dereitos</h3>
    <table>
     <tbody>
      <tr>
       <td rowspan="2">Nº de parcela</td>
       <td>Propietario</td>
       <td colspan="2">Parcela</td>
       <td>Afeccións</td>
      </tr>
      <tr>
       <td>Nome e apelidos</td>
       <td>Ref. catastral</td>
       <td>Lugar</td>
       <td>Vía ou vía gabia</td>
      </tr>
      <tr>
       <td colspan="5">Concello de Mondoñedo</td>
      </tr>
      <tr>
       <td>10</td>
       <td>Descoñecido (fiscal da Audiencia Provincial)</td>
       <td>291532</td>
       <td>Chao da Ferradura</td>
       <td>310</td>
      </tr>
      <tr>
       <td>40</td>
       <td>Alfonso Lorigados Basanta</td>
       <td>291557</td>
       <td>O Pozo</td>
       <td>284</td>
      </tr>
      <tr>
       <td>40</td>
       <td>Remedios Candia Rivas e outros dous</td>
       <td>291557</td>
       <td>O Pozo</td>
       <td>284</td>
      </tr>
      <tr>
       <td>40</td>
       <td>José María Candia Cabanas</td>
       <td>291557</td>
       <td>O Pozo</td>
       <td>284</td>
      </tr>
      <tr>
       <td>43</td>
       <td>Germán Rubiños Díaz</td>
       <td>291557</td>
       <td>O Pozo</td>
       <td>63</td>
      </tr>
      <tr>
       <td colspan="5">Concello de Abadín</td>
      </tr>
      <tr>
       <td>60 A</td>
       <td>Emilio Otero Paz</td>
       <td>505681</td>
       <td>A Regalada</td>
       <td>486</td>
      </tr>
      <tr>
       <td>60 B</td>
       <td>Hros. de Emilio Guerra Nieto</td>
       <td>504506</td>
       <td>Chousa de Riba</td>
       <td>388</td>
      </tr>
      <tr>
       <td>61</td>
       <td>Sara Otero Otero</td>
       <td>504675</td>
       <td>O Foro</td>
       <td>255</td>
      </tr>
     </tbody>
    </table>

