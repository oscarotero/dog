---
date: '2018-02-15'
id: G1315-130218-3
page: 10327
number: 33
agency: Consello Económico e Social de Galicia
section: IV. Oposicións e concursos.
title: >-
  RESOLUCIÓN do 31 de xaneiro de 2018 pola que se aproba e se dá publicidade ao
  programa que rexerá nas probas selectivas de acceso a un posto do gabinete
  técnico.
range: Resolución
url: >-
  https://www.xunta.gal/dog/Publicados/2018/20180215/AnuncioG1315-130218-3_gl.html
---
<p>De conformidade coas previsións contidas nos artigos 18 e 21 da Lei 6/1995, do 28 de xuño, pola que se crea o Consello Económico e Social de Galicia, esta Presidencia acorda publicar o programa que haberá de rexer nas probas selectivas de acceso a un posto do gabinete técnico do CES (persoal laboral), conforme se especifican no anexo.</p>
    <p>A presente publicación ten por obxecto facilitar aos aspirantes a preparación das probas, dando a coñecer o contido do programa anticipadamente á convocatoria do proceso selectivo. </p>
    <p>Santiago de Compostela, 31 de xaneiro de 2018</p>
    <footer><p>María Corina Porro Martínez<br>Presidenta do Consello Económico e Social de Galicia</p></footer>
    <h2>ANEXO<br>Programa que haberá de rexer nas probas selectivas de acceso a un posto<br> do gabinete técnico do Consello Económico e Social de Galicia</h2>
    <p>Exercicio 1º.</p>
    <p>I. Dereito constitucional e administrativo (15 temas).</p>
    <p>Tema 1. Concepto de Constitución. A Constitución como norma xurídica. A Constitución española de 1978. Os valores superiores. Os principios constitucionais. O Estado español como estado social e democrático de dereito. A reforma constitucional. Principios reitores da política social e económica.</p>
    <p>Tema 2. As Cortes Xerais. O Congreso dos Deputados e o Senado. Composición e funcións. O control parlamentario do Goberno en España. Procedemento de elaboración e aprobación das leis.</p>
    <p>Tema 3. O Goberno. A súa composición. Nomeamento e cesamento. As funcións do Goberno. O presidente do Goberno. Os ministros. A Administración pública. Principios constitucionais informadores da organización e da actuación da Administración. Goberno e Administración: control dos actos políticos.</p>
    <p>Tema 4. A Administración xeral do Estado. A súa organización. Órganos superiores e órganos directivos. A Administración periférica do Estado. Os delegados do Goberno nas comunidades autónomas. Os subdelegados do Goberno nas provincias e os directores insulares.</p>
    <p>Tema 5. Órganos de control da Administración: o Tribunal de Contas e o Defensor do Pobo. A Administración consultiva: especial referencia ao Consello de Estado e ao Consello Económico e Social.</p>
    <p>Tema 6. A distribución territorial do poder do Estado. Os diversos modelos existentes no dereito comparado. O Estado das autonomías. A súa regulación na Constitución de 1978. Os estatutos de autonomía.</p>
    <p>Tema 7. Competencias das comunidades autónomas. A modificación extraestatutaria das competencias autonómicas: leis marco, de transferencia e delegación e de harmonización. A reserva de competencias ao Estado: normativa básica; a atribución estatutaria de competencias e a cláusula de peche do artigo 149.3.</p>
    <p>Tema 8. As fontes do dereito administrativo. A lei: concepto e clases. Disposicións do executivo con forza de lei: decretos-lei e decretos lexislativos. O regulamento: concepto e clases. Fundamento e límites da potestade regulamentaria.</p>
    <p>Tema 9. A organización administrativa: normativa básica estatal e normativa de desenvolvemento na Comunidade Autónoma de Galicia. O órgano administrativo, en especial, a competencia. Os órganos colexiados na lexislación estatal e autonómica. </p>
    <p>Tema 10. A Constitución e a acción exterior do Estado. Os tratados internacionais. A Unión Europea. Os tratados orixinarios e de modificación. As liberdades básicas.</p>
    <p>Tema 11. As institucións básicas da Unión Europea: o Parlamento, o Consello Europeo, o Consello e a Comisión. O Tribunal de Xustiza e o Tribunal de Contas. O Banco Europeo de Investimentos.</p>
    <p>Tema 12. Fontes do dereito europeo: actos xurídicos da Unión, procedementos de adopción e outras disposicións segundo o Tratado de funcionamento da Unión Europea. A integración do dereito europeo en España. As políticas comúns.</p>
    <p>Tema 13. O acto administrativo: concepto e clases. O procedemento administrativo: concepto e natureza. A Lei do procedemento administrativo común das administracións públicas: ámbito de aplicación. Garantías do procedemento.</p>
    <p>Tema 14. Fases do procedemento administrativo: iniciación, ordenación, instrución e terminación. Especial referencia ao silencio administrativo. Termos e prazos.</p>
    <p>Tema 15. Emprego público. Réxime legal e competencias da Xunta de Galicia. Clases de persoal ao servizo da Xunta de Galicia. En especial, o persoal laboral. O Convenio colectivo único do persoal laboral da Xunta de Galicia.</p>
    <p>II. Dereito autonómico e dereito local (9 temas).</p>
    <p>Tema 1. O Estatuto de autonomía de Galicia. Estrutura e contido. A reforma do Estatuto. O territorio. Os símbolos. A lingua e a cultura galegas. O recoñecemento da galeguidade. A condición de galego. Os dereitos dos cidadáns galegos: garantías. </p>
    <p>Tema 2. Organización política da Comunidade Autónoma de Galicia. As institucións de autogoberno de Galicia. Descrición. Sede. A Administración de xustiza en Galicia.</p>
    <p>Tema 3. O Goberno da Comunidade Autónoma de Galicia. A Xunta de Galicia e a súa presidencia. O Consello Consultivo. </p>
    <p>Tema 4. O Consello Económico e Social. Natureza xurídica. Funcións e composición. Réxime de funcionamento. Réxime económico e administrativo; o persoal, en especial, o Gabinete Técnico.</p>
    <p>Tema 5. O Parlamento de Galicia. Sistema electoral. Funcións do Parlamento. O control parlamentario da acción do Goberno. O Valedor do Pobo.</p>
    <p>Tema 6. As competencias da Comunidade Autónoma de Galicia no Estatuto de autonomía: exclusivas, concorrentes e de execución da lexislación do Estado.</p>
    <p>Tema 7. A Administración xeral da Comunidade Autónoma galega. A súa organización. As delegacións de Galicia no exterior. As entidades instrumentais do sector público autonómico de Galicia.</p>
    <p>Tema 8. O municipio. Poboación municipal, organización e competencias. A provincia: organización e competencias. Outras entidades locais. Especial referencia á comarca e á parroquia.</p>
    <p>Tema 9. As relacións entre administracións públicas. As relacións entre o Estado e as comunidades autónomas. As relacións coa Administración local.</p>
    <p>III. Dereito orzamentario (6 temas).</p>
    <p>Tema 1. A Lei de réxime financeiro e orzamentario de Galicia. Os principios orzamentarios. O contido da facenda da Comunidade.</p>
    <p>Tema 2. O orzamento da Comunidade Autónoma de Galicia: concepto e natureza. Contido. Estrutura. Elaboración. Aprobación.</p>
    <p>Tema 3. Modificacións orzamentarias. Créditos extraordinarios e suplementos de créditos. Créditos ampliables. Transferencias. Xeración de crédito.</p>
    <p>Tema 4. O procedemento de execución orzamentaria. Fases.</p>
    <p>Tema 5. O control orzamentario. Concepto. Natureza e ámbito de aplicación. Clases. O Consello de Contas. A función interventora.</p>
    <p>Tema 6. O financiamento das comunidades autónomas. Os recursos das comunidades autónomas. Tributos propios e cedidos. Os fondos de Compensación Interterritorial. O exercicio das competencias financeiras polas comunidades autónomas.</p>
    <p>Exercicio 2º:</p>
    <p>I. Economía xeral (44 temas).</p>
    <p>Tema 1. Obxecto e método da ciencia económica.</p>
    <p>Tema 2. Os economistas clásicos e Marx.</p>
    <p>Tema 3. Os economistas neoclásicos.</p>
    <p>Tema 4. O pensamento económico de Keynes. Formalización e comparación co modelo neoclásico. A síntese neoclásica.</p>
    <p>Tema 5. Críticas ao modelo da síntese neoclásica: Os modelos neokeynesianos de desequilibrio e a crítica monetarista.</p>
    <p>Tema 6. Teoría neoclásica da demanda do consumidor. Outros desenvolvementos da teoría da demanda, en especial, a teoría da preferencia revelada e a teoría da demanda de características.</p>
    <p>Tema 7. Teoría da elección do consumidor en situacións de risco e incerteza.</p>
    <p>Tema 8. A dualidade na teoría da demanda do consumidor e as súas aplicacións.</p>
    <p>Tema 9. Teoría da produción.</p>
    <p>Tema 10. Teorías dos custos. Análise da dualidade.</p>
    <p>Tema 11. Análise teórica da empresa no marco da teoría da organización industrial.</p>
    <p>Tema 12. Decisións intertemporais de consumidores e empresas. Modelos de horizonte infinito e modelos de xeracións solapadas.</p>
    <p>Tema 13. Economía da información e teoría da axencia: selección adversa e risco moral.</p>
    <p>Tema 14. O modelo de competencia perfecta.</p>
    <p>Tema 15. Teoría do monopolio. Regulación e control.</p>
    <p>Tema 16. Teorías do oligopolio. Análise estática e dinámica. Teoría de xogos.</p>
    <p>Tema 17. A teoría da competencia monopolística e a diferenciación de produtos.</p>
    <p>Tema 18. Teoría neoclásica da oferta e da demanda de traballo. Análise intertemporal da oferta de traballo. Teoría do capital humano.</p>
    <p>Tema 19. Extensións das teorías de oferta e demanda de traballo: información, busca, custos de axuste e dinámica da demanda de traballo.</p>
    <p>Tema 20. Determinación de salarios: negociación, salarios de eficiencia e contratos implícitos.</p>
    <p>Tema 21. A teoría do equilibrio xeral.</p>
    <p>Tema 22. Economía do benestar (I). Óptimo económico. Os criterios de compensación. A teoría do «second best».</p>
    <p>Tema 23. Economía do benestar (II). A optimalidade da competencia perfecta e as imperfeccións do mercado. As externalidades e os bens públicos. Os fallos do sector público.</p>
    <p>Tema 24. Economía do benestar (III). As funcións de benestar social. Teoría da elección colectiva. O teorema da imposibilidade de Arrow e desenvolvementos posteriores.</p>
    <p>Tema 25. Teoría da regulación. Implicación sobre a liberalización de sectores.</p>
    <p>Tema 26. Magnitudes macroeconómicas e contabilidade nacional segundo o SEC-2010.</p>
    <p>Tema 27. Análise das táboas «input-output».</p>
    <p>Tema 28. Determinación de renda e prezos nunha economía aberta. Análise das políticas monetaria e fiscal.</p>
    <p>Tema 29. A nova macroeconomía clásica.</p>
    <p>Tema 30. A nova economía keynesiana.</p>
    <p>Tema 31. Análise macroeconómica do mercado de traballo: teoría do desemprego de equilibrio; a NAIRU e a persistencia no desemprego.</p>
    <p>Tema 32. Teorías da demanda de consumo. Implicacións de política económica.</p>
    <p>Tema 33. Teorías da demanda de investimento. Implicacións de política económica.</p>
    <p>Tema 34. Teorías da demanda de diñeiro. Implicacións de política económica.</p>
    <p>Tema 35. A política monetaria (I): o deseño e a instrumentación da política monetaria.</p>
    <p>Tema 36. A política monetaria (II): os mecanismos de transmisión da política monetaria. Os efectos da política monetaria.</p>
    <p>Tema 37. Política fiscal. Especial referencia aos efectos sobre o crecemento económico e o aforro.</p>
    <p>Tema 38. O financiamento do déficit público. Sustentabilidade do déficit público. Aspectos monetarios do seu financiamento.</p>
    <p>Tema 39. A inflación: as súas causas e os seus efectos sobre a eficiencia económica e o benestar.</p>
    <p>Tema 40. «Shocks» de oferta: modelos e implicacións de política económica.</p>
    <p>Tema 41. Teorías dos ciclos económicos: ciclos nominais e reais.</p>
    <p>Tema 42. Teorías do crecemento económico (I). O modelo de Harrod-Domar. O modelo de Solow. O modelo de Ramsey-Cass-Koopmans. As súas implicacións e limitacións.</p>
    <p>Tema 43. Teorías do crecemento económico (II). Modelos de crecemento endóxeno: rendementos crecentes, capital humano e innovación tecnolóxica.</p>
    <p>Tema 44. Evidencia empírica sobre o crecemento económico: análise de contabilidade do crecemento, impacto dos distintos factores que inflúen sobre o crecemento económico e evidencia empírica sobre converxencia.</p>
    <p>II. Economía financeira, economía internacional e relacións económicas internacionais (39 temas).</p>
    <p>Tema 1. A información financeira das empresas: estados de situación e de circulación. Métodos de análise económica e financeira da empresa.</p>
    <p>Tema 2. A empresa e as decisións de financiamento: financiamento propio fronte a financiamento alleo. Política de dividendos e estrutura do capital.</p>
    <p>Tema 3. A teoría neoclásica do comercio internacional. A teoría da vantaxe comparativa. O modelo Heckscher-Ohlin-Samuelson e as súas extensións.</p>
    <p>Tema 4. Desenvolvementos recentes da teoría do comercio internacional. Especial referencia á competencia imperfecta e aos rendementos crecentes.</p>
    <p>Tema 5. A política comercial (I). Instrumentos e efectos. Barreiras arancelarias e non arancelarias. Outros instrumentos tradicionais.</p>
    <p>Tema 6. A política comercial (II). A política comercial estratéxica. A política de promoción exterior: xustificación, instrumentos e obxectivos.</p>
    <p>Tema 7. Comercio internacional e crecemento económico. Especial referencia aos efectos do comercio sobre o crecemento.</p>
    <p>Tema 8. Teoría da integración económica.</p>
    <p>Tema 9. Determinantes e efectos dos movementos internacionais de factores produtivos. Especial referencia ao investimento directo.</p>
    <p>Tema 10. Balanza de pagamentos: concepto, medición e interpretación.</p>
    <p>Tema 11. Teorías de axuste da balanza de pagamentos. Especial referencia ao enfoque intertemporal de balanza de pagamentos. Análise de sustentabilidade do déficit exterior.</p>
    <p>Tema 12. Mercado de divisas. Operacións e instrumentos.</p>
    <p>Tema 13. Teorías da determinación do tipo de cambio.</p>
    <p>Tema 14. Análise comparada dos distintos réximes cambiarios. Intervención e regulación nos mercados de cambio.</p>
    <p>Tema 15. Teoría da integración monetaria.</p>
    <p>Tema 16. Teorías explicativas das crises monetarias e financeiras internacionais.</p>
    <p>Tema 17. A liberalización do sector exterior e as súas implicacións sobre a estabilidade macroeconómica. Opcións de política económica.</p>
    <p>Tema 18. A coordinación internacional das políticas macroeconómicas.</p>
    <p>Tema 19. O Sistema económico internacional ata a ruptura do sistema de Bretton-Woods.</p>
    <p>Tema 20. O Sistema económico internacional desde a desaparición do sistema de Bretton-Woods ata a actualidade. Propostas de reforma.</p>
    <p>Tema 21. O Fondo Monetario Internacional. Estrutura e políticas. Implicacións sobre as políticas de estabilización dos países en desenvolvemento.</p>
    <p>Tema 22. Mercados financeiros internacionais: emisores, instrumentos e mercados de renda fixa e variable.</p>
    <p>Tema 23. Regulación bancaria e financeira. Fundamentos económicos e evidencia empírica.</p>
    <p>Tema 24. Economía dos países en desenvolvemento. Teorías do desenvolvemento económico.</p>
    <p>Tema 25. O financiamento exterior do desenvolvemento económico. O problema da débeda externa. A axuda ao desenvolvemento.</p>
    <p>Tema 26. Institucións multilaterais de financiamento e axuda ao desenvolvemento: o Grupo Banco Mundial e os bancos rexionais de desenvolvemento.</p>
    <p>Tema 27. Economía e ambiente. Bens públicos globais.</p>
    <p>Tema 28. Evolución e estrutura sectorial e xeográfica dos fluxos comerciais e financeiros internacionais. Os bloques comerciais e as novas áreas emerxentes no comercio internacional.</p>
    <p>Tema 29. A OMC. Antecedentes e organización actual. O GATT e os acordos sobre o comercio de mercadorías. Situación actual.</p>
    <p>Tema 30. A OMC. Os acordos distintos dos de mercadorías.</p>
    <p>Tema 31. Procesos de integración non comunitarios. Organismos de cooperación internacional: a OCDE e outros organismos de cooperación.</p>
    <p>Tema 32. As finanzas da Unión Europea e o orzamento comunitario. O marco financeiro plurianual actual.</p>
    <p>Tema 33. A política agraria da Unión Europea. Problemas económicos e procesos de reforma. A política pesqueira común.</p>
    <p>Tema 34. A Unión Europea: o mercado interior. O principio de libre circulación de mercadorías, servizos, persoas e capitais. A política de competencia.</p>
    <p>Tema 35. A Unión Europea e a Cohesión Económica e Social: política rexional e reforma dos fondos estruturais. Política social e de emprego. O proceso de converxencia real na Unión Europea.</p>
    <p>Tema 36. A Unión Europea: as políticas de transporte, enerxía, ambiente, industria e tecnoloxía, e sociedade da información.</p>
    <p>Tema 37. A política comercial da Unión Europea.</p>
    <p>Tema 38. Funcionamento e evolución do Sistema monetario europeo. O euro: orixe e evolución.</p>
    <p>Tema 39. O Sistema europeo de bancos centrais e a política monetaria da Eurozona: obxectivos e instrumentos. A gobernanza económica do euro. A Unión Bancaria e outros desenvolvementos.</p>
    <p>III. Economía española, especial referencia á economía galega (27 temas).</p>
    <p>Tema 1. Fontes estatísticas españolas. Características, limitacións e harmonización no ámbito comunitario.</p>
    <p>Tema 2. A agricultura e a política agraria.</p>
    <p>Tema 3. O sector pesqueiro e acuícola.</p>
    <p>Tema 4. O sector enerxético e a política enerxética. A minaría.</p>
    <p>Tema 5. Evolución da industria e da política industrial, con especial referencia á peme e ao sector público empresarial. A política tecnolóxica.</p>
    <p>Tema 6. Política ambiental.</p>
    <p>Tema 7. Análise dos sectores da industria agroalimentaria e dos bens de consumo tradicionais.</p>
    <p>Tema 8. Análise dos sectores de bens de equipo e de alta tecnoloxía.</p>
    <p>Tema 9. Análise dos sectores de bens intermedios: siderurxia, química e metais no férreos. A industria do automóbil.</p>
    <p>Tema 10. Análise do sector servizos. Características e situación actual.</p>
    <p>Tema 11. O sector da construción. Problemas e política de vivenda e solo.</p>
    <p>Tema 12. Estrutura e política do sector dos transportes e telecomunicacións.</p>
    <p>Tema 13. O turismo: evolución, problemas do sector e política turística.</p>
    <p>Tema 14. Estrutura, problemas e política do comercio interior. Os cambios na distribución comercial.</p>
    <p>Tema 15. Políticas de liberalización da economía española. A Comisión Nacional de Mercados da Competencia (CNMC): A política de promoción e defensa da competencia.</p>
    <p>Tema 16. O mercado de traballo. Características, funcionamento e problemas. As políticas de emprego.</p>
    <p>Tema 17. Economía das rexións españolas: especialización rexional, converxencia real e política de desenvolvemento rexional.</p>
    <p>Tema 18. O sistema financeiro español (I). Evolución ata a actualidade. Institucións e axentes.</p>
    <p>Tema 19. O sistema financeiro español (II). Mercados e instrumentos.</p>
    <p>Tema 20. O sistema financeiro español (III). Financiamento non bancario.</p>
    <p>Tema 21. A política monetaria española e a súa evolución. Análise para o caso español dos efectos e os canais de transmisión da política monetaria do BCE. O papel do Banco de España no Eurosistema.</p>
    <p>Tema 22. A política de cooperación ao desenvolvemento en España.</p>
    <p>Tema 23. A política española de internacionalización: fins, instrumentos e valoración da súa efectividade.</p>
    <p>Tema 24. Análise da evolución da balanza de pagos española. O financiamento da economía española.</p>
    <p>Tema 25. O proceso de internacionalización (I): estrutura sectorial e xeográfica da balanza comercial e de servizos. Indicadores de competitividade.</p>
    <p>Tema 26. O proceso de internacionalización (II): estrutura sectorial e xeográfica do investimento estranxeiro en España e do investimento español no exterior.</p>
    <p>Tema 27. Situación económica actual e perspectivas. A converxencia nominal e real coa Unión Europea. Implicacións da pertenza de España á Unión Económica e Monetaria.</p>
    <p>IV. Economía do sector público (27 temas).</p>
    <p>Tema 1. O sector público: delimitación, operacións e contas principais. Comparacións internacionais.</p>
    <p>Tema 2. Os mecanismos de decisión do sector público. Regras de votación. A democracia representativa. A produción pública e a burocracia. A constitución fiscal.</p>
    <p>Tema 3. Conceptos e características do orzamento. Fases do proceso orzamentario. Principios clásicos do orzamento e as súas modificacións. As reformas orzamentarias máis destacadas. Especial referencia ao orzamento de base cero.</p>
    <p>Tema 4. O orzamento como elemento de redistribución. O Estado de benestar: instrumentos, problemas e reformas. Medición e indicadores do impacto redistributivo.</p>
    <p>Tema 5. O orzamento como elemento compensador da actividade económica. Efectos discrecionais e automáticos do orzamento. A medición do efecto macroeconómico do orzamento.</p>
    <p>Tema 6. O gasto público. Causas do seu crecemento. O debate sobre o tamaño do sector público.</p>
    <p>Tema 7. Análise custo-beneficio e custo-eficacia. Valoración de beneficios e custos. A taxa de desconto. A valoración do risco. Consideracións distributivas.</p>
    <p>Tema 8. Ingresos públicos. Elementos definidores e clases de impostos. Principios impositivos.</p>
    <p>Tema 9. Translación e incidencia dos impostos en mercados competitivos e monopolistas. Enfoques de equilibrio parcial e xeral.</p>
    <p>Tema 10. Efecto renda e efecto substitución dos impostos. Concepto e medición do exceso de gravame.</p>
    <p>Tema 11. Imposición e oferta. Efectos incentivo dos impostos.</p>
    <p>Tema 12. A imposición óptima. Tipo impositivo óptimo. Regra de Ramsey. O compromiso entre eficiencia e equidade.</p>
    <p>Tema 13. A imposición directa: teoría e comparacións internacionais.</p>
    <p>Tema 14. A imposición indirecta: teoría e comparacións internacionais.</p>
    <p>Tema 15. O federalismo fiscal. Financiamento das facendas territoriais.</p>
    <p>Tema 16. A empresa pública. Políticas aplicables con especial referencia á fixación de prezos públicos.</p>
    <p>Tema 17. A empresa pública. Razóns da súa existencia. A política de privatizacións. Comparacións internacionais.</p>
    <p>Tema 18. A harmonización tributaria na Unión Europea. Consideración da fiscalidade do aforro, das sociedades e dos impostos indirectos.</p>
    <p>Tema 19. O imposto sobre a renda das persoas físicas e a tributación da renda de persoas físicas non residentes en España.</p>
    <p>Tema 20. O imposto sobre sociedades e a tributación da renda de persoas xurídicas non residentes, en España.</p>
    <p>Tema 21. A imposición patrimonial en España: o imposto sobre o patrimonio, o imposto sobre sucesións e doazóns, o imposto sobre transmisións patrimoniais e actos xurídicos documentados, e o imposto sobre bens inmobles.</p>
    <p>Tema 22. A imposición indirecta en España: o IVE e os impostos especiais.</p>
    <p>Tema 23. O gasto público en España. Análise funcional a súa valoración. O control do gasto público en España.</p>
    <p>Tema 24. Os orzamentos xerais do Estado en España.</p>
    <p>Tema 25. A Seguridade Social en España. Prestacións e o seu financiamento.</p>
    <p>Tema 26. As facendas territoriais en España. Competencias e financiamento.</p>
    <p>Tema 27. O financiamento do déficit público en España: evolución e problemas. A política do Tesouro na actualidade. Sustentabilidade do déficit público.</p>
    <p>NOTA:</p>
    <p>Para calquera información ou aclaración que se precise sobre esta publicación, as persoas interesadas poderán dirixirse ao CES chamando ao teléfono 981 54 16 50 ou ben á conta de correo electrónico documentacion@ces-galicia.org.</p>

