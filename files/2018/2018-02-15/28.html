---
date: '2018-02-15'
id: G0424-060218-0004
page: 10369
number: 33
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 24 de xaneiro de 2018, da Dirección Xeral de Enerxía e Minas,
  pola que se somete a información pública a solicitude de autorización para
  transformar en gas natural a rede de GLP canalizado do núcleo urbano de Verín
  (Ourense) e mais a solicitude de autorización administrativa de peche da
  planta de GLP en Verín (Ourense), promovida pola empresa Gas Galicia SDG,
  S.A., segundo o proxecto de cambio de subministración de gas propano por gas
  natural no núcleo de Verín, de xullo de 2017 e a súa addenda de decembro de
  2017 (expediente IN627A 2017/30-0).
range: Resolución
url: >-
  https://www.xunta.gal/dog/Publicados/2018/20180215/AnuncioG0424-060218-0004_gl.html
---
<p>Para os efectos previstos no artigo 46 bis.8 da Lei 34/1998, do 7 de outubro, do sector de hidrocarburos, sométese a información pública o seguinte proxecto de autorización administrativa: </p>
    <p>Peticionaria: Gas Galicia SDG, S.A., con CIF nº A15383284 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Obxecto da petición: o obxecto da petición é a autorización para transformar a gas natural a rede de GLP canalizado do núcleo urbano de Verín (Ourense) e maila solicitude de autorización administrativa de peche da planta de GLP en Verín (Ourense).</p>
    <p>Descripción das instalacións: </p>
    <p>Rede:</p>
    <p>A rede de GLP existente pasará a subministrarse a través dunha conexión á planta de regasificación, situada na parcela 7433908PG2473S0001SO no polígono de Pazos (Verín), que alimentará a rede de gas natural MOP 3,5 bar.</p>
    <p>A planta situarase na mesma parcela que o centro de almacenamento existente de GLP. </p>
    <p>Realizarase a adaptación das instalacións interiores ao regulamento de distribución e utilización de gases combustibles.</p>
    <p>Desmantelamento da planta de GLP nº GLP-019-32:</p>
    <p>A instalación que hai que desmantelar está formada por dous depósitos de propano de 59,40 m3 de capacidade unitaria, en instalación soterrada, sita na parcela 7433908PG2473S0001SO con número de fabricación LP972020 e LP971969.</p>
    <p>Subministración provisional:</p>
    <p>Para realizar a transición de cambio de combustible será necesario instalar unha subministración provisional de GLP, mediante un depósito con vaporizador incorporado de 4.880 l de capacidade. A situación da subministración provisional de GLP será ao sueste do municipio de Verín (Ourense), na parcela rústica con referencia catastral 32086A104001950000Z0. A conexión coa rede existente de GLP farase na rúa Canella Cega, mediante a instalación dunha canalización proxectada de 42 metros en tubaxe de polietileno DN63.</p>
    <p>Concello: as solicitudes afectan ao concello de Verín, na provincia de Ourense.</p>
    <p>Orzamento: </p>
    <p>Rede de distribución: cento setenta e nove mil cincocentos cincuenta euros con noventa e tres céntimos (179.550,93 €).</p>
    <p>Planta provisional GLP: dezaoito mil catrocentos sesenta euros con dezanove céntimos (18.460,19 €).</p>
    <p>Desmantelamento da planta de GLP: vinte e tres mil catrocentos noventa e dous euros con corenta e un céntimo (23.492,41 €).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 20 días a partir da data de publicación deste anuncio, e poderán examinar o correspondente proxecto na Dirección Xeral de Enerxía e Minas, Edificio Administrativo San Caetano, bloque 5, 4º andar, 15781 Santiago de Compostela, así como na Xefatura Territorial de Ourense da Consellería de Economía, Emprego e Industria, rúa Curros Enríquez, 1, 32003 Ourense.</p>
    <p>Santiago de Compostela, 24 de xaneiro de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

