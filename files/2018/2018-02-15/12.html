---
date: '2018-02-15'
id: G2185-260118-0001
page: 10346
number: 33
agency: Xulgado de Primeira Instancia número 2 de Vigo
section: V. Administración de xustiza.
title: EDICTO (813/2016).
range: Edicto
url: >-
  https://www.xunta.gal/dog/Publicados/2018/20180215/AnuncioG2185-260118-0001_gl.html
---
<p>Pilar Sández González, letrada da Administración de xustiza do Xulgado de Primeira Instancia número 2 de Vigo, fai saber que en virtude do acordado nos autos de referencia, por medio do presente edicto se lle notifica ao demandado, Pedro Fernando Batista Mirelhes, a sentenza ditada no presente procedemento, cuxo encabezamento e decisión son do teor literal seguinte:</p>
    <p>«Sentenza.</p>
    <p>En Vigo o 23 de outubro de 2017.</p>
    <p>Vistos por min, Mª Belén Martínez Pato, maxistrada xuíza do Xulgado de Primeira Instancia número 2 desta cidade e o seu partido xudicial, os autos de xuízo verbal 813/2016, promovidos pola entidade Gag Internacional, S.L. representada polo procurador dos tribunais José Fernández González e asistida pola letrada Lucía Martínez Cerezo, contra Pedro Fernando Batista Mirelhes, en rebeldía procesual, autos dos que resultan os seguintes.</p>
    <p>Decido.</p>
    <p>Que debo estimar e estimo integramente a demanda interposta pola entidade Gag Internacional, S.L., representada polo procurador dos tribunais José Fernández González, contra Pedro Fernando Batista Mirelhes, en rebeldía procesual e, en consecuencia, condeno o citado demandado a satisfacer á demandante a cantidade de catro mil seiscentos setenta e tres euros con setenta e un céntimos (4.673,71 euros), máis os xuros legais e as custas procesuais.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Notifíqueselles esta resolución ás partes e fágaselles saber que non é firme e fronte a ela cabe interpoñer no prazo de vinte días recurso de apelación perante este xulgado do cal coñecerá, se é o caso, a Audiencia Provincial de Pontevedra.</p>
    <p>Así o pronuncio, mando e asino por esta miña sentenza, xulgando definitivamente nesta instancia».</p>
    <p>Vigo, 28 de novembro de 2017</p>
    <footer><p>A letrada da Administración de xustiza</p></footer>

