---
date: '2018-03-27'
id: G1171-190318-0001
page: 17771
number: 61
agency: Centro Universitario da Defensa - Escola Naval Militar de Marín
section: VI. Anuncios. c) Outros anuncios.
title: >-
  ANUNCIO do 19 de marzo de 2018 polo que se dá publicidade da resolución da
  mesma data pola que se convoca concurso público para a contratación de persoal
  docente (CPD12).
range: Anuncio
url: >-
  https://www.xunta.gal/dog/Publicados/2018/20180327/AnuncioG1171-190318-0001_gl.html
---
<p>A dirección do Centro Universitario da Defensa (en diante, CUD) na Escola Naval Militar de Marín (en diante, ENM), no uso das súas competencias, recibida autorización do Ministerio de Facenda e Función Pública (escrito do 15 de marzo de 2017), resolve anunciar a convocatoria de concurso público, polo procedemento de urxencia, para cubrir as necesidades docentes existentes mediante a contratación en réxime laboral de persoal docente para as seguintes categorías:</p>
    <table>
     <tbody>
      <tr>
       <td>Categoría de profesor</td>
       <td>Número de prazas</td>
      </tr>
      <tr>
       <td>Axudante doutor</td>
       <td>2</td>
      </tr>
     </tbody>
    </table>
    <p>Este concurso rexerase polo disposto na Lei orgánica 6/2001, do 21 de decembro, de universidades (LOU), modificada pola Lei orgánica 4/2007, do 12 de abril, así como polo Real decreto 898/1985, do 30 de abril, sobre réxime do profesorado universitario; a Lei 39/2015, do 1 de outubro, do procedemento administrativo común das administracións públicas (en diante, Lei 39/2015); a Lei 40/2015, do 1 de outubro, de Réxime xurídico do sector público (en diante, Lei 40/2015), e pola normativa reguladora do procedemento para a provisión de prazas de persoal docente e investigador do CUD na ENM, aprobada na reunión do Padroado do 8 de marzo de 2010.</p>
    <p>A información completa (bases da convocatoria, modelo de solicitude, etc.), pódese consultar no taboleiro de anuncios do Centro Universitario da Defensa na Escola Naval Militar (praza de España, s/n, 36920 Marín, Pontevedra) así como na páxina web do Centro Universitario da Defensa (http://cud.uvigo.es-Persoal-Persoal docente e investigador (PDI)-Concursos de Profesorado-Décimo segundo concurso de persoal docente contratado (código CPD12).</p>
    <p>O prazo de presentación de solicitudes é de dez días naturais contados a partir do día seguinte ao da publicación deste anuncio no Diario Oficial de Galicia e estas deberanse dirixiar ao director do Centro Universitario da Defensa no modelo oficial, obrigatoriamente acompañadas dos documentos acreditativos previstos na convocatoria.</p>
    <p>Marín, 19 de marzo de 2018</p>
    <footer><p>José María Pousada Carballo<br>Director do Centro Universitario<br>da Defensa-Escola Naval Militar de Marín</p></footer>

