---
date: '2018-03-27'
id: G2410-070318-0001
page: 17712
number: 61
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 639/2016).
range: Edicto
url: >-
  https://www.xunta.gal/dog/Publicados/2018/20180327/AnuncioG2410-070318-0001_gl.html
---
<p>Procedemento ordinario 639/2016</p>
    <p>Demandante: Patricia Moure Rosende</p>
    <p>Avogada: María Luisa Pasin Mato</p>
    <p>Demandados: Masalo 10, S.L., Fogasa</p>
    <p>Avogados: (…), letrado de Fogasa</p>
    <p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que por resolución ditada no día da data no proceso seguido por instancia de Patricia Moure Rosende contra Masalo 10, S.L., Fogasa, en reclamación por ordinario, rexistrado co procedemento ordinario 639/2016 se acordou, en cumprimento do que dispón o artigo 59 da LXS, citar a Masalo 10, S.L., en ignorado paradoiro, co fin de que compareza o día 22 de maio de 2018 ás 10.45 horas, na planta baixa, sala 1, Edificio Rúa Berlín, para a realización dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada, a quen se lle fan os seguintes apercibimentos legais:</p>
    <p>1º. A non comparecencia do demandado, debidamente citado, non impedirá a realización dos actos de conciliación e, de ser o caso, xuízo, que continuará sen necesidade de declarar a súa rebeldía (artigo 83.3 da LXS).</p>
    <p>2º. Fáiselle saber que a parte demandante indicou que acudirá ao acto do xuízo con avogado para a súa defensa e/ou representación, o que se lle comunica para os efectos oportunos.</p>
    <p>3º. Debe asistir ao xuízo con todos os medios de proba de que intente valerse (artigo 82.3 da LXS) e, no caso de que se admita a proba de interrogatorio, solicitada pola outra parte, deberá comparecer e contestar o interrogatorio ou, no caso contrario, poderán considerase recoñecidos como certos na sentenza os feitos a que se refiren as preguntas, sempre que o interrogado tiver intervido neles persoalmente e a súa fixación como certos lle resulte prexudicial en todo ou en parte.</p>
    <p>Conforme dispón o artigo 91.3 da LXS, o interrogatorio das persoas xurídicas practicarase con quen legalmente as represente e teña facultades para responder a tal interrogatorio.</p>
    <p>Se o representante en xuízo non tivese intervido nos feitos deberá achegar a xuízo A persoa coñecedora directa destes. Con tal fin, a parte interesada poderá propor a persoa que se deba someter ao interrogatorio xustificando debidamente a necesidade de tal interrogatorio persoal.</p>
    <p>Poderán así mesmo solicitar, polo menos con cinco días de antelación á data do xuízo, aquelas probas que se teñan que practicar nel e requiran dilixencias de citación ou requirimento (artigo 90.3 da LXS).</p>
    <p>4º. Advírteselle que a parte demandante solicitou como probas:</p>
    <p>Despois de solicitarse o interrogatorio de parte e ao ser a mesma persoa xurídica, deben facerse as advertencias que se conteñen no artigo 91.3 e 5 da LXS. Conforme dispón o dito precepto, o interrogatorio das persoas xurídicas privadas practicarase con quen legalmente as represente e teña facultades para responder a tal interrogatorio. Se o representante en xuízo non tivese intervido nos feitos, deberá achegar a xuízo a persoa coñecedora directa deles. Con tal fin a parte interesada poderá propor a persoa que deba someterse ao interrogatorio xustificando debidamente a necesidade do dito interrogatorio persoal.</p>
    <p>A declaración das persoas que actuasen nos feitos litixiosos en nome do empresario, cando sexa persoa xurídica privada, baixo a responsabilidade deste, como administradores, xerentes ou directivos, soamente se poderá acordar dentro do interrogatorio da parte por cuxa conta tivesen actuado e en calidade de coñecedores persoais dos feitos, en substitución ou como complemento do interrogatorio do representante legal, salvo que, en función da natureza da súa intervención nos feitos e posición dentro da estrutura empresarial, por non prestar xa servizos na empresa ou para evitar indefensión, o xuíz ou tribunal acorde a súa declaración como testemuñas.</p>
    <p>O seu interrogatorio como demandado.</p>
    <p>Para tal efecto indícaselle que, se non comparece, se poderán ter por certos os feitos da demanda en que tivese intervido persoalmente e lle resultaren en todo ou en parte prexudiciais (artigo 91.2 da LXS).</p>
    <p>A achega ao acto do xuízo dos seguintes documentos:</p>
    <p>Os indicados pola parte demandante no seu escrito de demanda, cuxa copia se encontra á súa disposición na oficina xudicial.</p>
    <p>Advírteselle que, se os citados documentos non se achegan ao xuízo sen mediar causa xustificada, poderán estimarse probadas as alegacións da parte contraria en relación coa proba acordada (artigo 94.2 da LXS).</p>
    <p>5º. Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida estar este representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que lle sirva de citación a Masalo 10, S.L., expídese a presente cédula para a súa publicación no Diario Oficial de Galicia e a súa colocación no taboleiro de anuncios.</p>
    <p>Santiago de Compostela, 7 de marzo de 2018</p>
    <footer><p>A letrada da Administración de xustiza</p></footer>

