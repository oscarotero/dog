---
date: '2018-06-05'
id: G0192-280518-0001
page: 27542
number: 106
agency: Instituto de Estudos do Territorio
section: III. Outras disposicións.
title: >-
  RESOLUCIÓN do 2 de maio de 2018 pola que se dá publicidade aos convenios
  subscritos por este organismo autónomo no primeiro cuadrimestre do ano 2018.
range: Resolución
url: >-
  https://www.xunta.gal/dog/Publicados/2018/20180605/AnuncioG0192-280518-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (<em>Diario Oficial de Galicia</em> núm. 30, do 15 de febreiro), impón a cada consellería ou entidade da Xunta de Galicia a obriga de remitir para a súa publicación no <em>Diario Oficial de Galicia</em> unha relación dos convenios subscritos referida ao cuadrimestre anterior.</p>
    <p>En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Artigo único. Darlle publicidade á relación dos convenios subscritos polo Instituto de Estudos do Territorio no primeiro cuadrimestre do ano 2018, que se incorpora como anexo a esta resolución.</p>
    <p>Santiago de Compostela, 2 de maio de 2018</p>
    <footer><p>Inés Santé Riveira<br>Directora do Instituto de Estudos do Territorio</p></footer>
    <h2>ANEXO</h2>
    <table>
     <thead>
      <tr>
       <td>Convenio</td>
       <td>Obxecto do convenio</td>
       <td>Achega económica do IET</td>
       <td>Data de 
        sinatura</td>
      </tr>
     </thead>
     <tbody>
      <tr>
       <td>Convenio de cooperación educativa entre o Instituto de Estudos do Territorio e a Universidade da Coruña para a realización de prácticas académicas externas curriculares dos estudantes da Facultade de Socioloxía da UDC.</td>
       <td>Regular un programa de prácticas académicas externas entre a UDC, a través do grupo de investigación Grupo de Estudos Territoriais da súa Facultade de Socioloxía, e o IET, posibilitando aos estudantes da titulación do grao en Socioloxía da Universidade da Coruña a realización do prácticum correspondente ao plan de estudos deste grao, dentro dos programas de cooperación educativa promovidos polo IET</td>
       <td>Sen achega económica</td>
       <td>8.1.2018</td>
      </tr>
      <tr>
       <td>Convenio de colaboración entre a Asociación de Desenvolvemento Rural Mariñas-Betanzos, a Comunidade de Montes Veciñais en Man Común Xalo, a Universidade de Santiago de Compostela, o Instituto Galego de Calidade Alimentaria e o Instituto de Estudos do Territorio para a execución do proxecto do grupo operativo de innovación Deseño dunha metodoloxía para a ordenación e xestión de montes veciñais, considerando os servizos ecosistémicos producidos.</td>
       <td>Desenvolver o proxecto de innovación Deseño dunha metodoloxía para a ordenación e xestión de montes veciñais, considerando os servizos ecosistémicos producidos, isto é, deseñar unha metodoloxía que axude a planificar e xestionar os usos e aproveitamentos dos terreos forestais en áreas de elevado valor ambiental-cultural (espazos naturais protexidos, Rede Natura, Reservas de Biosfera, etc.) cunha perspectiva multifuncional, tendo en conta tanto o obxectivo perseguido para a área forestal (produción, conservación, intermedia) como as limitacións derivadas das normativas vencelladas coa protección da paisaxe, o patrimonio natural, o patrimonio cultural, a prevención de incendios forestais e a loita fronte ao cambio climático.</td>
       <td>Sen achega económica</td>
       <td>1.3.2018</td>
      </tr>
      <tr>
       <td>Convenio de colaboración entre o Instituto de Estudos do Territorio da Consellería de Medio Ambiente e Ordenación do Territorio, a Federación Galega de Municipios e Provincias, os concellos de Cambre, Carballo, Oleiros, Lugo e Sanxenxo para a obtención de imaxes aéreas de alta resolución xeorreferenciadas.</td>
       <td>Regular o réxime de colaboración entre as partes subscriptoras para os efectos de conseguir a realización de imaxes aéreas de alta resolución xeorreferenciadas de conformidade coas actuacións previstas no desenvolvemento do Plan nacional de ortofotografía aérea (PNOA 10) para Galicia.</td>
       <td>50.000 €</td>
       <td>10.4.2018</td>
      </tr>
      <tr>
       <td>Protocolo de colaboración entre o organismo autónomo Instituto de Estudos do Territorio e a Fundación Eduardo Pondal para o desenvolvemento de actividades relacionadas coa protección, xestión e ordenación da paisaxe.</td>
       <td>Definir o marco xeral de colaboración entre o organismo autónomo Instituto de Estudos do Territorio e a Fundación Eduardo Pondal para o desenvolvemento conxunto de actividades relacionadas coa investigación e divulgación en materia de paisaxe, en especial no referente ao territorio pondaliano, dando así continuidade á colaboración precedente.</td>
       <td>Sen achega económica</td>
       <td>19.4.2018</td>
      </tr>
      <tr>
       <td>Protocolo xeral de actuación entre o organismo autónomo Instituto de Estudos do Territorio e a Federación Galega de Municipios e Provincias para o desenvolvemento dos pactos pola paisaxe.</td>
       <td>Definir o marco xeral de colaboración entre o organismo autónomo Instituto de Estudos do Territorio e a Fegamp para a futura celebración de pactos pola paisaxe, definidos no artigo 14 da Lei 7/2008, do 7 de xullo, de protección da paisaxe de Galicia, como instrumentos de concertación entre as administracións públicas, as entidades locais e outros axentes económicos e sociais dun determinado territorio que, de xeito voluntario, desexen promover accións de protección e mellora das paisaxes e da calidade de vida dos cidadáns no marco do desenvolvemento sustentable.</td>
       <td>Sen achega económica</td>
       <td>25.4.2018</td>
      </tr>
     </tbody>
    </table>

