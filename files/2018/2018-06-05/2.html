---
date: '2018-06-05'
id: G0244-040618-0007
page: 27419
number: 106
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  CORRECCIÓN DE ERROS. Decreto 55/2018, do 31 de maio, de medidas urxentes de
  axuda para a reparación de danos causados pola explosión de material
  pirotécnico producida en Tui o 23 de maio de 2018.
range: Corrección de decreto
url: >-
  https://www.xunta.gal/dog/Publicados/2018/20180605/AnuncioG0244-040618-0007_gl.html
---
<p>Advertidos erros no devandito decreto, publicado no DOG nº 104, do 1 de xuño de 2018, cómpre facer as seguintes correccións:</p>
    <p>– Na páxina 26952, nos parágrafos segundo e terceiro do número 1 do artigo 7,</p>
    <p>Onde di:</p>
    <p>«Para o caso de que os danos ocasionados determinen a ruína da vivenda, a axuda concederase polo importe do 100 % do valor de reposición, sen que en ningún caso o importe da dita axuda, en conxunto con outras axudas ou sistemas de cobertura de danos, poida superar o límite do 75 % do prezo de venda dunha vivenda protexida de réxime xeral na mesma localidade.</p>
    <p>Nos casos de rehabilitación ou reparación do inmoble danado, a axuda concederase polo importe correspondente ata cubrir como máximo o 100 % do valor de rehabilitación ou reparación, sen que en ningún caso o importe da dita axuda, en conxunto con outras axudas ou sistemas de cobertura de danos, poida superar o límite do 75 % do prezo de venda dunha vivenda protexida de réxime xeral na mesma localidade.»,</p>
    <p>Debe dicir:</p>
    <p>«Para o caso de que os danos ocasionados determinen a ruína da vivenda, a axuda concederase polo importe do 100 % do valor de reposición, sen que en ningún caso o importe da dita axuda poida superar o límite do 75 % do prezo de venda dunha vivenda protexida de réxime xeral na mesma localidade.</p>
    <p>Nos casos de rehabilitación ou reparación do inmoble danado, a axuda concederase polo importe correspondente ata cubrir como máximo o 100 % do valor de rehabilitación ou reparación, sen que en ningún caso o importe da dita axuda poida superar o límite do 75 % do prezo de venda dunha vivenda protexida de réxime xeral na mesma localidade.».</p>
    <p>– Na páxina 26952, no parágrafo segundo do número 2 do artigo 7,</p>
    <p>Onde di: </p>
    <p>«Para o caso de que os danos ocasionados determinen a ruína da vivenda, a axuda concederase polo importe do 40 % do valor de reposición, sen que en ningún caso o importe da dita axuda, en conxunto con outras axudas ou sistemas de cobertura de danos, poida superar o límite do 40 % do 75 % do prezo de venda dunha vivenda protexida de réxime xeral na mesma localidade.»,</p>
    <p>Debe dicir:</p>
    <p>«Para o caso de que os danos ocasionados determinen a ruína da vivenda, a axuda concederase polo importe do 40 % do valor de reposición, sen que en ningún caso o importe da dita axuda poida superar o límite do 40 % do 75 % do prezo de venda dunha vivenda protexida de réxime xeral na mesma localidade.».</p>

