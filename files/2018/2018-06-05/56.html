---
date: '2018-06-05'
id: C141-280518-0002
page: 27685
number: 106
agency: Portos de Galicia
section: VI. Anuncios. a) Administración autonómica.
title: >-
  ACORDO do 28 de maio de 2018 polo que se somete a información pública o
  anteproxecto Instalacións náutico-deportivas no porto de Rianxo e o seu estudo
  de impacto ambiental presentados polo Club Náutico de Rianxo na tramitación da
  concesión de construción e explotación dunhas instalacións náutico-deportivas
  no porto de Rianxo.
range: Acordo
url: >-
  https://www.xunta.gal/dog/Publicados/2018/20180605/AnuncioC141-280518-0002_gl.html
---
<p>O día 21 de decembro de 2016 o presidente de Portos de Galicia, con base no Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, acordou iniciar o trámite da concesión administrativa no dominio público portuario do porto de Rianxo con destino á construción e explotación dunhas instalacións náutico-deportivas, segundo a documentación presentada polo Club Náutico de Rianxo.</p>
    <p>Durante a trámitación da concesión, o día 3 de maio de 2017 a Dirección Xeral de Calidade Ambiental e Cambio Climático resolveu formular o informe de impacto ambiental en relación co proxecto Instalacións náutico-deportivas do porto de Rianxo. O dito informe de impacto ambiental determinou que o proxecto debía someterse a unha avaliación de impacto ambiental ordinaria.</p>
    <p>En cumprimento do disposto no artigo 36 da Lei 21/2013, do 9 de decembro, de avaliación ambiental, Portos de Galicia como órgano competente para autorizar o proxecto fai público o proxecto e o seu estudo de impacto ambiental para que as persoas e entidades interesadas poidan examinar o expediente e presentar por escrito as alegacións que consideren oportunas nos servizos centrais de Portos de Galicia, oficinas sitas na praza Europa, 5 A, 6º, polígono das Fontiñas, 15707 Santiago de Compostela, no prazo de trinta (30) días, contados a partir do seguinte ao de publicación do presente anuncio no <em>Diario Oficial de Galicia.</em></p>
    <p>Santiago de Compostela, 28 de maio de 2018</p>
    <footer><p>José Juan Durán Hermida<br>Presidente de Portos de Galicia</p></footer>

