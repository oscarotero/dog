---
date: '2018-06-05'
id: G0244-280518-0001
page: 27421
number: 106
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 23 de maio de 2018 pola que se modifica a distribución entre créditos
  orzamentarios da Orde do 18 de decembro de 2017 pola que se aproban as bases
  reguladoras da concesión de subvencións, en réxime de concorrencia
  competitiva, para a execución de proxectos de cooperación para o
  desenvolvemento no exterior promovidos polos axentes de cooperación e se
  procede á súa convocatoria.
range: Orde
url: >-
  https://www.xunta.gal/dog/Publicados/2018/20180605/AnuncioG0244-280518-0001_gl.html
---
<p>A Orde do 18 de decembro de 2017 aproba as bases reguladoras da concesión de subvencións, en réxime de concorrencia competitiva, para a execución de proxectos de cooperación para o desenvolvemento no exterior promovidos polos axentes de cooperación e procede á súa convocatoria.</p>
    <p>O artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, regula a modificación da distribución entre créditos orzamentarios nas subvencións convocadas e establece que, ademais das modificacións que procedan no expediente de gasto, se publicarán nos mesmos medios que a convocatoria.</p>
    <p>O artigo único no punto 2 da citada Orde do 18 de decembro de 2017 prevé a dotación máxima da convocatoria para os anos 2018 e 2019, e a distribución do crédito segundo a tipoloxía de beneficiario e a súa consignación nas correspondentes aplicacións orzamentarias. Así mesmo, no punto 3 do mencionado artigo dispón que, resultando elixibles tanto os gastos de investimento como os gastos correntes para poder executar proxectos de cooperación ao desenvolvemento no exterior, cómpre situar créditos no capítulo IV e no capítulo VII ao non ser posible coñecer de antemán os importes totais que se van conceder con cargo a cada capítulo.</p>
    <p>Por este motivo, as cantidades inicialmente asignadas a cada aplicación orzamentaria do capítulo IV e do capítulo VII por cada liña de subvención teñen carácter estimativo. A súa determinación definitiva será a que resulte das resolucións de concesión que se diten ao abeiro desta orde, que deberán recoller os importes parciais das subvencións concedidas, clasificados de acordo co orzamento achegado por cada entidade como parte do proxecto que fundamenta a resolución de concesión. </p>
    <p>Unha vez rematado o prazo de presentación de solicitudes fixado no artigo 3 da Orde do 18 de decembro de 2017, a Comisión de Avaliación, establecida no artigo 12 da orde de convocatoria, examinou as solicitudes presentadas ao abeiro da citada orde, tanto para proxectos de cooperación para o desenvolvemento no exterior promovidos polas ONGD como para proxectos de cooperación para o desenvolvemento no exterior promovidos polos outros axentes de cooperación, e valorou os proxectos, tendo en conta os criterios establecidos nas bases da convocatoria. A proposta da Comisión determina que co fin de optimizar os recursos dispoñibles para esta convocatoria, baixo a perspectiva da eficiencia na asignación dos recursos públicos, e poder atender o maior número de proxectos que cumpren os requisitos exixidos na mencionada convocatoria, e dado que, polas características dos proxectos presentados con gastos de investimento e/ou de funcionamento, as actuacións que se deben executar exixen a adecuación das cantidades asignadas inicialmente a cada aplicación orzamentaria. </p>
    <p>Os incrementos nas dotacións da aplicación orzamentaria 05.26.331A.490.0 para o ano 2018 e 2019 foron autorizados pola Dirección Xeral de Planificación e Orzamentos e polo Consello da Xunta de Galicia na súa reunión do día 9 de maio de 2018 respectivamente.</p>
    <p>Tendo en conta o anterior,</p>
    <h2>RESOLVO:</h2>
    <p>Artigo único</p>
    <p>Modifícase a distribución entre créditos orzamentarios da Orde do 18 de decembro de 2017 pola que se aproban as bases reguladoras da concesión de subvencións, en réxime de concorrencia competitiva, para a execución de proxectos de cooperación para o desenvolvemento no exterior promovidos polos axentes de cooperación e se procede á súa convocatoria, nos seguintes termos: </p>
    <table>
     <tbody>
      <tr>
       <td>Aplicación orzamentaria inicial</td>
       <td>Anualidade</td>
       <td>Crédito inicial</td>
       <td>Redistribución</td>
       <td>Crédito definitivo</td>
      </tr>
      <tr>
       <td>05.26.331A.490.0</td>
       <td>2018</td>
       <td>975.000,00</td>
       <td>+ 97.146,36</td>
       <td>1.072.146,36</td>
      </tr>
      <tr>
       <td>05.26.331A.790.0</td>
       <td>2018</td>
       <td>330.000,00</td>
       <td>- 97.146,36</td>
       <td>227.131,04</td>
      </tr>
      <tr>
       <td>05.26.331A.490.0</td>
       <td>2019</td>
       <td>1.462.500,00</td>
       <td>+ 207.274,19</td>
       <td>1.669.774,19</td>
      </tr>
      <tr>
       <td>05.26.331A.790.0</td>
       <td>2019</td>
       <td>495.000,00</td>
       <td>- 207.274,19</td>
       <td>279.141,91</td>
      </tr>
     </tbody>
    </table>
    <p>Santiago de Compostela, 23 de maio de 2018 </p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

