---
date: '2018-11-20'
id: L131-141118-0002
page: 49685
number: 221
agency: Concello de Culleredo
section: VI. Anuncios. b) Administración local.
title: >-
  ANUNCIO sobre a aprobación definitiva do Plan especial de equipamento en solo
  rústico do Sporting Club Casino.
range: Anuncio
url: >-
  https://www.xunta.gal/dog/Publicados/2018/20181120/AnuncioL131-141118-0002_gl.html
---
<p>O Pleno da Corporación, na súa sesión ordinaria que tivo lugar o 25 de outubro de 2018 adoptou, entre outros, o seguinte acordo:</p>
    <p>Primeiro. Aprobar definitivamente o Plan especial de equipamento en solo rústico Sporting Club Casino que asinaron dixitalmente o 3 de setembro de 2018 os arquitectos Antonio Ferreiro Novo e José Manuel Varela Castro.</p>
    <p>Segundo. Notificarlles este acordo de aprobación definitiva individualmente aos titulares catastrais dos terreos afectados, aos cales se lles notificara a súa aprobación inicial.</p>
    <p>Terceiro. Publicar este acordo de aprobación definitiva do Plan especial, no prazo dun mes desde a súa adopción, no <em>Diario Oficial de Galicia</em> e o documento que conteña a normativa e as ordenanzas no <em>Boletín Oficial</em> da Coruña.</p>
    <p>Cuarto. Despois de que se realicen as publicacións que se sinalan no punto anterior, inscribir o Plan especial no Rexistro de Planeamento Urbanístico de Galicia, de conformidade co disposto no artigo 88 da Lei 2/2016, do 10 de febreiro, do solo de Galicia.</p>
    <p>Contra este acordo de aprobación definitiva poderase interpoñer recurso contencioso-administrativo, segundo o que dispón o artigo 84.1 da Lei 2/2016, do 10 de febreiro, do solo de Galicia.</p>
    <p>Culleredo, 12 de novembro de 2018</p>
    <footer><p>O alcalde<br>P.D. (Resolución do 10.11.2017, BOP número 218, do 16 de novembro)<br>Diego Antonio Taibo Monelos<br>Concelleiro delegado de Urbanismo</p></footer>

