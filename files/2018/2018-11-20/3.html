---
date: '2018-11-20'
id: G0424-141118-0005
page: 49600
number: 221
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 13 de novembro de 2018, da Secretaría Xeral de Emprego, pola que
  se publica a modificación orzamentaria da Orde do 22 de decembro de 2017 pola
  que se establecen as bases reguladoras do Programa de incentivos á
  contratación na empresa ordinaria, e se procede a súa convocatoria para o ano
  2018.
range: Resolución
url: >-
  https://www.xunta.gal/dog/Publicados/2018/20181120/AnuncioG0424-141118-0005_gl.html
---
<p>A Consellería de Economía, Emprego e Industria publicou a Orde do 22 de decembro de 2017 pola que se establecen as bases reguladoras do Programa de incentivos á contratación na empresa ordinaria e se procede a súa convocatoria para o ano 2018 (Diario Oficial de Galicia nº 24, do 2 de febreiro).</p>
    <p>A concesión das subvencións previstas está suxeita á existencia de crédito orzamentario e realizarase con cargo ás seguintes aplicacións orzamentarias:</p>
    <p>Para os incentivos á contratación das persoas con discapacidade na empresa ordinaria e en situación de risco de exclusion social a aplicación orzamentaria 09.40.322C 470.9, código de proxecto 2016 00309, cun crédito de 1.172.789 euros, e 09.40.322C.481.9, código de proxecto 2016 00309 cun crédito de 50.000 euros. </p>
    <p>Para os incentivos á contratación de persoas desempregadas de longa duración a aplicación orzamentaria 09.40.322C.470.4, código de proxecto 2016 00316, cun crédito de 3.000.000 euros. </p>
    <p>Unha vez finalizado, na data do 15 de outubro de 2018, o prazo de presentación de solicitudes ao abeiro desta orde, xorde a necesidade de orzamento para atender o colectivo de persoas con discapacidade e en risco de exclusión social, aplicación orzamentaria 09.40.322C 470.9, código de proxecto 2016 00309, mentras que existe remanente unha vez atendidos os expedientes de solicitude de incentivos de parados de longa duración, 09.40.322C.470.4, código de proxecto 2016 00316. Estes remanentes incrementan en 400.000 euros a aplicación 09.40.322C 470.9, código de proxecto 2016 00309, por ser esta aplicación a que ten un maior número de solicitudes.</p>
    <p>Estas modificacións non afectan o prazo establecido na referida orde para a presentación de solicitudes.</p>
    <p>Santiago de Compostela, 13 de novembro de 2018 </p>
    <footer><p>Covadonga Toca Carús<br>Secretaria xeral de Emprego</p></footer>

