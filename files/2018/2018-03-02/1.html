---
date: '2018-03-02'
id: G0244-260218-0002
page: 12418
number: 44
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. b) Nomeamentos.
title: >-
  ORDE do 21 febreiro de 2018 pola que se dispón o cesamento e o nomeamento de
  vogais do Consello Galego de Cooperación para o Desenvolvemento en
  representación dos axentes de cooperación.
range: Orde
url: >-
  https://www.xunta.gal/dog/Publicados/2018/20180302/AnuncioG0244-260218-0002_gl.html
---
<p>Segundo sinala o artigo 13 do Decreto 29/2017, do 9 de marzo, de cooperación para o desenvolvemento, de acordo co previsto polo artigo 22 da Lei 3/2003, do 19 de xuño, o Consello Galego de Cooperación para o Desenvolvemento (en diante, Congacode) é o órgano de consulta e participación da sociedade galega en materia de cooperación para o desenvolvemento e estará adscrito ao departamento competente nesa materia. </p>
    <p>O punto primeiro do artigo 15 do Decreto 29/2017, do 9 de marzo, de cooperación para o desenvolvemento, regula a composición do Consello Galego de Cooperación para o Desenvolvemento (Congacode). </p>
    <p>O punto terceiro do dito artigo 15 sinala que as persoas vogais do Congacode, excepto a persoa titular da vicepresidencia e as persoas representantes das consellerías da Administración xeral da Xunta de Galicia, serán nomeadas e cesadas pola persoa titular da consellería competente en materia de cooperación para o desenvolvemento, por proposta das entidades con representación nel, mediante orde publicada no <em>Diario Oficial de Galicia</em>, e desempeñarán os seus cargos por un período de catro anos.</p>
    <p>Por tanto, vista a proposta de nomeamento formulada polos órganos de goberno dos distintos axentes de cooperación con representación no Congacode e o Acordo do pleno do dito órgano do 19 de decembro de 2017, segundo o disposto no número 3 do artigo 15 do Decreto 29/2017, do 9 de marzo, de cooperación para o desenvolvemento,</p>
    <p class="dog-titulo">DISPOÑO:</p>
    <p>Artigo único</p>
    <p>1. Cesar como vogais, titular e suplente, do Consello Galego de Cooperación para o Desenvolvemento en representación das universidades galegas, agradecéndolles os servizos prestados, as seguintes persoas:</p>
    <p>Manuel Fernández Iglesias.</p>
    <p>Natalia Álvarez Lata.</p>
    <p>2. Nomear como vogais do Consello Galego de Cooperación para o Desenvolvemento en representación das entidades inscritas na sección D do Rexistro Galego de Axentes de Cooperación:</p>
    <p>Titular: Débora Navarro García (Fundación Galicia Innova).</p>
    <p>Suplente: Cristina Calvo Alamillo (Fundación Mujeres).</p>
    <p>3. Nomear como vogais do Consello Galego de Cooperación para o Desenvolvemento en representación daquelas organizacións non gobernamentais que traballen no eido social e/ou con persoas migrantes ou refuxiadas e outros colectivos afíns ao traballo en cooperación, educación ou acción humanitaria:</p>
    <p>Titular: Juan Redondo Abelenda (Cruz Vermella).</p>
    <p>Suplente: Joaquín Varela Rivera (Cruz Vermella).</p>
    <p>4. Nomear como vogais do Consello Galego de Cooperación para o Desenvolvemento en representación das universidades galegas:</p>
    <p>Titular: Pilar García de la Torre, vicerreitora de Internacionalización e Cooperación da Universidade da Coruña.</p>
    <p>Suplente: Almudena Hospido Quintana, vicerreitora de Internacionalización da Universidade de Santiago de Compostela.</p>
    <p>5. Nomear como vogais expertos independentes:</p>
    <p>Silvana Longueira Matos.</p>
    <p>Emilio Manuel Martínez Rivas.</p>
    <p>Carlos Teijo García.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 21 de febreiro de 2018</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións<br>Públicas e Xustiza</p></footer>

