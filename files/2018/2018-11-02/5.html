---
date: '2018-11-02'
id: G1311-251018-0001
page: 47825
number: 209
agency: Consello Consultivo de Galicia
section: III. Outras disposicións.
title: RESOLUCIÓN do 10 de outubro de 2018 de delegación de competencias.
range: Resolución
url: >-
  https://www.xunta.gal/dog/Publicados/2018/20181102/AnuncioG1311-251018-0001_gl.html
---
<p>O Consello Consultivo de Galicia, creado pola Lei 9/1995, do 10 de novembro, e regulado na actualidade pola Lei 3/2014, do 24 de abril, é o supremo órgano consultivo da Xunta de Galicia e das administracións públicas da Comunidade Autónoma de Galicia, e actúa con independencia respecto de calquera órgano e, en garantía dela, goza de autonomía orgánica e funcional, non estando os seus membros ligados por ningún mandato imperativo.</p>
    <p>Co obxecto de acadar unha axeitada axilización na xestión económica e na tramitación dos expedientes administrativos que dela se derivan, considérase oportuno delegar na persoa titular da Secretaría Xeral, sen mingua da necesaria garantía xurídica, funcións atribuídas regulamentariamente á Presidencia.</p>
    <p>Na súa virtude, e facendo uso das facultades que lle atribúe a Lei 3/2014, do 24 de abril, do Consello Consultivo de Galicia e no Decreto 91/2015, do 18 de xuño, aproba o Regulamento de organización e funcionamento do Consello Consultivo de Galicia, e segundo o establecido no artigo 9 da Lei 40/2015, do 1 de outubro, de réxime xurídico do sector público, e demais disposicións de xeral aplicación,</p>
    <h2>RESOLVO:</h2>
    <p>Primeiro. Delegar na persoa titular da Secretaría Xeral do Consello Consultivo de Galicia a seguinte función de acordo co establecido no artigo 18 da Lei 3/2014, do 24 de abril, do Consello Consultivo de Galicia:</p>
    <p>– Autorización dos gastos referentes aos servizos do Consello, con suxeición á normativa orzamentaria aplicable.</p>
    <p>Santiago de Compostela, 10 de outubro de 2018</p>
    <footer><p>José Luis Costa Pillado<br>Presidente do Consello Consultivo de Galicia</p></footer>

