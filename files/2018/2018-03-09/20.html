---
date: '2018-03-09'
id: G0422-130218-0007
page: 14397
number: 49
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 5 de decembro de 2017, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Papelera de
  Brandía, S.A. para a planta de fabricación de papel e embalaxes que se
  localiza en Santiago de Compostela (expediente 2016-IPPC-M-0093).
range: Anuncio
url: >-
  https://www.xunta.gal/dog/Publicados/2018/20180309/AnuncioG0422-130218-0007_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro) regula a revisión da autorización ambiental integrada. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do dito real decreto, faise público que, por espazo de 20 días hábiles contados a partir do día seguinte ao da publicación deste anuncio no DOG, quedarán expostos os documentos titulados:</p>
    <p>– Proxecto básico para a revisión da autorización ambiental integrada da Papelera de Brandía, S.A. en Santiago de Compostela (A Coruña). Novembro 2017. Ed. 1.</p>
    <p>– Resumo non técnico. Proxecto básico para a revisión da autorización ambiental integrada da Papelera de Brandía, S.A. en Santiago de Compostela (A Coruña). Novembro 2017. Ed. 1.</p>
    <p>Calquera interesado pode consultalos e, de ser o caso, formular dentro do dito prazo as alegacións, suxestións ou observacións que considere convenientes. Os documentos estarán á disposición dos administrados, en horario de atención ao público, nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, Santiago de Compostela).</p>
    <p>Ademais, poderán consultalos na páxina web da Consellería de Medio Ambiente e Ordenación do Territorio (http://cmaot.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 5 de decembro de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <p>Expediente: 2016-IPPC-M-0093.</p>
    <p>Núm. de autorización ambiental integrada: 2006/0348_NAA/IPPC_126.</p>
    <p>Categoría actividade: 6.1.b) (instalacións industriais dedicadas á fabricación de papel e cartón cunha capacidade de produción de máis de 20 toneladas diarias).</p>
    <p>Titular: Papelera de Brandía, S.A.</p>
    <p>CIF: A15007727.</p>
    <p>Enderezo: Paseo da Amaia, 2, Vidán, 15706 Santiago de Compostela (A Coruña).</p>
    <p>Actividade principal: fabricación de papel e embalaxes.</p>
    <p>Descrición: a planta fabrica, comercializa e vende papel kraft branco/cores MG (machine-glazed) satinado a unha cara, coa posibilidade de producir un amplo rango de gramaxes e con diferentes acabados para o seu procesado, impresión ou transformación industrial.</p>
    <p>Verteduras: todas as augas residuais se conducen ata unha depuradora propia para o seu tratamento previo á vertedura ao río Sar.</p>

