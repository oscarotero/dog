---
date: '2018-06-12'
id: G0424-070618-0005
page: 28698
number: 111
agency: 'Consellería de Economía, Emprego e Industria'
section: III. Outras disposicións.
title: >-
  CORRECCIÓN DE ERROS. Orde do 2 de maio de 2018 pola que se aproban as bases
  reguladoras para a concesión de subvencións destinadas á contratación de
  persoas mozas inscritas no Sistema nacional de garantía xuvenil, a través do
  Programa de cooperación coas entidades sen ánimo de lucro, e se procede á súa
  convocatoria para o ano 2018.
range: Corrección de orde
url: >-
  https://www.xunta.gal/dog/Publicados/2018/20180612/AnuncioG0424-070618-0005_gl.html
---
<p>Advertidos erros na citada orde, publicada no <em>Diario Oficial de Galicia</em> número 92, do 15 de maio de 2018, cómpre efectuar as seguintes correccións:</p>
    <p>Na páxina 24252, no artigo 22.3, onde di:</p>
    <p>«A nova contratación deberá cumprir os requisitos exixidos na orde de convocatoria para as contratacións iniciais subvencionadas e deberá ser notificada á Secretaría Xeral de Emprego, indicando a causa da baixa, nun prazo máximo de 15 días desde a correspondente contratación. Na notificación a entidade beneficiaria deberá achegar os seguintes documentos:</p>
    <p>a) Parte de baixa na Seguridade Social da persoa substituída.</p>
    <p>b) Parte de alta na Seguridade Social e contrato de traballo na modalidade de contrato de traballo temporal coas cláusulas específicas de traballos de interese social da persoa substituta.</p>
    <p>c) Certificado de selección da persoa substituta, no modelo publicado na web http://emprego.ceei.xunta.gal/programas-de-cooperacion-yei, agás que se trate dunha candidata que quedara en lista de espera na primeira selección e cumpra no momento de formalizar a contratación os requisitos da orde de convocatoria para as contratacións subvencionadas.</p>
    <p>d) Documento de información da subvención, en que conste o xustificante de recepción da persoa traballadora.»</p>
    <p>Debe dicir: </p>
    <p>«A nova contratación deberá cumprir os requisitos exixidos na orde de convocatoria para as contratacións iniciais subvencionadas e deberá ser notificada á Secretaría Xeral de Emprego, indicando a causa da baixa, nun prazo máximo de 15 días desde a correspondente contratación. Na notificación a entidade beneficiaria deberá achegar os seguintes documentos:</p>
    <p>a) No caso de extinción de contrato, previsto no número 1, parte de baixa na Seguridade Social da persoa substituída, e no suposto de baixa temporal a que fai referencia o número 2, xustificación de duración superior a 30 días mediante o correspondente parte de baixa ou informe médico.</p>
    <p>b) Contrato de traballo, na modalidade de contrato de traballo temporal coas cláusulas específicas de traballos de interese social, formalizado e debidamente comunicado, da persoa substituta.</p>
    <p>c) Parte de alta na Seguridade Social xunto co informe de datos de cotización (IDC) da persoa substituta.</p>
    <p>d) Certificado de selección da persoa substituta, no modelo publicado na web http://emprego.ceei.xunta.gal/programas-de-cooperacion-yei, agás que se trate dunha candidata que quedara en lista de espera na primeira selección e cumpra no momento de formalizar a contratación os requisitos da orde de convocatoria para as contratacións subvencionadas.</p>
    <p>e) Documento de información da subvención polo Fondo Social Europeo, debidamente asinado pola persoa substituta.»</p>
    <p>Na páxina 24255, no artigo 24, debe engadirse unha alínea:</p>
    <p>h) Certificado de selección da persoa contratada, no modelo publicado na páxina web http://emprego.ceei.xunta.gal/programas-de-cooperacion-yei </p>
    <p>Na páxina 24258, no artigo 25, engádese unha alínea r) e, consecuentemente, as alíneas r) e s) pasan a denominarse como s) e t), respectivamente,</p>
    <p>«r) Unha vez recibidos os fondos, tanto do anticipo como do pagamento final, a entidade beneficiaria deberá remitir á Secretaría Xeral de Emprego unha certificación acreditativa da súa recepción. Para estes efectos deberá presentar os extractos bancarios xustificativos do ingresos dos respectivos importes.»</p>

