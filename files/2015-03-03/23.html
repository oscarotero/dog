---
date: '2015-03-03'
id: G2410-200215-0001
page: 8780
number: 42
agency: Xulgado do Social número 1 de Santiago de Compostela
section: V. Administración de xustiza.
title: EDICTO (35/2013).
range: Edicto
url: >-
  https://www.xunta.gal/dog/Publicados/2015/20150303/AnuncioG2410-200215-0001_gl.html
---
<p>María Teresa Vázquez Abades, secretaria do Xulgado do Social número 1 de Santiago de Compostela, hace saber que en virtude do acordado na execución de títulos xudiciais 35/2013, por instancia de José Luis Pérez Romano contra Manuel Romano Sampedro, Fondo de Garantía Salarial (Fogasa), por un principal de 64.156,22 euros, máis 6.415,62 euros provisionalmente calculados para custas e xuros, acordouse por resolución do día da data sacar a pública poxa polo prazo de vinte días o ben embargado á parte executada Manuel Romano Sampedro, que logo se indicará, e sinalar para a celebración poxa o día 23 de marzo de 2015 ás 11.00 horas, na planta primeira oficina xudicial deste xulgado, sito en rúa Berlín, s/n, polígono das Fontiñas, desta cidade de Santiago de Compostela rexéndose esta polas seguintes condicións:</p>
    <p>a) Que os licitadores a excepción do executante para tomar parte na poxa deberán presentar xustificante acreditativo de ter depositado, na conta de Depósitos e Consignacións deste órgano xudicial, número de conta IBAN ES55 0049 3569 9200 05001274 (número de expediente xudicial 1589 0000 64 0035 13) en Banco de Santander, o 5 %, do valor do terreo para os efectos de poxa, devolvéndose as cantidades, unha vez aprobado o remate, a aqueles que participen na poxa, agás ao mellor ofertante, salvo que soliciten o seu mantemento a disposición do xulgado para o caso en que o rematante non consigne o resto do prezo, debendo consignar, así mesmo, no devandito xustificante se, se é o caso, recibiu en todo ou en parte cantidades dun terceiro, identificándoo axeitadamente.</p>
    <p>b) Que poderán facerse ofertas por escrito en sobre pechado, desde o anuncio da poxa ata a súa celebración, facéndose o depósito ao que se fixo mención anteriormente, cuxos sobres serán abertos ao inicio da poxa, producindo os mesmos efectos que as que se realicen oralmente.</p>
    <p>c) O executante só poderá tomar parte na poxa cando existan licitadores, podendo mellorar as ofertas que se fixeren, sen necesidade de consignar cantidade ningunha.</p>
    <p>d) Que poderán facerse ofertas superiores ao 70 % do valor do terreo para os efectos de poxa, pero ofrecendo pagar a prazos con garantías suficientes, bancarias ou hipotecarias, do prezo do remate.</p>
    <p>e) Para o caso de que se fagan posturas que non superen polo menos o 50 % do valor de taxación ou aínda sendo inferior cubran, polo menos, a cantidade pola que se despachou execución, incluíndo a previsión para xuros e custas, resolverase sobre a aprobación do remate á vista das circunstancias do caso.</p>
    <p>f) Só a adquisición ou adxudicación practicada en favor dos executantes ou dos responsables legais solidarios ou subsidiarios poderá efectuarse en calidade de ceder a terceiro.</p>
    <p>g) A certificación rexistral e, se é o caso, a titulación do inmoble ou inmobles que se poxan estarán de manifesto na oficina xudicial.</p>
    <p>h) Entenderase que todo licitador acepta como bastante a titulación existente ou que non existan títulos.</p>
    <p>i) As cargas ou gravames anteriores, se os houber, ao crédito do demandante continuarán subsistentes e que, polo só feito de participar na poxa, o licitador os admite e queda subrogado na responsabilidade derivada daqueles, se o remate se adxudicar ao seu favor.</p>
    <p>j) Non se pode facer constar a situación posesoria do inmoble.</p>
    <p>k) O presente edicto está exposto no taboleiro de anuncios deste xulgado, no DOG, no taboleiro de anuncios do Concello de Ribeira e no taboleiro de anuncios do xulgado de Ribeira, e no portal de poxas xudiciais e electrónicas existente e dependente do Ministerio de Xustiza.</p>
    <p>O presente edicto servirá ademais de para os efectos de publicación, de notificación e citación para todos os efectos ás partes.</p>
    <p>Ben obxecto de poxa.</p>
    <p>Terreo nº 17.265, ao folio 182 do tomo 812 do arquivo de libro 205 de Ribeira, inscrita no Rexistro da Propiedade de Noia: vivenda unifamiliar composta de semisoto, planta baixa e aproveitamento baixo cuberta; superficie 297 metros cadrados-superficie construída 316,4 metros cadrados.</p>
    <p>O semisoto ocupa a superficie construída aproximada de noventa e seis metros cadrados, encóntrase a un só voo e dedícase a garaxe; a planta baixa ocupa uns cento vinte e seis metros cadrados construídos, onde ademais se desenvolven dúas terrazas, que ocupan en total uns dez metros corenta decímetros cadrados; e o aproveitamento baixo cuberta ocupa uns oitenta e catro metros cadrados útiles e destínase a rochos.</p>
    <p>As tres plantas comunícanse interiormente mediante escaleira; co resto do terreo que se une constitúe un só terreo sito no lugar de Revolta, parroquia de Castiñeiras, municipio de Ribeira, da superficie total de dúas áreas, noventa e sete centiáreas.</p>
    <p>Lindeiros: norte: Manuel Romano Rivas e Manuela Sampedro Rivas; sur: Fe Moraña Crujeiras; leste: estrada; oeste: Manuela Romano Sampedro.</p>
    <p>Cargas: a data 6 de marzo de 2014 subsistía sobre o terreo un embargo a favor da Tesouraría Xeral da Seguridade Social por importe de 361,55 euros.</p>
    <p>Referencia catastral: 15074A019007950000 KY.</p>
    <p>Valor para poxa: 177.000 euros.</p>
    <p>E en cumprimento do acordado libro o presente edicto.</p>
    <p>Santiago de Compostela, 18 de febreiro de 2015</p>
    <footer><p>A secretaria xeral</p></footer>

