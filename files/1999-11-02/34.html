---
date: '1999-11-02'
id: 1128E
page: 12
number: 211
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 7 de outubro de 1999, da Dirección Xeral de Relacións Laborais,
  pola que se fai público o depósito da acta de constitución dos estatutos da
  Asociación Clúster del Naval Gallego (Aclunaga).
range: Resolución
url: 'https://www.xunta.gal/dog/Publicados/1999/19991102/Anuncio1128E_gl.html'
---
<p>En cumprimento do disposto no artigo 4 do Real decreto 873/1977, do 22 de abril, de desenvolvemento da Lei 9/1977, do 1 de abril, e para os efectos previstos nel, faise público que no correspondente servicio desta dirección xeral foron depositados a acta de constitución e os estatutos da Asociación Clúster del Naval Gallego (Aclunaga), que ten os seguintes ámbitos:</p>
<p>Territorial: Comunidade Autónoma de Galicia.</p>
<p>Profesional: poderán pertencer á devandita asociación as empresas das que a súa facturación proceda directa ou indirectamente da industria do sector naval, e a súa actividade industrial estea integrada dentro das denominadas industrias auxiliares do sector naval, e que teñan o domicilio social na Comunidade Autónoma galega.</p>
<p>Asinan a acta de constitución: Luis Fernández Fernández como secretario da asemblea constituínte, co visto e prace do presidente da dita asemblea, José Francisco González Viñas.</p>
<p>Santiago de Compostela, 7 de outubro de 1999.</p>
<p>José María Fernández Olea</p>
<p>Director xeral de Relacións Laborais</p>

