---
date: '2016-04-06'
id: G2017-290316-0002
page: 12189
number: 65
agency: Universidade da Coruña
section: IV. Oposicións e concursos.
title: >-
  RESOLUCIÓN do 14 de marzo de 2016 pola que se nomea catedrático de
  universidade da área de coñecemento de Física Aplicada a Joaquín López Lago.
range: Resolución
url: >-
  https://www.xunta.gal/dog/Publicados/2016/20160406/AnuncioG2017-290316-0002_gl.html
---
<p>De conformidade coa proposta da comisión designada para xulgar o concurso de acceso que convocou esta universidade por Resolución do 28 de decembro de 2015<br>(BOE do 19 de xaneiro de 2016), para a provisión da praza número 15/004 de catedrático de universidade da área de coñecemento de Física Aplicada, departamento de Física desta universidade, a favor de Joaquín López Lago, con DNI número 32622193M, e unha vez que o interesado acreditara os requisitos establecidos na convocatoria.</p>
    <p>Esta reitoría, no uso das atribucións que lle confire o artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a Joaquín López Lago, catedrático de universidade da área de coñecemento de Física Aplicada, departamento de Física desta universidade.</p>
    <p>No prazo máximo de vinte días, contados desde o día seguinte ao da publicación deste nomeamento no <em>Boletín Oficial del Estado</em>, o candidato deberá tomar posesión do seu destino.</p>
    <p>Contra a presente resolución, que esgota a vía administrativa, poderase interpor recurso contencioso-administrativo no prazo de dous meses contados desde o día seguinte ao da súa publicación no <em>Boletín Oficial del Estado</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Potestativamente, poderase interpoñer recurso de reposición ante o reitor da Universidade da Coruña, no prazo dun mes contado a partir do día seguinte ao da súa publicación, sen que neste caso se poida interpoñer o recurso contencioso-administrativo antes mencionado ata que se resolva expresamente ou se producir a desestimación presunta do de reposición, ao abeiro dos artigos 116 e 117 da Lei de réxime xurídico das administracións públicas e do procedemento administrativo común.</p>
    <p>A Coruña, 14 de marzo de 2016</p>
    <footer><p>Julio E. Abalde Alonso<br>Reitor da Universidade da Coruña</p></footer>

