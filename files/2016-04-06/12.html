---
date: '2016-04-06'
id: G2175-150316-0002
page: 12193
number: 65
agency: Xulgado de Primeira Instancia número 5 de Santiago de Compostela
section: V. Administración de xustiza.
title: EDICTO (237/2015).
range: Edicto
url: >-
  https://www.xunta.gal/dog/Publicados/2016/20160406/AnuncioG2175-150316-0002_gl.html
---
<p>No procedemento de referencia ditouse a resolución do teor literal seguinte:</p>
    <p>«Sentenza.</p>
    <p>Santiago de Compostela, 13 de xullo de 2015.</p>
    <p>Vistos por M. de Luna Taboada Martínez, maxistrada xuíza do Xulgado de Primeira Instancia número 5 desta cidade, os presentes autos de xuízo verbal número 237/2015, seguidos por instancia de Mercedes Suárez Galante, Mª del Rosario Pousa Llera e Diego Suárez Pousa, representados pola procuradora Sra. Goimil Martínez, baixo a asistencia letrada do Sr. Platero López de Turiso, contra Ignacio Tabuenca Ferrer, Mª Luz Villarino Nine e José Touceda Túñez, en situación de rebeldía procesual.</p>
    <p>Resolución.</p>
    <p>Estímase integramente a demanda presentada pola procuradora Sra. Goilmil Martínez, no nome e representación invocada e, en consecuencia, declárase o dereito dos demandantes a cobrar as rendas e cantidades relativas aos recibos que por contrato debían satisfacer os demandados e condénanse solidariamente os demandados a pagar a cantidade de tres mil corenta e catro euros e corenta e sete céntimos (3.044,47 €), máis os xuros legais desde a data de reclamación extraxudicial, así como ao pagamento das custas.</p>
    <p>Notifíquese esta sentenza ás partes, facéndolles saber que contra ela cabe recurso de apelación que, se é o caso, deberá interpoñerse ante este mesmo xulgado dentro dos vinte días seguintes a aquel en que se notifique esta resolución. Para a interposición do devandito recurso é necesaria a constitución de depósito na conta de depósitos e consignacións do xulgado de acordo co establecido na disposición adicional décimo quinta da LOPX e polo importe de 50 euros, o que deberá ser acreditado á presentación do recurso.</p>
    <p>Así o acorda, manda e asina, M. de Luna Taboada Martínez, maxistrada xuíza do Xulgado de Primeira Instancia número 5 de Santiago de Compostela».</p>
    <p>E como consecuencia do ignorado paradoiro de José Ignacio Tabuenca Ferrer, expídese o presente edicto para que sirva de cédula de notificación.</p>
    <p>Santiago de Compostela, 15 de xullo de 2015</p>
    <footer><p>A secretaria xudicial</p></footer>

