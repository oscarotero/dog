---
date: '2016-02-10'
id: G0424-010216-0014
page: 4724
number: 27
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 1 de febreiro de 2016, da Xefatura Territorial de Pontevedra, pola
  que se notifica a resolución do expediente sancionador incoado por infracción
  administrativa na orde social RL 2005/0584-4.
range: Cédula
url: >-
  https://www.xunta.gal/dog/Publicados/2016/20160210/AnuncioG0424-010216-0014_gl.html
---
<p>Intentada a notificación persoal e devolta polo servizo de Correos ao resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, por esta cédula notifícaselle á empresa que se relaciona a resolución recaída no expediente sancionador correspondente.</p>
    <p>Dispón dun prazo de dez días hábiles, contados desde o seguinte ao da publicación desta cédula no Boletín Oficial del Estado, para examinar a resolución (que non pon fin á vía administrativa) nas dependencias desta xefatura territorial, no Servizo de Traballo e Economía Social, Sección de Sancións, sitas na rúa Concepción Arenal, 8, 2º andar, en Vigo (Pontevedra), das 9.00 ás 14.00 horas, de luns a venres.</p>
    <p>Fáiselle saber á interesada que pode formular recurso de alzada, perante a Secretaría Xeral de Emprego, no prazo dun mes contado desde o día seguinte ao da súa publicación, de acordo co previsto no artigo 114 e seguinte da Lei 30/1992, do 26 de novembro. Advírteselle que, de non interpoñelo no tempo e na forma que procedan, deberá aboar a multa imposta mediante a necesaria utilización do impreso que poderá solicitar na Xefatura Territorial da Consellería de Economía, Emprego e Industria, no número de conta e na entidade bancaria e prazo que nel se sinala, xa que, noutro caso, se incoará o procedemento pola vía de constrinximento ante a Consellería de Facenda.</p>
    <p>Vigo, 1 de febreiro de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Expediente: RL 2005/0584-4.</p>
    <p>Acta: 1033/2005.</p>
    <p>Empresa: Obras Nuevas Licencias y Construcciones, S.L.U.</p>
    <p>NIF: B-36476182.</p>
    <p>Enderezo: barrio da Portela, 56, Cedeira, Redondela.</p>
    <p>Materia: seguridade e saúde.</p>
    <p>Preceptos infrinxidos: artigos 4.2.d) e 19.1 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e artigo 14.2 da Lei 31/1995, do 8 de novembro, de prevención de riscos laborais, en relación co anexo IV, parte C, 3.a) e b) do Real decreto 1627/1997, do 24 de outubro, polo que se establecen disposicións mínimas de seguridade e saúde nas obras de construción.</p>
    <p>Preceptos sancionadores: artigos 12.16.f), 39.3.a), c) e d), e 40.2.b) do Real decreto lexislativo 5/2000, do 4 de agosto, polo que se aproba o texto refundido da Lei sobre infraccións e sancións na orde social.</p>
    <p>Data da resolución: 20.1.2016.</p>
    <p>Resolución: multa de 15.025,30 €.</p>

