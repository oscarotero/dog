---
date: '2016-02-10'
id: O601-040216-0001
page: 4592
number: 27
agency: Axencia para a Calidade do Sistema Universitario de Galicia
section: II. Autoridades e persoal. b) Nomeamentos.
title: >-
  RESOLUCIÓN do 11 de xaneiro de 2016 pola que se fai pública a composición da
  Comisión Galega de Informes, Avaliación, Certificación e Acreditación logo da
  renovación da metade dos seus membros consonte o disposto nos seus estatutos.
range: Resolución
url: >-
  https://www.xunta.gal/dog/Publicados/2016/20160210/AnuncioO601-040216-0001_gl.html
---
<p>O artigo 22 dos estatutos da Axencia para a Calidade do Sistema Universitario de Galicia (ACSUG) establece que a Comisión Galega de Informes, Avaliación, Certificación e Acreditación (CGIACA) estará constituída polo seu presidente ou presidenta, seis vogais elixidos polo Consello de Dirección da ACSUG, nomeados a través da presidenta ou presidente deste, de entre destacados membros da comunidade académica e científica, e pola directora ou director da ACSUG, que actuará como secretaria ou secretario desta.</p>
    <p>O punto terceiro do citado artigo 22 establece que os vogais da CGIACA serán nomeados por un período de catro anos e que se procederá cada dous anos á renovación da metade deles. Indícase, así mesmo, que ningún vogal poderá ser proposto para outro período inmediato salvo que ocupase o cargo por un período non superior a dous anos.</p>
    <p>Transcorrido o mandato de catro anos para tres dos vogais da CGIACA, procedeuse á súa renovación na reunión do Consello de Dirección da ACSUG do 17 de decembro de 2015 e ao seu nomeamento pola presidenta da ACSUG.</p>
    <p>Finalmente, disponse nos estatutos da ACSUG que a composición da CGIACA deberá publicarse no Diario Oficial de Galicia.</p>
    <p>De conformidade co exposto, faise pública a composición da CGIACA:</p>
    <p>1. Presidente:</p>
    <p>– Miguel Ángel Santos Rego, catedrático de Teoría e Historia da Educación da Universidade de Santiago de Compostela.</p>
    <p>2. Vogais:</p>
    <p>– Natalia Álvarez Lata, profesora titular de Dereito Civil da Universidade da Coruña.</p>
    <p>– María Bastida Domínguez, profesora contratada doutora de Organización de Empresas da Universidade de Santiago de Compostela.</p>
    <p>– Luis Castedo Ribas, catedrático de Teoría do Sinal e Comunicacións da Universidade da Coruña.</p>
    <p>– Jorge Domínguez Martín, catedrático de Zooloxía da Universidade de Vigo.</p>
    <p>– José Manuel González Herrán, catedrático de Literatura Española da Universidade de Santiago de Compostela.</p>
    <p>– Ana María Pita Grandal, catedrática de Dereito Financeiro e Tributario da Universidade de Vigo.</p>
    <p>3. Secretario:</p>
    <p>– José Eduardo López Pereira, director da ACSUG.</p>
    <p>Santiago de Compostela, 11 de xaneiro de 2016</p>
    <footer><p>María Patrocinio Morrondo Pelayo<br>Presidenta da Axencia para a Calidade do Sistema Universitario de Galicia</p></footer>

