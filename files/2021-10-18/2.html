---
date: '2021-10-18'
id: G0533-071021-0001
page: 50726
number: 200
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 7 de outubro de 2021, da Secretaría Xeral Técnica da Consellería
  de Infraestruturas e Mobilidade, pola que se dá publicidade da encomenda de
  xestión de carácter técnico á Axencia Galega de Infraestruturas para a
  elaboración dos proxectos referidos a actuacións de fomento da mobilidade
  sustentable en contornas urbanas e metropolitanas mediante medidas que
  favorezan a implantación de zonas de baixas emisións nas principais cidades de
  Galicia, que incentiven a redución da utilización do vehículo privado, así
  como a elaboración dos informes técnicos correspondentes na fase de
  adxudicación e a dirección de execución dos contratos relativos aos referidos
  proxectos.
range: Resolución
url: >-
  https://www.xunta.gal/dog/Publicados/2021/20211018/AnuncioG0533-071021-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión de carácter técnico, da Consellería de Infraestruturas e Mobilidade á Axencia Galega de Infraestruturas, para a elaboración dos proxectos referidos a actuacións de fomento da mobilidade sustentable en contornas urbanas e metropolitanas mediante medidas que favorezan a implantación de zonas de baixas emisións nas principais cidades de Galicia, que incentiven a redución da utilización do vehículo privado, así como a elaboración dos informes técnicos correspondentes na fase de adxudicación e a dirección de execución dos contratos relativos aos referidos proxectos, que ten as seguintes características: </p>
    <p>1. Obxecto: </p>
    <p>• No caso dos contratos de servizo de redacción dos proxectos:</p>
    <p>□ A elaboración dos pregos de prescricións técnicas para os referidos contratos.</p>
    <p>□ A elaboración dos informes de carácter técnico que en relación co procedemento de adxudicación destes contratos sexan solicitados polo órgano encomendante.</p>
    <p>□ A dirección de execución dos servizos obxecto dos contratos, incluída a elaboración, de acordo co establecido no artigo 235 da Lei 9/2017, do 8 de novembro, de contratos do sector público, dos informes de supervisión dos referidos proxectos, así como a realización, de acordo co establecido no artigo 236 da Lei 9/2017, do 8 de novembro, de contratos do sector público, das actas de implantación dos referidos proxectos.</p>
    <p>• No caso dos contratos de obra relativos aos proxectos:</p>
    <p>□ A elaboración, de ser o caso, de acordo co establecido no artigo 235 da Lei 9/2017, do 8 de novembro, de contratos do sector público, dos informes de supervisión dos referidos proxectos, así como a realización, de acordo co establecido no artigo 236 da Lei 9/2017, do 8 de novembro, de contratos do sector público, das actas de implantación dos referidos proxectos.</p>
    <p>□ A elaboración dos informes de carácter técnico que en relación co procedemento de adxudicación destes contratos sexan solicitados polo órgano encomendante.</p>
    <p>□ A dirección de execución das obras obxecto dos referidos contratos.</p>
    <p>• No caso dos contratos de servizo accesorios aos contratos de obra referidos no punto anterior:</p>
    <p>□ A elaboración dos pregos de prescricións técnicas para os referidos contratos.</p>
    <p>□ A elaboración dos informes de carácter técnico que en relación co procedemento de adxudicación destes contratos sexan solicitado polo órgano encomendante.</p>
    <p>□ A dirección de execución dos servizos obxecto dos contratos.</p>
    <p>– Os ditos documentos serán emitidos por persoal técnico cualificado da AXI.</p>
    <p>2. Natureza e alcance da xestión encomendada: esta encomenda ten natureza intersubxectiva ao seren a Consellería de Infraestruturas e Mobilidade e a AXI órganos pertencentes á mesma consellería con personalidade xurídica propia.</p>
    <p>3. Prazo de vixencia: a presente encomenda estenderase desde o día seguinte ao da súa aprobación ata o 31 de decembro de 2026.</p>
    <p>4. Supostos de finalización anticipada: por incumprimento total ou parcial dalgunha das partes ou por mutuo acordo.</p>
    <p>5. Taxas: a encomenda non liquidará ningunha taxa a favor da AXI en concepto de custo polos servizos que se presten en desenvolvemento desta.</p>
    <p>Santiago de Compostela, 7 de outubro de 2021</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

