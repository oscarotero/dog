---
date: '2021-10-18'
id: G0596-150921-0001
page: 50802
number: 200
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 14 de setembro de 2021, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Castro de Rei (expediente IN407A 2021/43
  AT).
range: Resolución
url: >-
  https://www.xunta.gal/dog/Publicados/2021/20211018/AnuncioG0596-150921-0001_gl.html
---
<p>Visto o expediente para o outorgamento da autorización administrativa previa e de construción para a instalación eléctrica que a seguir se describe:</p>
    <p>Peticionaria: Gain Axencia de Innovación.</p>
    <p>Domicilio social: rúa Airas Núñez, s/n, 15702 Santiago de Compostela, A Coruña.</p>
    <p>Denominación: LMT, CT e RBT aeródromo de Rozas, concello de Castro de Rei, e o seu anexo.</p>
    <p>Situación: concello de Castro de Rei.</p>
    <p>Declaración responsable: si.</p>
    <p>Características técnicas principais:</p>
    <p>• Liña soterrada de media tensión a 20 kV, con orixe nun apoio proxectado por BEGASA (expte. 70-2021-AT), tipo C-3000-14, e final nunha cela de liña situada no CT proxectado, cunha lonxitude de 315 metros en condutor tipo RHZ1-240 mm.</p>
    <p>• Liña soterrada de media tensión a 20 kV, con orixe nunha cela do CT proxectado e final nun paso aéreo a soterrado proxectado na fachada do CT existente (6809) metereolóxica, cunha lonxitude de 65 metros en condutor RHZ1-240 mm.</p>
    <p>• Liña soterrada de media tensión a 20 kV, con orixe nunha cela do CT proxectado e final nun enpalme proxectado nunha arqueta, na cal enlaza coa LMT existente ao CT (5416) Intra Rozas, cunha lonxitude de 60 metros en condutor RHZ1-240 mm.</p>
    <p>• Liña soterrada de media tensión a 20 kV, con orixe nunha cela do CT proxectado e final nun empalme proxectado nunha arqueta, na cal enlaza coa LMT existente ao CT (13) Rozas aeródromo, cunha lonxitude de 70 metros en condutor RHZ1-240 mm.</p>
    <p>• Centro de transformación en edificio prefabricado, cunha potencia proxectada de 1.000 kVA e unha relación de transformación de 20.000/400-380 V, no cal se instalan dúas celas de liña, dúas de protección e unha de interruptor automático.</p>
    <p>Finalidade da instalación: mellora da subministración.</p>
    <p>Documentación complementaria:</p>
    <p>• Separata para o concello de Castro de Rei.</p>
    <p>• Separata para a compañía distribuidora (BEGASA).</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para a autorización de instalacións eléctricas na Comunidade Autónoma de Galicia, </p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción a estas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberanse axustar na súa execución ao disposto no citado proxecto de execución e a dirección de obra debe realizala técnico competente.</p>
    <p>Segunda. A peticionaria asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico; o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias; o Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 14 de setembro de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

