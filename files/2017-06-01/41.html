---
date: '2017-06-01'
id: G0424-180417-0018
page: 26619
number: 103
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de abril de 2017, da Dirección Xeral de Enerxía e Minas, pola
  que se somete a información pública a declaración de utilidade pública, en
  concreto, das instalacións do parque eólico experimental NED 1ª fase (200 kW)
  e da súa liña eléctrica de evacuación de media tensión (20 kV), no concello da
  Pastoriza (Lugo), promovido por Norvento Energía Distribuida, S.L.
range: Resolución
url: >-
  https://www.xunta.gal/dog/Publicados/2017/20170601/AnuncioG0424-180417-0018_gl.html
---
<p>Primeiro. O 23.12.2016 a empresa Norvento Energía Distribuida, S.L. presentou ante esta dirección xeral solicitude de autorización administrativa de construción e a declaración de utilidade pública, en concreto, do parque eólico experimental NED 1ª fase (200 kW) e a súa liña eléctrica de evacuación de media tensión (20 kV).</p>
    <p>Segundo. O 24.1.2017 a empresa Norvento Energía Distribuida, S.L. presentou a relación de bens e dereitos afectados actualizada incluída no documento «Declaración de utilidade pública. Proxecto de execución do parque eólico experimental NED (1ª fase) e liña de evacuación. Xaneiro 2017». </p>
    <p>Terceiro. O 24.1.2017 a empresa Norvento Energía Distribuida, S.L. solicitou ante esta dirección xeral o recoñecemento de parque eólico experimental con alto compoñente en I+D+i para o parque eólico experimental NED (2 MW). </p>
    <p>Cuarto. O 22.2.2017 a Dirección Xeral de Enerxía e Minas emitiu resolución pola que se recoñece a condición de parque eólico experimental con alto compoñente en I+D+i ao parque eólico experimental NED (2 MW).</p>
    <p>Quinto. En cumprimento do disposto no Decreto 30/2011, do 17 de febreiro, polo que se establece o procedemento para a autorización de parques eólicos experimentais con alto compoñente de I+D+i na Comunidade Autónoma de Galicia, na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o fondo de compensación ambiental, na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a solicitude de declaración de utilidade pública, que levará implícita, a necesidade de ocupación dos bens e da adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa, para as instalacións que a seguir se describen:</p>
    <p>Peticionario: Norvento Energía Distribuida, S.L.</p>
    <p>Enderezo social: rúa Aller Ulloa, Ramón María, nº 23, 27003 Lugo.</p>
    <p>Situación: concello da Pastoriza (Lugo).</p>
    <p>Área de desenvolvemento eólico (ADE): I-2-6 (A Pastoriza).</p>
    <p>Poligonal de delimitación do parque (datum ETRS89, fuso 29):</p>
    <table>
     <tbody>
      <tr>
       <td>Vértice</td>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>628.250</td>
       <td>4.798.500</td>
      </tr>
      <tr>
       <td>2</td>
       <td>629.090</td>
       <td>4.798.500</td>
      </tr>
      <tr>
       <td>3</td>
       <td>629.090</td>
       <td>4.798.970</td>
      </tr>
      <tr>
       <td>4</td>
       <td>629.680</td>
       <td>4.798.970</td>
      </tr>
      <tr>
       <td>5</td>
       <td>629.680</td>
       <td>4.799.900</td>
      </tr>
      <tr>
       <td>6</td>
       <td>628.250</td>
       <td>4.799.900</td>
      </tr>
     </tbody>
    </table>
    <p>Posicións dos aeroxeradores (datum ETRS89, fuso 29):</p>
    <table>
     <tbody>
      <tr>
       <td>Nº aero</td>
       <td>UTM-X</td>
       <td>UTM-Y</td>
      </tr>
      <tr>
       <td>NED01</td>
       <td>628.703</td>
       <td>4.799.332</td>
      </tr>
      <tr>
       <td>NED02</td>
       <td>628.833</td>
       <td>4.799.255</td>
      </tr>
     </tbody>
    </table>
    <p>Posición da torre meteorolóxica (datum ETRS89, fuso 29):</p>
    <table>
     <tbody>
      <tr>
       <td>Nº torre</td>
       <td>UTM-X</td>
       <td>UTM-Y</td>
      </tr>
      <tr>
       <td>TM_01</td>
       <td>628.765</td>
       <td>4.799.301</td>
      </tr>
     </tbody>
    </table>
    <p>Número de aeroxeradores: 2.</p>
    <p>Potencia nominal máxima que se vai instalar: 200 kW.</p>
    <p>Produción: 490 MWh/ano.</p>
    <p>Horas equivalentes: 2.450 heq.</p>
    <p>Orzamento de execución material: 797.763,17 €.</p>
    <p>Orzamento de execución por contrata: 949.338,17 €.</p>
    <p>As características técnicas principais das instalacións de xeración, transformación e interconexión do parque eólico experimental NED 1ª fase e da súa liña eléctrica de evacuación son as seguintes:</p>
    <p>– Parque eólico experimental NED 1ª fase (200 kW).</p>
    <p>• 2 aeroxeradores cunha potencia unitaria de 100 kW, denominados Prototipo 100 kW e Preserie 100 kW, cunha altura de buxa de 36 metros e cun diámetro de rotor de 24,5 metros.</p>
    <p>• Rede colectora en baixa tensión con condutor tipo Al XZ1 0,6/1 kV, e en media tensión mediante condutor tipo Al RHZ1 12/20 kV.</p>
    <p>• Centro de interconexión con instalación en baixa e en media tensión, cun transformador trifásico de illamento seco, potencia máxima de 800 kVA e relación de transformación 20/0,4 kV, e cos correspondentes equipamentos de control, comunicacións, servizos auxiliares, medida e protección.</p>
    <p>• 1 torre meteorolóxica.</p>
    <p>– Liña eléctrica de evacuación de media tensión (20 kV).</p>
    <p>• Un tramo subterráneo de simple circuíto con orixe no parque eólico experimental NED e final no apoio proxectado 1 P.A.S. de paso aéreo a subterráneo (en diante, P.A.S.), de 240 m de lonxitude, con condutor RHZ1 2OL 12/20kV 95 mm2.</p>
    <p>• Un tramo aéreo de simple circuíto desde o apoio 1 P.A.S., ao apoio 17 P.A.S, de 3.088 metros, con condutor LA-56.</p>
    <p>• Un tramo subterráneo de simple circuíto desde el apoio 17 P.A.S. ata o centro de repartición, de 240 m de lonxitude, con condutor RHZ1 2OL 12/20kV 95 mm2.</p>
    <p>• Un centro de repartición que inclúe as celas modulares illadas en SF6 de protección, medida e seccionamento, e un transformador de 50 kVA. </p>
    <p>Constitúe obxecto da información pública o seguinte documento:</p>
    <p>«Declaración de utilidade pública. Proxecto de execución do parque eólico experimental NED (1ª fase) e liña de evacuación. Xaneiro 2017».</p>
    <p>O que se fai público para coñecemento xeral e para que os interesados poidan examinar a documentación técnica e presentar as obxeccións ou alegacións que consideren oportunas na Dirección Xeral de Enerxía e Minas (Edificio Administrativo San Caetano, s/n, bloque 5, 4º andar, 15781 Santiago de Compostela), na Xefatura Territorial da Consellería de Economía, Emprego e Industria de Lugo (rolda da Muralla, 70, 27071 Lugo), e no Concello da Pastoriza (Lugo), no prazo de 30 días contados a partir da última publicación desta resolución.</p>
    <p>O que se fai público para o coñecemento xeral, dos propietarios dos predios e demais titulares de bens e dereitos afectados que figuran na relación que se insire como anexo desta resolución, así como das persoas que, sendo titulares de dereitos reais ou intereses económicos sobre os bens afectados, fosen omitidas, para que, no prazo e ante os órganos sinalados no parágrafo anterior, poidan presentar as alegacións que consideren oportunas.</p>
    <p>Esta publicación realízase igualmente para os efectos determinados polos artigos 44 e 45 da Lei 39/2015, do 1 de outubro, do procedemento administrativo común das administracións públicas, cando os interesados sexan descoñecidos, non se saiba o lugar ou o medio de notificación, ou ben cando, intentada a notificación, non se puidese realizar.</p>
    <p>Santiago de Compostela, 10 de abril de 2017</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

