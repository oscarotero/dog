---
date: '2017-06-01'
id: G0003-220517-0003
page: 26566
number: 103
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 8 de maio de 2017, da Xerencia de Xestión Integrada de Ourense,
  Verín e O Barco de Valdeorras, pola que se resolve a convocatoria pública para
  a provisión, polo sistema de concurso de méritos, dun posto vacante de
  xefatura de persoal de xestión e servizos.
range: Resolución
url: >-
  https://www.xunta.gal/dog/Publicados/2017/20170601/AnuncioG0003-220517-0003_gl.html
---
<p>Por Resolución do 29 de febreiro de 2016 (DOG núm. 57, do 23 de marzo) convocouse para a súa provisión, polo sistema de concurso de méritos, un posto vacante de xefatura de persoal de xestión e servizos.</p>
    <p>De acordo co disposto nas bases da convocatoria, previa actuación da Comisión de Valoración á que se fai referencia na base sexta, e á vista dos méritos alegados polos aspirantes que constan nas actas da dita comisión.</p>
    <p>Esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo) e na Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <h2>ACORDA:</h2>
    <p>Primeiro. Adxudicar o posto de traballo convocado ao aspirante que obtivo a maior puntuación nos termos previstos no anexo desta resolución.</p>
    <p>Segundo. O profesional nomeado deberá cesar na praza que desempeñe dentro dos tres días hábiles seguintes ao da súa publicación.</p>
    <p>Terceiro. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por pedimento motivado do interesado, os prazos a que se refiren os parágrafos anteriores poderán ser prorrogados polo xerente de Xestión Integrada.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. O aspirante nomeado obterá un nomeamento que será obxecto de avaliación cada catro anos, para os efectos de apreciar o nivel de rendemento. O resultado da avaliación determinará a prórroga do nomeamento ou, de ser o caso, a súa remoción.</p>
    <p>Quinto. Contra a presente resolución poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada perante a Dirección Xeral de Recursos Humanos do Servizo Galego de Saúde, no prazo de un mes contado desde o día seguinte á súa publicación.</p>
    <p>Ourense, 8 de maio de 2017</p>
    <footer><p>Dioniso López Bellido<br>Xerente de Xestión Integrada de Ourense, Verín e O Barco de Valdeorras</p></footer>
    <h2>ANEXO</h2>
    <p>Posto: xefe/a de grupo de área de mantemento.</p>
    <p>Nome e apelidos: Rosalía Pena Vetoret.</p>
    <p>DNI: *****317Z.</p>
    <p>(*) Ocúltase parcialmente o número de documento nacional de identidade para preservar os datos de carácter persoal de acordo coa Lei orgánica 15/1999, do 13 de decembro.</p>

