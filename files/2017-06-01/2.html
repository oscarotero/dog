---
date: '2017-06-01'
id: G0244-260517-0002
page: 26439
number: 103
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 23 de maio de 2017, da Secretaría Xeral de Medios, pola que se
  modifican as bases reguladoras para a concesión de axudas económicas, en
  réxime de concorrencia non competitiva, destinadas a empresas xornalísticas e
  de radiodifusión e se procede á súa convocatoria para o ano 2017 (código de
  procedemento PR852A).
range: Resolución
url: >-
  https://www.xunta.gal/dog/Publicados/2017/20170601/AnuncioG0244-260517-0002_gl.html
---
<p>O 3 de maio de 2017 publicouse no Diario Oficial de Galicia a Resolución do 2 de maio de 2017 pola que se aproban as bases reguladoras para a concesión de axudas económicas, en réxime de concorrencia non competitiva, destinadas a empresas xornalísticas e de radiodifusión e se procede á súa convocatoria para o ano 2017 (código de procedemento PR852A).</p>
    <p>O artigo 17.2 do anexo I destas bases reguladoras establece que o pagamento das axudas quedará condicionado á presentación da documentación nos termos que se establezan na resolución de concesión, nun prazo de 10 días contados a partir do seguinte ao da súa notificación. </p>
    <p>Tendo en conta que a obtención de parte desta documentación presenta unha especial complexidade, considérase necesario modificar o prazo de presentación da documentación necesaria para o pagamento ata un mes.</p>
    <p>En cumprimento do disposto no Decreto 71/1999, do 18 de marzo, no que se regulan as axudas a empresas xornalísticas e de radiodifusión e en uso das facultades que teño conferidas, </p>
    <p>RESOLVO:</p>
    <p>Artigo único</p>
    <p>Modificación da Resolución do 2 de maio de 2017 pola que se aproban as bases reguladoras para a concesión de axudas económicas, en réxime de concorrencia non competitiva, destinadas a empresas xornalísticas e de radiodifusión e se procede á súa convocatoria para o ano 2017 (código de procedemento PR852A).</p>
    <p>A Resolución do 2 de maio de 2017 queda modificada como segue: </p>
    <p>Un. O artigo 17.2. das bases queda redactado como segue:</p>
    <p>«O pagamento das axudas quedará condicionado á presentación da documentación nos termos que se establezan na resolución de concesión, no prazo dun mes contado a partir do seguinte ao da súa notificación. Utilizaranse os modelos normalizados que figuran como anexos numéricos desta resolución, incluíndo, en todo caso:».</p>
    <p>Dous. Contra esta resolución poderá interpoñerse, con carácter potestativo, recurso de reposición ante o mesmo órgano que ditou a resolución, no prazo dun mes contado a partir do día seguinte ao da súa publicación no Diario Oficial de Galicia.</p>
    <p>Alternativamente, poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da súa publicación no Diario Oficial de Galicia.</p>
    <p>Disposición derradeira única. Entrada en vigor</p>
    <p>A presente resolución entrará en vigor a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 23 de maio de 2017</p>
    <footer><p>Mar Sánchez Sierra<br>Secretaria xeral de Medios</p></footer>

