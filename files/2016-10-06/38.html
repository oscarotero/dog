---
date: '2016-10-06'
id: G0425-260916-0001
page: 46033
number: 191
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 14 de setembro de 2016, da Xefatura Territorial de Lugo, polo que
  se notifica a resolución ditada no procedemento tramitado por esta xefatura
  (expediente 2006/108/27).
range: Anuncio
url: >-
  https://www.xunta.gal/dog/Publicados/2016/20161006/AnuncioG0425-260916-0001_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común notifícaselle á persoa interesada, que se indica a continuación, a resolución ditada polo xefe territorial no expediente administrativo instruído conforme ao disposto na Lei 2/2006, do 14 de xuño, de dereito civil de Galicia, logo dos intentos de notificación realizados sen que fose posible practicar a dita notificación por descoñecer o domicilio do interesado.</p>
    <p>A persoa interesada poderá interpor recurso á resolución recaída no expediente, definitiva en vía administrativa, no Xulgado de Primeira Instancia de Lugo, que por quenda lle corresponda, no prazo de dous (2) meses contados desde o día seguinte ao da data de publicación deste anuncio no <em>Boletín Oficial del Estado</em>, sen necesidade de reclamación administrativa previa, de conformidade co artigo 780.1 da Lei 1/2000, do 7 de xaneiro, de axuizamento civil.</p>
    <p>O expediente atópase á disposición da persoa interesada no Servizo de Familia, Infancia e Dinamización Demográfica da Xefatura Territorial de Lugo da Consellería de Política Social, rolda da Muralla, 70, planta baixa onde, no prazo de dez (10) días contados desde o día seguinte ao da data de publicación deste anuncio no <em>Boletín Oficial del Estado</em>, poderá comparecer para efectos do coñecemento do contido íntegro da resolución, de luns a venres laborables das 9.00 ás 14.00 horas, advertíndolle que, de non facelo, se lle terá por notificada.</p>
    <p>Número do expediente: 2006/108/27.</p>
    <p>Interesado: Edilson Cardona López.</p>
    <p>Data da resolución: 30 de agosto de 2016.</p>
    <p>Asunto: modificación de recurso.</p>
    <p>Lugo, 14 de setembro de 2016</p>
    <footer><p>Alberto Linares Fernández<br>Xefe territorial de Lugo</p></footer>

