---
date: '1998-05-20'
id: C57E
page: 5
number: 95
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 139/1998, do 30 de abril, polo que se declara a urxente ocupación,
  para efectos de expropiación forzosa, polo Concello de Boiro (A Coruña), dos
  bens e dereitos necesarios para a realización das obras do proxecto de
  expropiación de terreos para novos centros educativos, ampliación do parque da
  Cachada, piscina climatizada-cuberta e pavillón polideportivo.
range: Decreto
url: 'https://www.xunta.gal/dog/Publicados/1998/19980520/AnuncioC57E_gl.html'
---
<p>O Concello de Boiro (A Coruña), en sesión celebrada o día 22 de setembro de 1997, aprobou o proxecto de expropiación dos terreos para novos centros educativos, ampliación do parque da Cachada, piscina climatizada cuberta e pavillón polideportivo e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque os terreos se precisan para poñelos á disposición da Consellería de Educación e Ordenación Universitaria co obxecto de construír un centro de ensino secundario obrigatorio e por outra banda amplia-lo actual parque da Cachada, garantindo deste xeito a existencia dunha zona verde como inmellorable contorno das instalacións.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día trinta de abril de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Boiro (A Coruña), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de expropiación dos terreos para novos centros educativos, ampliación do parque</p>
<p>da Cachada, piscina climatizada cuberta e pavillón polideportivo.</p>
<p>Santiago de Compostela, trinta de abril de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>4522</p>

