---
date: '2000-08-01'
id: FC7A
page: 11
number: 148
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 28 de abril de 2000 pola que se fan públicas as razóns que
  xustifican a utilización do procedemento de contratación directa do alugueiro
  dun local sito na rúa Baliño, 35, de Santiago de Compostela para alberga-los
  novos equipos da Unidade de Tarxeta Sanitaria.
range: Resolución
url: 'https://www.xunta.gal/dog/Publicados/2000/20000801/AnuncioFC7A_gl.html'
---
<p>En cumprimento do disposto no artigo 22.1º da Lei 3/1985, do 12 de abril, do patrimonio da Comunidade Autónoma de Galicia, e 55 do seu regulamento, e á vista das competencias que teño atribuídas con base no Decreto 49/1998, do 5 de febreiro, polo que se establece a estructura orgánica dos servicios centrais do Sergas,</p>
<p>RESOLVO:</p>
<p>Primeiro.-Facer público que, pola necesidade urxente e inaprazable de poñer en marcha os novos</p>
<p>equipos da Unidade de Tarxeta Sanitaria da Subdirección Xeral de Planificación Sanitaria e Aseguramento, e que o local debe estar situado próximo ás oficinas da citada unidade, se xustifica, logo da fiscalización da Intervención Delegada, a utilización do procedemento de contratación directa do aluguer do local sito na rúa Baliño, 35, de Santiago de Compostela, para alberga-los novos equipos da Unidade da Tarxeta Sanitaria.</p>
<p>Santiago de Compostela, 28 de abril de 2000.</p>
<p>P.O (Orde 21-4-1998)</p>
<p>Manuel Antonio Silva Romero</p>
<p>Secretario xeral do Servicio Galego de Saúde</p>

