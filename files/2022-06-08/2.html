---
date: '2022-06-08'
id: G0655-300522-0005
page: 33495
number: 109
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 24 de maio de 2022 pola que se autoriza a apertura e o funcionamento
  do centro privado (CFP) Cesuga, da Coruña.
range: Orde
url: >-
  https://www.xunta.gal/dog/Publicados/2022/20220608/AnuncioG0655-300522-0005_gl.html
---
<p>A representación da titularidade do centro privado (CFP) Cesuga, da Coruña, solicita a autorización para impartir o ciclo formativo de grao superior (CS) Animación 3D, Xogos e Contornos Interactivos, o CS Deseño e Edición de Publicacións Impresas e Multimedia, o CS Educación Infantil e o CS Proxectos de Edificación.</p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización de ensinanzas</em></p>
    <p>Autorizar a apertura e funcionamento do centro privado que se sinala a seguir:</p>
    <p>Denominación xenérica: centro privado (CPR).</p>
    <p>Denominación específica: CFP Cesuga.</p>
    <p>Código do centro: 15033265.</p>
    <p>Domicilio: r/ Obradoiro, 47.</p>
    <p>Localidade: A Coruña.</p>
    <p>Concello: A Coruña.</p>
    <p>Código postal: 15190.</p>
    <p>Provincia: A Coruña.</p>
    <p>Titular: Centro de Estudios Superiores Universitarios de Galicia, S.L.</p>
    <p>Ensinanzas que se autorizan:</p>
    <p> • CS Animación 3D, Xogos e Contornos Interactivos (2 unidades para 20 postos escolares cada unha).</p>
    <p> • CS Deseño e Edición de Publicacións Impresas e Multimedia (2 unidades para 20 postos escolares cada unha).</p>
    <p> • CS Educación Infantil (2 unidades para 20 postos escolares cada unha).</p>
    <p> • CS Proxectos de Edificación (2 unidades para 20 postos escolares cada unha).</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda.<em> Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 24 de maio de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

