---
date: '2001-06-22'
id: A0CE
page: 8
number: 121
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 27 de marzo de 2001 pola que se autoriza o cambio de
  localización do viveiro denominado Mascato.
range: Resolución
url: 'https://www.xunta.gal/dog/Publicados/2001/20010622/AnuncioA0CE_gl.html'
---
<p>Visto o expediente instruído para efectos de outorgamento de autorización para o cambio de localización dun viveiro, apreciáronse os seguintes.</p>
<p>A) Feitos.</p>
<p>Primeiro: mediante escrito con data 12 de marzo de 2001, Manuel Caamaño Martínez (DNI 33.146.366P) solicitou permiso para o cambio de localización do viveiro denominado Mascato, situado na cuadrícula 6 do polígono Noia A, distrito de Noia (A Coruña).</p>
<p>Segundo: o interesado achegou a documentación requirida para a tramitación neste tipo de procedementos.</p>
<p>Terceiro: no expediente consta a seguinte documentación.</p>
<p>-Informe técnico das características e localización do viveiro.</p>
<p>-Informe das organizacións representativas do sector.</p>
<p>B) Fundamentos de dereito.</p>
<p>Primeiro: este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), e co Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia.</p>
<p>Segundo: o expediente tramitouse de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vistos os antecedentes citados e de acordo cos fundamentos de dereito, esta consellería.</p>
<p>RESOLVE:</p>
<p>Outorgarlle a Manuel Caamaño Martínez (DNI 33.146.366P) autorización para o cambio de localización do viveiro que se indica:</p>
<p>-Subtipo: batea.-Nome: Mascato.-Especies: mexillón (Mytilus galloprovincialis).-Localización actual: cuadrícula: 6. Polígono: Noia A. Distrito: Noia (A Coruña).-Nova localización: cuadrícula: 12. Polígono: Noia A. Distrito: Noia (A Coruña).</p>
<p>Baixo as seguintes condicións:</p>
<p>Primeira: o cambio de localización realizarase no prazo máximo de 3 (tres) meses contados desde o día seguinte ó da publicación no DOG desta resolución. Rematado o citado prazo sen que o cambio se levase a cabo, a autorización quedará sen efecto.</p>
<p>Segunda: o viveiro contará coa pertinente autorización dos organismos competentes na materia para o traslado á nova localización.</p>
<p>Terceira: a data de fondeo deberá ser comunicada con antelación suficiente, mediante escrito dirixido á delegación territorial desta consellería na Coruña, para os efectos de que este se realice baixo a supervisión e o control de persoal técnico do Servicio de Protección de Recursos.</p>
<p>Cuarta: a concesión manterá os prazos, dereitos e obrigas da anterior localización.</p>
<p>Contra esta resolución, que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses, contados en ámbolos dous casos desde o día seguinte ó da publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 27 de marzo de 2001.</p>
<p>P.D. (Orde 17-12-1997, DOG número 246,</p>
<p>do 22 de decembro)</p>
<p>Miguel Ángel López Sieiro</p>
<p>Secretario xeral da Consellería de Pesca,</p>
<p>Marisqueo e Acuicultura</p>

