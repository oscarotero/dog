---
date: '2001-06-22'
id: A156
page: 8
number: 121
agency: MINISTERIO DE DEFENSA
section: VI. ANUNCIOS
title: >-
  Resolución do 12 de xuño de 2001, da Xerencia de Infraestructura e Equipamento
  da Defensa, pola que se anuncia a poxa pública á alza da propiedade do
  Estado-ramo de Defensa denominada Axudantía Militar de Mariña de Corcubión (A
  Coruña).
range: Resolución
url: 'https://www.xunta.gal/dog/Publicados/2001/20010622/AnuncioA156_gl.html'
---
<p>Edificio situado na rúa Antonio Porrúa, número 10, onde dá a fachada da vila de Corcubión (A Coruña).</p>
<p>Inscrita no Rexistro da Propiedade de Corcubión, no tomo 306, libro 8, folio 11, predio número 886.</p>
<p>Superficie da parcela e ocupada polo edificio: 119,8 metros cadrados. Superficie construída: 359,4 metros cadrados.</p>
<p>Cantidade tipo para a poxa: 8.041.383 pesetas (48.329,69 euros).</p>
<p>Foi desafectada, declarada a súa alleabilidade e posta á disposición da entón Xerencia de Infraestructura da Defensa, hoxe Xerencia de Infraestructura e Equipamento da Defensa, con data do 19 de xullo de 1993.</p>
<p>Características físicas, técnicas e usos urbanísticos da propiedade: as que figuran no prego que rexe para a poxa.</p>
<p>O acto de poxa celebrarase en Madrid ante a mesa constituída para o efecto, na Xerencia de Infraestructura e Equipamento da Defensa, rúa da Princesa, número 32-36, de Madrid, o día 17 de xullo de 2001, a partir das nove trinta horas.</p>
<p>Información e pregos: nas oficinas da Delegación da GIED en Galicia e Asturias, Costa da Palloza, número 1-2º, departamento 7 da Courña (teléfono: 981 17 61 11), e na Xerencia de Infraestructura e Equipamento da Defensa, no domicilio antes indicado (teléfono: 91 548 96 80) en horario de oficina, así como na páxina web: www.gied.es.</p>
<p>Madrid, 12 de xuño de 2001.</p>
<p>Juan Antonio Miguélez Paz</p>
<p>Director xerente do Xindef</p>

