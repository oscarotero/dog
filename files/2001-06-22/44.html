---
date: '2001-06-22'
id: A106
page: 8
number: 121
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 10 de maio de 2001, do Xurado Provincial de Montes Veciñais en Man
  Común de Lugo, polo que se inicia a tramitación de varios expedientes de
  clasificación de montes desta provincia (4/2001 e dous máis).
range: Edicto
url: 'https://www.xunta.gal/dog/Publicados/2001/20010622/AnuncioA106_gl.html'
---
<p>Perante este Xurado Provincial de Montes Veciñais en Man Común, tramítase o expediente de clasificación do monte coas características que a seguir se indican:</p>
<p>-Expediente número: 4/2001.</p>
<p>Denominación: monte de Támoga.</p>
<p>Comunidade propietaria: veciños da parroquia de Támoga.</p>
<p>Concello: Cospeito.</p>
<p>Superficie: 18 hectáreas.</p>
<p>Estremas:</p>
<p>Norte e oeste: predios particulares. Leste: monte Lagoa da parroquia de Pino. Sur: monte da parroquia de Arcillá.</p>
<p>Descrición do perímetro: os únicos límites salientables no perímetro deste monte da parroquia de Támoga son, polo leste divide co monte Lagoa da parroquia de Pino, subindo por unha liña de marcos cara ó sueste ata Madorra da Rita. Polo sur divide co monte da parroquia de Arcillá, segundo o camiño de Pumares subindo cara ó leste ata Madorra da Rita.</p>
<p>-Expediente número: 5/2001.</p>
<p>Denominación: monte de Vilar.</p>
<p>Comunidade propietaria: veciños da parroquia de Vilar.</p>
<p>Concello: Cospeito.</p>
<p>Superficie: 11 hectáreas.</p>
<p>Estremas: os do conxunto das dúas parcelas, co río Miño no medio, son:</p>
<p>Norte, leste e oeste: predios particulares. Sur: termo municipal de Castro de Rei.</p>
<p>Descrición do perímetro: os únicos límites salientables no perímetro destes montes da parroquia de Vilar son os que están atravesados de norte a sur polo río Miño, e polo sur, o termo municipal de Castro de Rei.</p>
<p>-Expediente número: 18/2001.</p>
<p>Denominación: monte de Piñeira.</p>
<p>Comunidade propietaria: veciños da parroquia de Piñeira.</p>
<p>Concello: Monforte de Lemos.</p>
<p>Superficie: 31 hectáreas.</p>
<p>Estremas:</p>
<p>Norte: estrada N-120 de Monforte de Lemos a Ourense, e predios particulares. Leste: estrada local que conduce ó polígono industrial e predios particulares. Sur: predios particulares. Oeste: camiño, Rego de Carballo e predios particulares.</p>
<p>En virtude do acordado polo xurado na sesión que tivo lugar o día 28 de marzo de 2001 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, polo presente edicto faise pública a iniciación dos expedientes indicados co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesados, poidan comparecer e intervir nos expedientes iniciados e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean asistilos en relación cos montes, achegando, se é o caso, a documentación que consideren conveniente ó respecto.</p>
<p>Lugo, 10 de maio de 2001.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

