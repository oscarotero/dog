---
date: '2001-06-22'
id: A112
page: 8
number: 121
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010622/AnuncioA112_gl.html'
---
<p>A Comisión de Goberno, na súa sesión do día 5 de xuño de 2001, acordou o inicio do procedemento de tramitación do proxecto de compensación do subpolígono nº 2 A do Plan parcial do sector SAUI-1, sito en Meicende, Arteixo, promovido por Invetscos, S.A., representada por José Antonio Souto Meizoso, e redactado polo Grupo Taller de Arquitectos e Urbanistas, procedéndose en consecuencia a efectua-las notificacións que sinala o artigo 102.4º da Lei 1/1997, e ó mesmo tempo sometelo a información pública polo prazo de vinte días, contados a partir do seguinte ó da aparición deste anuncio no Diario Oficial de Galicia.</p>
<p>Durante o devandito prazo as persoas interesadas poderán examina-lo seu contido nas dependencias do Servicio Municipal de Urbanismo e presenta-las alegacións que consideren convenientes. (Expediente 27/2001.COM).</p>
<p>Ó mesmo tempo suspéndese o outorgamento de licencias de parcelación e edificación no ámbito do subpolígono nº 2 A do Plan parcial do sector SAUI-1 mentres o presente proxecto non sexa aprobado definitivamente.</p>
<p>Arteixo, 11 de xuño de 2001.</p>
<p>P.D. (Decreto nº 587/1999)</p>
<p>María Isabel Vila Vilas</p>
<p>Primeira tenente alcalde</p>

