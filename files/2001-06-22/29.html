---
date: '2001-06-22'
id: A0CA
page: 8
number: 121
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de xuño de 2001, da Dirección Xeral de Industria, pola que se
  lle autoriza á empresa Gas Galicia SDG, S.A. o cambio das características do
  gas que se vai subministrar nas instalacións centralizadas de GLP das
  urbanizacións Rivera de Atienza de Vigo e rúa Bélxica número 17-Monte Porreiro
  de Pontevedra, pasando de propano a gas natural.
range: Resolución
url: 'https://www.xunta.gal/dog/Publicados/2001/20010622/AnuncioA0CA_gl.html'
---
<p>Examinados os expedientes instruídos por instancia da empresa Gas Galicia SDG, S.A., con enderezo para efectos de notificacións en Área Central, r/ Lisboa s/n, local 31-HIJ, polígono das Fontiñas, 15703 Santiago de Compostela, resultan os seguintes antecedentes de feito.</p>
<p>Primeiro.-Con datas do 14 de outubro de 1993 e do 23 de novembro de 1995, a Consellería de Industria e Comercio outorgoulle a Gas Galicia SDG, S.A. as concesións administrativas para subministración e distribución de gas natural para usos domésticos, comerciais e industriais nos termos municipais de Vigo e Pontevedra, respectivamente.</p>
<p>Segundo.-Gas Galicia é a propietaria das instalacións de GLP da urbanización Rivera de Atienza de Vigo (expedien 969/1994), da que obtivo o 4 de xaneiro de 2000 autorización definitiva para a subministración regular de combustible. O 3 de abril de 2001, a Delegación Provincial de Pontevedra autorizou a Gas Galicia o cambio de titularidade da instalación de GLP 1996/1345, situada en r/ Bélxica 17-Monte Porreiro (Pontevedra), da que era titular o Instituto Galego da Vivenda e Solo.</p>
<p>Terceiro.-Con datas do 19 de xullo de 2000 e do 13 de novembro de 2000, Gas Galicia SDG, S.A. solicitou, ó amparo da Lei 34/1998 e o Decreto 2913/1973, polo que se aproba o Regulamento do servicio público de gases combustibles, autorización administrativa para o cambio das características do gas para subministrar na urbanización Rivera de Atienza de Vigo e na rúa Bélxica</p>
<p>nº 17-Monte Porreiro, de Pontevedra, de propano a gas natural.</p>
<p>Cuarto.-A solicitude obxecto deste proxecto está informada favorablemente pola Delegación Provincial de Pontevedra.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio , modificado polo Decreto 181/1999, do 17 de xuño, en relación coa Lei 34/1998, do 7 de outubro, do sector de hidrocarburos, cos decretos 2913/1973, do 26 de outubro e 1775/1967, do 22 de xuño.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Autorizarlle á empresa Gas Galicia SDG, S.A., o cambio de gas que se subministrará nas instalacións centralizadas de GLP das urbanizacións Rivera de Atienza, en Vigo, e r/ Bélxica nº 17, Monte Porreiro de Pontevedra, de propano a gas natural.</p>
<p>A presente autorización outórgase de acordo coas seguintes condicións:</p>
<p>Primeira.-Tal e como se dispón no artigo 38 do Decreto 2913/1973, do 26 de outubro, polo que se aproba o Regulamento do servicio público de gases combustibles, ó varia-las características do gas subministrado, a empresa subministradora queda obrigada cos titulares dos contratos en vigor a substituír ou adaptar tódolos elementos das instalacións receptoras afectadas polos cambios, e aqueles aparellos de utilización declarados no contrato e, de se-lo, o contador, sen que isto poida reportar ningún custo para o usuario.</p>
<p>Segunda.-As instalacións receptoras de gas, a partir da acometida, tanto as comúns como as individuais, deberán cumpri-lo disposto no Regulamento de instalacións de gas en locais destinados a usos domésticos, colectivos ou comerciais e normas complementarias.</p>
<p>Terceira.-A empresa subministradora deberá desmantelar tódalas instalacións existentes que non sexan necesarias, tales como depósitos e bocas de carga, librando calquera reserva de dominio establecida por estes.</p>
<p>Contra a presente resolución, que non pon fin á vía administrativa, poderá interporse, se é o caso, recurso de alzada ante o conselleiro de Industria e Comercio, no prazo dun mes contado a partir do día seguinte ó da súa notificación.</p>
<p>Santiago de Compostela, 12 de xuño de 2001.</p>
<p>Ramón Ordás Badía</p>
<p>Director xeral de Industria</p>

