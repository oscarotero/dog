---
date: '2001-06-22'
id: A066
page: 8
number: 121
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 143/2001, do 7 de xuño, polo que se acepta a cesión a título gratuíto
  dun predio de 24 áreas e 15 centiáreas, propiedade do Concello de Foz, con
  destino á construcción dun centro de saúde.
range: Decreto
url: 'https://www.xunta.gal/dog/Publicados/2001/20010622/AnuncioA066_gl.html'
---
<p>O Pleno do Concello de Foz en sesións celebradas o 27 de outubro e 22 de decembro de 2000 acordou ceder gratuitamente ó Servicio Galego de Saúde, o predio O Cantel, sito na vila de Foz e propiedade do concello, con destino á construcción dun novo centro de saúde.</p>
<p>Conforme ó artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuíto. Por outra banda, o artigo 23.1º da mesma lei establece que non poderán adquirirse bens ou dereitos a título lucrativo cando o valor global dos gravames, cargas e afectacións impostas sobre os mesmos supera o seu valor intrínseco. Non se considerarán carga, gra</p>
<p>vame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde e logo de deliberación do Consello da Xunta de Galicia na súa reunión do día sete de xuño de dous mil un,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto feita polo Concello de Foz a favor do Servicio Galego de Saúde, con destino á construcción dun novo centro de saúde.</p>
<p>2. O predio cedido, denomínase O Cantel, está sito na Vila de Foz, e ten unha superficie de 24 áreas e 15 centiáreas, sendo as súas extremas as seguintes:</p>
<p>-Norte: herdeiros de Ángel López Leitón.</p>
<p>-Sur: rúa Pintor Laxeiro.</p>
<p>-Leste: Carmen Fernández.</p>
<p>-Oeste: José García Ben.</p>
<p>Artigo 2º</p>
<p>O inmoble acéptase segundo o establecido nos artigos 23.1º da Lei 3/1985, do 12 de abril, do patrimonio da Comunidade Autónoma, e 38 do seu regulamento, e destinarase á construcción dun novo centro de saúde na Vila de Foz.</p>
<p>Artigo 3º</p>
<p>O Servicio Galego de Saúde, a través do seu órgano competente, procederá á formalización da aceptación no correspondente documento público integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, sete de xuño de dous mil un.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>

