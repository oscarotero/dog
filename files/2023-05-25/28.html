---
date: '2023-05-25'
id: V0653-190523-0007
page: 31703
number: 98
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 15 de maio de 2023, da Dirección Xeral de Planificación
  Enerxética e Recursos Naturais, pola que se outorgan as autorizacións
  administrativas previa e de construción e se declara a utilidade pública, en
  concreto, para a infraestrutura eléctrica denominada LAT 132 kV Eume-Pedrido
  DAR Ap. 8-Ap. 58, nos termos municipais de Monfero, Vilarmaior e Miño (A
  Coruña), e que promove UFD Distribución Electricidad, S.A. (expediente IN407A
  2022/16-1).
range: Resolución
url: >-
  https://www.xunta.gal/dog/Publicados/2023/20230525/AnuncioV0653-190523-0007_gl.html
---
<p>Feitos:</p>
    <p>1. O 21 de xaneiro de 2022, UFD Distribución Electricidad, S.A. (en diante, UFD) presentou, ante a Xefatura Territorial da Coruña desta consellería (en diante, Xefatura Territorial), a solicitude de autorización administrativa previa e autorización administrativa de construción, e a declaración de utilidade pública, en concreto, para a infraestrutura eléctrica denominada LAT 132 kV Eume-Pedrido DAR Ap. 8-Ap. 58, nos termos municipais de Monfero, Vilarmaior e Miño (A Coruña), á cal se lle asignou o número de expediente IN407A 2022/16-1.</p>
    <p>A esta solicitude xuntóuselle a seguinte documentación técnica:</p>
    <p>• Proxecto de execución denominado LAT 132 kV Eume-Pedrido DAR Ap. 8-Ap. 58, asinado o 25 de novembro de 2021 polo enxeñeiro industrial Ricardo Lago Alonso (colexiado nº 2.221 do Ilustre Colexio Oficial de Enxeñeiros Industriais de Galicia) e visado por este colexio, con nº 20213692 e data do 30 de novembro de 2021; e no cal figura un orzamento total de 152.728,52 euros.</p>
    <p>• Declaración responsable asinada polo técnico proxectista con data do 16 de marzo de 2023, exixida no artigo 53.1.b) da Lei 24/2013, do 26 de decembro.</p>
    <p>• Separatas técnicas do proxecto de execución para as entidades afectadas: Concello de Monfero, Concello de Vilarmaior, Concello de Miño, Axencia de Infraestruturas de Galicia (AXI), Telefónica de España, S.A.U. e Augas de Galicia.</p>
    <p>• Relación de bens e dereitos afectados (RBDA).</p>
    <p>A infraestrutura eléctrica proxectada ten por obxecto a corrección de varios defectos antirregulamentarios detectados na LAT 132 kV Eume-Pedrido, pertencente a UFD, segundo o sinalado na seguinte táboa:</p>
    <table>
     <thead>
      <tr>
       <td>Van (tramo entre apoios)</td>
       <td>Lonxitude de van (m)</td>
       <td>Concello</td>
       <td>Defectos que cómpre corrixir</td>
      </tr>
     </thead>
     <tbody>
      <tr>
       <td>8-12</td>
       <td>904,81</td>
       <td>Monfero</td>
       <td>Distancia ao terreo en van 9-10</td>
      </tr>
      <tr>
       <td>13-18</td>
       <td>1.274,77</td>
       <td>Monfero</td>
       <td>Distancia á LMT en van 15-16</td>
      </tr>
      <tr>
       <td>24-28</td>
       <td>873,9</td>
       <td>Vilarmaior</td>
       <td>Distancia ao terreo en van 25-26</td>
      </tr>
      <tr>
       <td>39-41</td>
       <td>596</td>
       <td>Vilarmaior e Miño</td>
       <td>Distancia ao terreo en van 40-41</td>
      </tr>
      <tr>
       <td rowspan="2">51-58</td>
       <td rowspan="2">1.613,42</td>
       <td rowspan="2">Miño</td>
       <td>Distancia á liña telefónica en van 55-56</td>
      </tr>
      <tr>
       <td>Distancia ao terreo en van 57-58</td>
      </tr>
     </tbody>
    </table>
    <p>A seguir recóllense as características principais das actuacións proxectadas para a corrección da situación antirregulamentaria nos referidos vans:</p>
    <p>• Van 8-12:</p>
    <p>– Regulado tramo de 904,81 m, condutor tipo AL-AC 15.82.</p>
    <p>– Substitución do condutor existente por un novo tipo LA-180 entre apoios 10N e 11N.</p>
    <p>– Substitución dos apoios 10 e 11 por dous novos apoios (10N e 11N) de maior altura útil (tipo pórtico tipos H-5000-19,05 e H-5000-14,60), baixo traza, a 5 m cara ao apoio 9 e a 4 m cara ao apoio 10, respectivamente.</p>
    <p>• Van 13-18:</p>
    <p>– Regulado tramo de 1.274,77 m, condutor tipo AL-AC 15.82.</p>
    <p>– Substitución do apoio 15 por un novo apoio 15N de maior altura útil (tipo pórtico tipo H-2500-19,05), baixo traza, a 4 m cara ao apoio 16.</p>
    <p>• Van 24-28:</p>
    <p>– Regulado tramo de 873,9 m, condutor tipo AL-AC 15.82.</p>
    <p>– Substitución do apoio 26 por un novo apoio 26N de maior altura útil (tipo pórtico tipo H-2500-16,80), baixo traza, a 10 m cara ao apoio 25.</p>
    <p>• Van 39-41:</p>
    <p>– Regulado tramo de 596 m, condutor tipo AL-AC 15.82.</p>
    <p>– Substitución do apoio 40 por un novo apoio 40N de maior altura útil (tipo pórtico tipo H-2500-16,80), baixo traza, a 10 m cara ao apoio 41.</p>
    <p>• Van 51-58:</p>
    <p>– Regulado tramo de 1.613,42 m, condutor tipo AL-AC 15.82.</p>
    <p>– Substitución do condutor existente por un novo tipo LA-180 entre apoios 53N e 55N.</p>
    <p>– Substitución dos apoios 53, 55 e 57 por uns novos (53N, 55N e 57N) de maior altura útil (tipo pórtico tipos H-5000-14,60, H-5000-19,05 e H-2500-22,65, respectivamente), baixo traza, a 2 m cara ao apoio 54, a 13 m cara ao apoio 56 e a 6 m cara ao apoio 56, respectivamente.</p>
    <p>Posteriormente, con data do 25 de marzo de 2022, UFD presentou un escrito en que fai constar que chegou a acordo cos particulares afectados para os cambios dos apoios nos vans 8-12 e 24-28. </p>
    <p>2. O 16 de xuño de 2022, a Xefatura Territorial adoptou o acordo por que se someteron a información pública a autorización administrativa previa, a autorización administrativa de construción e a declaración de utilidade pública, en concreto, da referida infraestrutura eléctrica.</p>
    <p>Este acordo publicouse no <em>Diario Oficial de Galicia</em> do 13 de xullo de 2022, no <em>Boletín Oficial</em> da provincia do 27 de xuño de 2022 e no xornal <em>La Voz de Galicia</em> do 21 de xullo de 2022. Así mesmo, estivo exposto nos taboleiros de anuncios dos concellos (con predios incluídos na RBDA) e nas dependencias da Xefatura Territorial, así como no Portal de transparencia desta consellería.</p>
    <p>Durante o período de información pública non se presentaron escritos de alegacións.</p>
    <p>3. O 6 de xullo de 2022, a Xefatura Territorial remitiulles, para a emisión dos correspondentes condicionados técnicos, as separatas do proxecto de execución da referida infraestrutura eléctrica ás seguintes entidades: Concello de Monfero, Concello de Vilarmaior, Concello de Miño, Axencia de Infraestruturas de Galicia (AXI), Telefónica de España, S.A.U. e Augas de Galicia.</p>
    <p>A seguir relaciónanse as entidades que emitiron, nas datas indicadas, os correspondentes condicionados técnicos: Concello de Monfero o 8 de agosto de 2022 e o 26 de febreiro de 2023; AXI o 11 de xullo de 2022, e Telefónica de España, S.A.U. o 8 de xullo de 2022. A promotora prestou a súa conformidade aos condicionados emitidos.</p>
    <p>Para o resto das entidades que non contestaron, e sen prexuízo da autorización que lles corresponda outorgar, enténdese a súa conformidade co proxecto, de conformidade co disposto no artigo 47.3 da Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>4. O 29 de marzo de 2023, a Xefatura Territorial, logo de rematada a instrución do referido expediente, deu traslado deste á Dirección Xeral de Planificación Enerxética e Recursos Naturais (en diante, DXPERN) para os efectos de ditar a oportuna resolución. A Xefatura Territorial incorporou ao expediente o informe emitido o 23 de marzo de 2023 polos seus servizos técnicos, no cal se informa de que, desde un punto de vista técnico, non se atopa ningún impedimento para emitir a autorización administrativa previa e de construción e a declaración de utilidade pública, en concreto, da instalación eléctrica LAT 132 kV Eume-Pedrido DAR Ap. 8-Ap. 58.</p>
    <p>Consideracións legais e técnicas:</p>
    <p>1. A DXPERN é competente para resolver este expediente, de conformidade co disposto no artigo 28 do Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo), e no artigo único do Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>2. No expediente instruído para o efecto cumpríronse os trámites de procedemento establecidos na Lei 9/2021, do 25 de febreiro, de simplificación administrativa e de apoio á reactivación económica de Galicia; na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 39/2015, do 1 de outubro, do procedemento administrativo común das administracións públicas, e demais normas vixentes de aplicación.</p>
    <p>De acordo con todo o anterior, </p>
    <h2>RESOLVO:</h2>
    <p>1. Outorgar a autorización administrativa previa para a infraestrutura eléctrica denominada LAT 132 kV Eume-Pedrido DAR Ap. 8-Ap. 58, nos termos municipais de Monfero, Vilarmaior e Miño (A Coruña), e que promove UFD Distribución Electricidad, S.A.</p>
    <p>2. Outorgar a autorización administrativa de construción para o proxecto de execución da citada infraestrutura eléctrica.</p>
    <p>3. Declarar a utilidade pública, en concreto, da citada infraestrutura eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>Todo isto de acordo coas condicións seguintes:</p>
    <p>1. As instalacións que se autorizan terán que se realizar de acordo coas especificacións e planos que figuran no proxecto de execución denominado LAT 132 kV Eume-Pedrido DAR Ap. 8-Ap. 58, asinado o 25 de novembro de 2021 polo enxeñeiro industrial Ricardo Lago Alonso (colexiado nº 2.221 do Ilustre Colexio Oficial de Enxeñeiros Industriais de Galicia) e visado por este colexio, con nº 20213692 e data do 30 de novembro de 2021; e no cal figura un orzamento total de 152.728,52 euros.</p>
    <p>2. A empresa promotora (UFD) asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manteñan as condicións regulamentarias de seguridade. Deberanse cumprir en todo momento as normas e directrices vixentes que resulten de aplicación, en particular, canto establece o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, aprobados polo Real decreto 223/2008, do 15 de febreiro, e o Regulamento sobre condicións técnicas e garantías de seguridade nas instalacións eléctricas de alta tensión e as súas instrucións técnicas complementarias ITC-RAT 01 a 23, aprobados polo Real decreto 337/2014, do 9 de maio.</p>
    <p>3. Para introducir modificacións nas instalacións que afecten datos básicos do proxecto será necesaria a autorización previa da DXPERN; non obstante, a Xefatura Territorial poderá autorizar as modificacións de detalle do proxecto que resulten procedentes, e deberalle comunicar á dita dirección xeral todas as resolucións que se diten en aplicación da citada facultade.</p>
    <p>4. O prazo para a posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución. Unha vez construídas estas instalacións, a empresa promotora deberá presentar a solicitude de autorización de explotación ante a Xefatura Territorial, que a deberá expedir tras as comprobacións técnicas que considere oportunas.</p>
    <p>5. En canto aos bens e dereitos afectados pola referida infraestrutura eléctrica e adscritos ás distintas administracións, organismos ou empresas de servizo público ou de servizos de interese xeral, a promotora cumprirá cos condicionados e informes emitidos por estes, para os cales mostrou a súa conformidade. </p>
    <p>6. O incumprimento das condicións e requisitos establecidos nesta resolución ou a variación substancial dos presupostos que determinaron a súa adopción poderán dar lugar á súa revogación, logo de audiencia a promotora, de conformidade co disposto no artigo 53.10 da Lei 24/2013, do 26 de decembro.</p>
    <p>7. Estas autorizacións adóptanse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da referida infraestrutura eléctrica, en especial as relativas á ordenación do territorio e ao ambiente, tal e como dispón o título VII do Real decreto 1955/2000, do 1 de decembro.</p>
    <p>8. Esta resolución publicarase no <em>Diario Oficial de Galicia</em>, de acordo co establecido no artigo 48.2 da Lei 9/2021, do 25 de febreiro.</p>
    <p>9. Como anexo a esta resolución recóllese a RBDA definitiva que se empregará no procedemento expropiatorio e que coincide coa sometida a información pública. </p>
    <p>Contra esta resolución, que non é definitiva en vía administrativa, poderase interpoñer recurso de alzada, ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Santiago de Compostela, 15 de maio de 2023</p>
    <footer><p>Pablo Fernández Vila<br>Director xeral de Planificación Enerxética e Recursos Naturais</p></footer>
    <h2>ANEXO</h2>
    <h3>Relación de bens e dereitos afectados (RBDA) pola infraestrutura eléctrica <br>denominada LAT 132 kV Eume-Pedrido DAR Ap. 8-Ap. 58</h3>
    <table>
     <tbody>
      <tr>
       <td rowspan="2">Nº predio</td>
       <td rowspan="2">Concello</td>
       <td rowspan="2">Ref. catastral</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Propietario</td>
       <td colspan="2">Afección de solo en pleno dominio</td>
      </tr>
      <tr>
       <td>Nº apoio</td>
       <td>m2</td>
      </tr>
      <tr>
       <td>6</td>
       <td rowspan="3">Miño</td>
       <td>15049A01600022</td>
       <td>Rosende</td>
       <td>Monte alto</td>
       <td>Hros. de Manuel Couce García: Marita Allegue Couce e Mª Josefa Allegue Couce</td>
       <td>40N</td>
       <td>14</td>
      </tr>
      <tr>
       <td>9</td>
       <td>15049A00800563</td>
       <td>Cancelos</td>
       <td>Matogueira</td>
       <td>Hros. de Manuel Chao</td>
       <td>55N</td>
       <td>14</td>
      </tr>
      <tr>
       <td>10</td>
       <td>15049A01101624</td>
       <td>Fonteluz</td>
       <td>Monte alto</td>
       <td>José Carlos González Gómez</td>
       <td>57N</td>
       <td>15</td>
      </tr>
      <tr>
       <td>4</td>
       <td>Monfero</td>
       <td>15051A01400048</td>
       <td>Braña Grande</td>
       <td>Monte alto</td>
       <td>Hros. de María Cortizas Suárez</td>
       <td>15N</td>
       <td>14</td>
      </tr>
     </tbody>
    </table>

