---
date: '2023-05-25'
id: G0003-150523-0002
page: 31562
number: 98
agency: Servizo Galego de Saúde
section: IV. Oposicións e concursos.
title: >-
  ANUNCIO do 10 de maio de 2023, da Xerencia da Área Sanitaria de Ourense, Verín
  e O Barco de Valdeorras, polo que se procede a darlle publicidade á
  resolución, da mesma data, mediante a que se convoca para a súa provisión,
  polo procedemento de avaliación colexiada, un posto vacante de persoal
  licenciado sanitario.
range: Anuncio
url: >-
  https://www.xunta.gal/dog/Publicados/2023/20230525/AnuncioG0003-150523-0002_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, na Orde do 22 de abril de 2020 (DOG núm. 82, do 29 de abril) de delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión de Coñecemento en Saúde, e no Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do sistema público de saúde de Galicia, esta xerencia</p>
    <h2>DISPÓN:</h2>
    <p>Anunciar a convocatoria para cubrir, polo procedemento de avaliación colexiada, o posto vacante de persoal licenciado sanitario, que se relaciona no anexo desta resolución.</p>
    <p>As bases íntegras da citada convocatoria estarán expostas nos taboleiros de anuncios da Área Sanitaria de Ourense, Verín e O Barco de Valdeorras e na páxina web do Sergas (www.sergas.es).</p>
    <p>As solicitudes deberán presentarse nas unidades de rexistro dos centros integrantes da Xerencia da Área Sanitaria de Ourense, Verín e O Barco de Valdeorras, no prazo de 15 días hábiles, contados desde o día seguinte á data da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 16.4, da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 10 de maio de 2023</p>
    <footer><p>Félix Rubial Bernárdez<br>Xerente da Área Sanitaria de Ourense, <br>Verín e O Barco de Valdeorras</p></footer>
    <h2>ANEXO</h2>
    <p>Denominación do posto: xefe/a de servizo de Pneumoloxía da Área Sanitaria de Ourense, Verín e O Barco de Valdeorras.</p>
    <p>Número de vacantes: 1.</p>

