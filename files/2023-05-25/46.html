---
date: '2023-05-25'
id: G0427-020523-0002
page: 31732
number: 98
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 2 de maio de 2023 pola que se autoriza a transmisión inter vivos
  da concesión administrativa e da batea Mella I.
range: Resolución
url: >-
  https://www.xunta.gal/dog/Publicados/2023/20230525/AnuncioG0427-020523-0002_gl.html
---
<p>Antecedentes:</p>
    <p>1. O día 1 de marzo de 2023, María Dolores García Cortegoso e José Manuel Rosendo Calvar solicitaron autorización para a transmisión <em>inter vivos</em> da concesión administrativa e da batea Mella I. </p>
    <p>2. As persoas interesadas achegaron a documentación requirida para a súa tramitación.</p>
    <p>Consideracións legais e técnicas:</p>
    <p>1. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG núm. 41, do 1 de marzo).</p>
    <p>2. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia (DOG núm. 126, do 2 de xullo). </p>
    <p>De acordo con todo o indicado, </p>
    <h2>RESOLVO:</h2>
    <p>Autorizar a transmisión <em>inter vivos</em> da seguinte concesión administrativa:</p>
    <p>Tipo: batea.</p>
    <p>Nome: Mella I.</p>
    <p>Situación: </p>
    <p>Cuadrícula nº: 13.</p>
    <p>Polígono: A.</p>
    <p>Distrito: Vigo (Pontevedra).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título habilitante: concesión de actividade.</p>
    <p>Orde de outorgamento: 27.1.1966.</p>
    <p>Remate da vixencia: 15.12.2029.</p>
    <p>Actuais titulares: María Dolores García Cortegoso (***7706**) e José Manuel Rosendo Calvar (***1440**).</p>
    <p>Nova titular: Mejillones Rosgar, S.L. (B02917003).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes desde a publicación desta resolución no <em>Diario Oficial de Galicia</em>, a seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e nas obrigas dos anteriores desde o momento de formalización da transmisión en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e o artigo 46.1 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de xullo).</p>
    <p>Vigo, 2 de maio de 2023</p>
    <footer><p>A conselleira do Mar<br>P.D. (Orde do 21.2.2022)<br>Sonia Lorenzo Santos<br>Xefa territorial de Vigo</p></footer>

