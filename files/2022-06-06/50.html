---
date: '2022-06-06'
id: G1946-120522-0001
page: 33179
number: 107
agency: 'Sociedade Galega do Medio Ambiente, S.A.'
section: VI. Anuncios. c) Outros anuncios.
title: >-
  ANUNCIO polo que se fai pública a relación de convenios subscritos no primeiro
  cuadrimestre de 2022.
range: Anuncio
url: >-
  https://www.xunta.gal/dog/Publicados/2022/20220606/AnuncioG1946-120522-0001_gl.html
---
<p>De conformidade co disposto no artigo 15 da Lei 1/2016, do 18 de xaneiro, de transparencia e bo goberno (DOG número 30, do 15 de febreiro), faise pública a relación de convenios subscritos:</p>
    <table>
     <thead>
      <tr>
       <td>Título</td>
       <td>Obxecto</td>
       <td>Data de sinatura</td>
       <td>Achega económica da sociedade</td>
      </tr>
     </thead>
     <tbody>
      <tr>
       <td>2ª addenda ao Convenio de colaboración entre a Consellería de Medio Ambiente, Territorio e Vivenda e a Sociedade Galega do Medio Ambiente (Sogama) para a construción de tres novas plantas de biorresiduos. 
        Operación susceptible de financiamento ao 100 % no marco do eixe REACT_UE do programa operativo Feder Galicia 2014-2020 como resposta da Unión Europea á pandemia da COVID-19.</td>
       <td>O 27 de xullo de 2021 asinouse entre a Consellería de Medio Ambiente, Territorio e Vivenda e a Sociedade Galega do Medio Ambiente (Sogama) un convenio de colaboración para a axuda para a construción de tres novas plantas de biorresiduos. O 10 de setembro de 2021 as partes asinaron a addenda 1 co obxecto de actualizar o orzamento da planta de Vilanova de Arousa. Modificación das cláusulas terceira. Financiamento e contía máxima da subvención, sexta. Prazos de realización das actuacións subvencionadas, oitava. Xustificación das actuacións subvencionables, novena. Pagamento da subvención, décimo segunda. Entrada en vigor e duración, así como do anexo 1. Construción de plantas de tratamento de biorresiduos.</td>
       <td>7.1.2022</td>
       <td>Non supón incremento do convenio inicial. Convenio inicial: 25.000.000,00 €.</td>
      </tr>
      <tr>
       <td>2ª addenda ao Convenio de colaboración entre a Consellería de Medio Ambiente, Territorio e Vivenda e a Sociedade Galega do Medio Ambiente (Sogama) para a construción de seis plantas de transferencia de residuos urbanos en Galicia. Operación susceptible de financiamento ao 100 % no marco do eixe REACT_UE do programa operativo Feder Galicia 2014-2020 como resposta da Unión Europea á pandemia da COVID-19.</td>
       <td>Modificación das cláusulas primeira. Obxecto do convenio, terceira. Financiamento e contía máxima da subvención, sexta. Prazos de realización das actuacións subvencionadas, oitava. Xustificación das actuacións subvencionables, novena. Pagamento da subvención, e décimo segunda. Entrada en vigor e duración, así como do anexo 1. Construción de plantas de transferencia de residuos urbanos.</td>
       <td>7.1.2022</td>
       <td>Non supón incremento do convenio inicial. Convenio inicial: 5.000.000,00 €.</td>
      </tr>
      <tr>
       <td>Convenio de cooperación entre Concello da Lama e a Sociedade Galega do Medio Ambiente para a xestión da microplanta de transferencia integrada no punto limpo da dita localidade.</td>
       <td>Este convenio ten por obxecto regular a colaboración entre o Concello da Lama e Sogama para a xestión da microplanta de transferencia de titularidade municipal que se atopan dentro das instalacións do punto limpo da dita localidade e que teñen a condición de bens de dominio público e servizo público.</td>
       <td>12.1.2022</td>
       <td>23.750 €</td>
      </tr>
      <tr>
       <td>Convenio de colaboración empresarial relativo a actividades de interese xeral entre Sogama, S.A. e o Concello de Ordes.</td>
       <td>Este convenio ten por obxecto disciplinar a colaboración de ambas as institucións dentro do sector público para a consecución de parte da dotación necesaria para amoblar o centro sociocomunitario Isabel Zendal.</td>
       <td>17.1.2022</td>
       <td>12.000 €</td>
      </tr>
      <tr>
       <td>Convenio de cooperación entre o Concello da Lama e a Sociedade Galega do Medio Ambiente para a realización das obras relacionadas co ambiente na contorna do concello.</td>
       <td>Este convenio ten por obxecto regular a colaboración entre o Concello da Lama e Sogama para contribuír ao financiamento das obras de mellora e pavimentación de camiños municipais, segundo proxectos técnicos elaborados polo enxeñeiro industrial David Pujales Lorenzo, obras que constitúen un servizo público á poboación do concello en que se implanta a instalación de xestión de residuos titularidade de Sogama, e que terán incidencia directa na mellora do tráfico e, polo tanto, na redución de emisións contaminantes.</td>
       <td>3.3.2022</td>
       <td>150.000 €</td>
      </tr>
      <tr>
       <td>Convenio de cooperación entre Sogama e a Deputación Provincial de Ourense para finalizar a II Campaña provincial de compostaxe doméstica na provincia de Ourense.</td>
       <td>Constitúe o obxecto deste convenio regular as condicións de financiamento para completar a realización da II Campaña provincial de compostaxe doméstica e, polo tanto, levar a cabo as actividades que quedaron pendentes de executar a causa da COVID-19: a formación dos participantes e o seguimento da iniciativa.</td>
       <td>25.4.2022</td>
       <td>15.638,65 €</td>
      </tr>
     </tbody>
    </table>
    <p>Cerceda, 9 de maio de 2022</p>
    <footer><p>Javier Domínguez Lino<br>Presidente da Sociedade Galega de Medio Ambiente, S.A.</p></footer>

