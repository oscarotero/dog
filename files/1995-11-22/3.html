---
date: '1995-11-22'
id: 7D4A
page: 8
number: 224
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 3 de novembro de 1994, da Dirección Xeral de Industria, pola que
  se autoriza a instalación dunha planta de coxeración de enerxía eléctrica á
  empresa Forestal del Atlántico, S.A., no concello de Mugardos (A Coruña), e se
  lle concede á dita empresa a condición de autoxerador eléctrico. (Expediente
  número 47/1994).
range: Resolución
url: 'https://www.xunta.gal/dog/Publicados/1995/19951122/Anuncio7D4A_gl.html'
---
<p>Forestal del Atlántico, S.A., con domicilio para efectos de notificacións en Punta Promontoiro, s/n, 15620 Mugardos (A Coruña), solicitou autorización administrativa para a instalación dunha planta de coxeración de enerxía eléctrica e concesión da condición de autoxerador eléctrico, co motivo de acollerse ós beneficios previstos no Real decreto 872/1982, do 5 de marzo, sobre tramitación de expedientes de solicitude de beneficios creados pola Lei 82/1980, do 30 de decembro, sobre conservación de enerxía, xuntando o preceptivo anteproxecto da instalación e o estudio dos rendementos enerxéticos acadables o do aforro de enerxía que se conseguirá coa posta en servicio das instalacións proxectadas, de acordo co esixido</p>
<p>no Decreto 2617/1966, do 20 de outubro, sobre autorización de instalacións eléctricas e no Real decreto 907/1966, do 2 de abril e orde do Ministerio de Industria e Enerxía do 7 de xullo do mesmo ano, sobre fomento da autoxeración de enerxía eléctrica e normas para a obtención da condición de autoxerador eléctrico, respectivamente.</p>
<p>A devandita planta de coxeración situarase nos terreos da factoría, dedicada principalmente á producción de colas de urea-formol para a industria do taboleiro de madeira, propiedade da empresa solicitante, Forestal del Atlántico, S.A., situada na Punta Promontoiro do concello de Mugardos (A Coruña).</p>
<p>Resultando que de conformidade co establecido no citado Decreto 2617/1966, a Delegación Provincial da Consellería de Industria e Comercio da Coruña, dictou Resolución do 6 de maio de 1994 pola que se someteu a información pública a autorización administrativa da instalación da referida planta de coxeración, que foi publicada no DOG do 27-5-1995 e no BOP da Coruña do 7-6-1994, non presentándose no período legalmente establecido para iso alegación ningunha.</p>
<p>Resultando que a planta de coxeración da que se solicita autorización administrativa ten as seguintes características técnicas básicas:</p>
<p>-Un motor de combustión interna de fuelóleo, de 5.000 kW de potencia.</p>
<p>-Un xerador eléctrico de 6.250 kVA de potencia e cos phi= 0,8.</p>
<p>-Un centro de transformación de 6.500 kVA e tensións de 6/15-20.</p>
<p>-Equipamento eléctrico de protección, mando, sinalización e medida.</p>
<p>Resultando que a autorización administrativa da devandita planta de coxeración e mailo outorgamento da condición de autoxerador eléctrico, á entidade mercantil solicitante, están informados favorablemente polo facultativo habilitado para o efecto e polo delegado provincial da Consellería de Industria e Comercio na Coruña.</p>
<p>Considerando que a Dirección Xeral de Industria é a competente para resolver este expediente con base no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro e no Decreto 209/1990, do 15 de marzo, polo que se establece a estructura orgánica da Consellería de Industria e Comercio, modificado polo Decreto 140/1991, do 2 de maio, en relación co Decreto 2617/1966, do 20 de outubro, sobre autorización de instalacións eléctricas e a orde do Ministerio de Industria e Enerxía do 7 de xullo de 1982, sobre obtención da condición de autoxerador eléctrico.</p>
<p>Considerando que a documentación aportada reúne os requisitos sinalados polo Real decreto 907/1982, do 2 de abril, sobre fomento da autoxeración de enerxía eléctrica, e pola mencionada orde do Ministerio de Industria e Enerxía do 7 de xullo de 1982, en canto</p>
<p>á obtención da condición de autoxerador eléctrico, a Dirección Xeral de Industria,</p>
<p>RESOLVE:</p>
<p>Primeiro.-Autoriza-la instalación dunha planta de coxeración á empresa Forestal del Atlántico, S.A., que se situa nas instalacións da factoría que a dita empresa ten en Punta Promontoiro, concello de Mugardos (A Coruña).</p>
<p>Segundo.-Outorga-la concesión da condición de autoxerador eléctrico, a cal se condiciona á subscrición do convenio a que fai referencia o apartado terceiro do punto 2.3 da sinanlada orde do Ministerio de Industria e Enerxía do 7 de xullo de 1982.</p>
<p>O promotor deberá presentar perante a Delegación Provincial da Consellería de Industria e Comercio da Coruña, no prazo de un ano contado a partir da data de publicación no DOG da presente resolución, o proxecto de execución da planta de coxeración autorizada, o cal conterá os datos e condicións técnicas para a realización das instalacións de conexión da central á rede, que serán facilitados pola empresa que distribúa enerxía eléctrica na zona, así como o punto de interconexión, de acordo co sinalado na orde do Ministerio de Industria e Enerxía do 5 de setembro de 1985. Excepcionalmente poderá concederse unha prórroga a este prazo por causa debidamente xustificada.</p>
<p>Contra esta resolución, que non é definitiva en vía administrativa, poderase interpor recurso ordinario perante o conselleiro de Industria e Comercio da Xunta de Galicia no prazo dun mes contado a partir do día da súa publicación no DOG.</p>
<p>Santiago de Compostela, 3 de novembro de 1994.</p>
<p>Joaquín del Moral Crespo</p>
<p>Director xeral de Industria</p>
<p>9506640</p>

