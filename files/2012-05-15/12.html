---
date: '2012-05-15'
id: O150-080512-0001
page: 18293
number: 92
agency: Escola Galega de Administración Pública
section: III. Outras disposicións.
title: >-
  RESOLUCIÓN do 8 de maio de 2012 pola que se anuncian os actos en conmemoración
  do Día das Letras Galegas.
range: Resolución
url: >-
  https://www.xunta.gal/dog/Publicados/2012/20120515/AnuncioO150-080512-0001_gl.html
---
<p>En execución do Plan de actividades da Escola Galega de Administración Pública (en diante, EGAP) para o ano 2012, a EGAP anuncia a celebración dos actos en conmemoración do Día das Letras Galegas conforme as seguintes bases:</p>
    <p>1. Obxectivos.</p>
    <p>A Real Academia Galega dedícalle o Día das Letras Galegas de 2012 ao xurista, político galeguista, empresario e tamén ensaísta e poeta Valentín Paz Andrade (Pontevedra, 1898–Vigo, 1987). Por este motivo, a EGAP, como institución pública galega, súmase á homenaxe deste galego insigne organizando un acto literario, así coma unha viaxe de interese cultural polos escenarios nos que se desenvolveu boa parte da vida de Valentín Paz Andrade.</p>
    <p>2. Destinatarios.</p>
    <p>No acto literario poderá participar o persoal das administracións públicas e calquera outra persoa interesada. Á viaxe cultural terá acceso só o persoal ao servizo de calquera das administracións públicas de Galicia (ata 40 prazas). No caso de presentárense máis solicitudes que prazas, terá preferencia o persoal da Xunta de Galicia.</p>
    <p>Para a selección da viaxe cultural terase en conta a data de entrada da solicitude no rexistro xeral da EGAP ou a data do fax, sempre de acordo coa preferencia sinalada no parágrafo anterior.</p>
    <p>3. Desenvolvemento.</p>
    <p>3.1. Un relatorio a cargo do presidente do Consello da Cultura Galega e catedrático de Historia Contemporánea da Universidade de Santiago de Compostela, Ramón Villares Paz, sobre a polifacética traxectoria do autor agasallado.</p>
    <p>– Data: 22 de maio.</p>
    <p>– Hora: 19.00.</p>
    <p>– Lugar: salón de actos e sala de exposicións da EGAP.</p>
    <p>Tras o relatorio, actuarán a soprano Laura Alonso Padín, acompañada ao piano por Juan M. Varela, que interpretarán varias obras de música galega. Igualmente, no contexto deste acto procederase á inauguración da VIII Mostra colectiva das artes e das letras dos empregados da Administración autonómica galega.</p>
    <p>3.2. Viaxe cultural:</p>
    <p>Data: 17 de maio.</p>
    <p>– O programa desenvolverase do seguinte xeito:</p>
    <p>• Saída da Coruña ás 8.00 horas (Obelisco).</p>
    <p>• Saída de Santiago de Compostela ás 9.00 horas (EGAP).</p>
    <p>• Pontevedra: Finca de Montero Ríos en Lourizán.</p>
    <p>• Petróglifos e Labirinto de Mogor.</p>
    <p>• Bueu: Museo do Mar de Masso.</p>
    <p>• Aldán, O Hío e a Costa da Vela.</p>
    <p>• Subida ao Castro do Monte do Facho en Donón, incluíndo unha visita ao Santuario galaico-romano de Berobreo (O Hío).</p>
    <p>• Xantar enxebre.</p>
    <p>• Museo do Mar de Vigo.</p>
    <p>• Panxón e a obra de Antonio Palacios.</p>
    <p>• Baiona e o monumento da Virxe da Roca (Monte Sansón).</p>
    <p>• Chegada a Santiago de Compostela sobre as 21.00 horas.</p>
    <p>• Chegada á Coruña sobre as 22.00 horas.</p>
    <p>– A visita será guiada polo historiador de arte e arqueólogo Felipe-Senén López Gómez.</p>
    <p>Para coñecer o desenvolvemento da viaxe e para todo tipo de información, prégase contactar co Servizo de Estudos e Publicacións. Teléfonos: 981 59 72 51/981 54 62 39/981 54 62 35.</p>
    <p>4. Inscrición.</p>
    <p>As solicitudes, segundo o modelo oficial que figura ao final desta convocatoria, irán dirixidas ao director da EGAP, rúa de Madrid, 2-4, 15707 Santiago de Compostela; e presentaranse no rexistro xeral da EGAP ou por calquera das formas previstas no artigo 38.4.º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro. Admitiranse tamén inscricións por telefax: 981 54 63 30/981 54 62 49.</p>
    <p>As solicitudes deberán entrar no rexistro da EGAP antes das 12.00 horas do día 16 de maio.</p>
    <p>5. Publicación e notificación da selección.</p>
    <p>A confirmación da súa selección poderá obterse chamando por teléfono á EGAP, aos números 981 59 72 51/981 54 62 39/981 54 62 35, ou ben consultando a lista de seleccionados, que se exporá no taboleiro de anuncios deste centro e no seu portal web.</p>
    <p>Santiago de Compostela, 8 de maio de 2012.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>
    <footer><p>FOLLA DE INSCRICIÓN</p></footer>
    <table>
     <tbody>
      <tr>
       <td colspan="7">1. SOLICITANTE</td>
      </tr>
      <tr>
       <td colspan="2">Apelidos</td>
       <td colspan="3">Nome</td>
       <td colspan="2">NIF núm.</td>
      </tr>
      <tr>
       <td>Enderezo particular</td>
       <td colspan="2">Localidade</td>
       <td>Provincia</td>
       <td colspan="2">CP</td>
       <td>Teléfono</td>
      </tr>
     </tbody>
    </table>
    <table>
     <tbody>
      <tr>
       <td colspan="8">2. DATOS PROFESIONAIS</td>
      </tr>
      <tr>
       <td colspan="3">Posto de traballo</td>
       <td colspan="3">Corpo ou escala (1)</td>
       <td colspan="2">Nivel (2)</td>
      </tr>
      <tr>
       <td colspan="8">Entidade na que presta servizos</td>
      </tr>
      <tr>
       <td colspan="2">Enderezo do posto de traballo</td>
       <td colspan="3">Localidade</td>
       <td colspan="2">Provincia</td>
       <td>CP</td>
      </tr>
      <tr>
       <td>Teléfono</td>
       <td colspan="3">Telefax</td>
       <td colspan="4">Enderezo electrónico</td>
      </tr>
     </tbody>
    </table>
    <table>
     <tbody>
      <tr>
       <td>3. ACTIVIDADE SOLICITADA</td>
      </tr>
      <tr>
       <td>Solicita:
        □ asistir ao acto literario o día 22 de maio de 2012 na EGAP.
        □ participar na viaxe cultural o día 17 de maio.
        Sinatura
        _____________________________, ___ de __________________ de 2012</td>
      </tr>
     </tbody>
    </table>
    <p>(1) e (2) Cubrir soamente no caso de ser funcionario</p>
    <table>
     <tbody>
      <tr>
       <td>No cumprimento do disposto no artigo 5 da Lei orgánica 15/1999, de protección de datos de carácter persoal (BOE núm. 298, de 14.12.1999), infórmaselle de que os datos persoais recollidos nesta solicitude serán incorporados a un ficheiro para o seu tratamento, coa finalidade de xestionar este procedemento. Vostede pode exercer os dereitos de acceso, rectificación, cancelación e oposición previstos na lei, mediante a presentación dun escrito dirixido a este mesmo centro, como responsable do ficheiro.</td>
      </tr>
     </tbody>
    </table>
    <p>Director da Escola Galega de Administración Pública</p>

