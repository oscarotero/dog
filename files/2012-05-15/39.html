---
date: '2012-05-15'
id: G2410-250412-0001
page: 18348
number: 92
agency: Xulgado do Social número 1 de Santiago de Compostela
section: V. Administración de xustiza.
title: EDICTO (562/2011).
range: Edicto
url: >-
  https://www.xunta.gal/dog/Publicados/2012/20120515/AnuncioG2410-250412-0001_gl.html
---
<p>Elena María Varela Luaces, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 562/2011 deste xulgado do social, seguido por instancia de Carlos Blanco Ramos contra as empresas Efcal, S.L., Sermigal, S.L., Compostela Boaire, S.L., e o Fondo de Garantía Salarial sobre despedimento, ditouse a seguinte sentenza de 16.4.2012, cuxa parte dispositiva se xunta:</p>
    <p>«Que estimo parcialmente a demanda interposta por Carlos Blanco Ramos fronte ás mercantís Efcal, S.L., Sermigal, S.L.U., Compostela Boaire, S.L., fronte ao administrador concursal Rafael González del Río e fronte ao Fondo de Garantía Salarial (Fogasa) e, en consecuencia, declaro extinguida a relación laboral a día de hoxe, e condeno a mercantil demandada a que aboe ao demandante a cantidade de 31.109,50 euros en concepto de indemnización, así como o seu dereito a percibir, en concepto de salarios, a cantidade de 17.425,09 euros, máis o 10% desta última cantidade por demora no seu pagamento, e condeno as mercantís Efcal, S.L., Sermigal, S.L.U. e Compostela Boaire, S.L. a aterse a esta declaración, debendo responder das devanditas cantidades Rafael González del Río, na súa soa condición de administrador concursal.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado ou representante dentro do indicado prazo.</p>
    <p>Advírteselle á empresa demandada que para interpoñer o recurso deberá acreditar ter ingresado na conta de consignacións deste xulgado, o importe da condena ou aval bancario solidario e 150,25 euros en concepto de depósito, sen cuxo requisito non será admitido a trámite o recurso, e quedará firme a sentenza.</p>
    <p>Así o acordo, mando e asino».</p>
    <p>E para que sirva de notificación en legal forma a Compostela Boaire, S.L., en paradoiro descoñecido, expido esta para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 24 de abril de 2012.</p>
    <footer><p>A secretaria xudicial</p></footer>

