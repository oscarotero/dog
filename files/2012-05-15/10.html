---
date: '2012-05-15'
id: O150-070512-0001
page: 18286
number: 92
agency: Escola Galega de Administración Pública
section: III. Outras disposicións.
title: >-
  RESOLUCIÓN do 25 de abril de 2012 pola que se convoca a Xornada sobre a Lei
  3/2012, do 2 de abril, do deporte de Galicia.
range: Resolución
url: >-
  https://www.xunta.gal/dog/Publicados/2012/20120515/AnuncioO150-070512-0001_gl.html
---
<p>Dentro do plan de actividades da Escola Galega de Administración Pública para o ano 2012 e de acordo coas funcións atribuídas pola Lei 4/1987, do 27 de maio, de creación da Escole, e pola Lei 10/1989, do 10 de xullo, de modificación da anterior, convócase, en colaboración coa Secretaría Xeral para o Deporte, a Xornada sobre a Lei 3/2012, do 2 de abril, do deporte de Galicia, conforme as seguintes bases:</p>
    <p>1. Obxectivos. </p>
    <p>O obxectivo da xornada é dar a coñecer a nova Lei do deporte galego, Lei 3/2012, do 2 de abril, do deporte de Galicia. </p>
    <p>A xornada fará especial fincapé nas principais novidades da norma de recente publicación, en aspectos tales como as competencias das administracións públicas, as entidades deportivas, a xustiza deportiva, a protección da saúde dos deportistas, a loita contra a dopaxe e a loita contra as condutas contrarias á orde deportiva, entre outras materias.</p>
    <p>Así mesmo, propiciarase un punto de encontro entre o ámbito xurídico e os axentes da actividade deportiva, no cal se aborden as cuestións recollidas pola nova lei. </p>
    <p>Desta maneira, a xornada ten por principais obxectivos:</p>
    <p>– Facilitar información sobre a nova Lei do deporte galego, Lei 3/2012, do 2 de abril, do deporte de Galicia.</p>
    <p>– Actualizar os coñecementos dos profesionais e entidades vinculadas ao ámbito deportivo tras a entrada en vigor da norma, para mellorar as competencias dos devanditos profesionais e entidades.</p>
    <p>2. Contidos. </p>
    <p>A xornada desenvolverase a través dunha acción caracterizada pola actualización, a calidade, a multidisciplinariedade e a especialización. Os contidos serán impartidos por profesionais en activo de recoñecido prestixio.</p>
    <p>Entre outros, serán abordados os seguintes temas:</p>
    <p>– Principais eixes regulatorios da nova lei.</p>
    <p>– Os ámbitos autonómico, estatal e internacional na protección da saúde do deportista e a loita contra a dopaxe, e a loita contra as condutas contrarias á boa orde deportiva.</p>
    <p>– As incidencias da lei no deporte galego e os seus axentes deportivos.</p>
    <p>3. Destinatarios. </p>
    <p>– Axentes da actividade deportiva.</p>
    <p>– Profesionais do dereito relacionados coa actividade deportiva.</p>
    <p>– Profesionais e interesados en xeral na materia.</p>
    <p>4. Desenvolvemento. </p>
    <p>Esta xornada desenvolverase na Escola Galega de Administración Pública (EGAP) o día 30 de maio de 2012.</p>
    <p>Duración: 4 horas lectivas, en horario de tarde.</p>
    <p>5. Número de prazas. </p>
    <p>Limitado pola capacidade do local.</p>
    <p>6. Solicitudes.</p>
    <p>As solicitudes irán dirixidas ao director da Escola Galega de Administración Pública (polígono das Fontiñas, rúa Madrid, 2-4, 15707 Santiago de Compostela), segundo o modelo que figura como anexo a esta convocatoria, e serán presentadas no Rexistro Xeral da EGAP, ou ben de calquera das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común. Serán admitidas inscricións por medio de fax enviado ao número 981 54 63 30 ou por correo electrónico dirixido ao enderezo novas.egap@xunta.es</p>
    <p>As persoas solicitantes poderán obter a confirmación da súa admisión se chaman por teléfono, das 8.30 ás 14.30 horas, aos seguintes números: 981 54 62 41/881 99 70 14.</p>
    <p>7. Prazo.</p>
    <p>O prazo de presentación de solicitudes finalizará o luns 28 de maio de 2012.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>9. Certificado de asistencia.</p>
    <p>Entregarase un certificado de asistencia, ao final da xornada, a aquelas persoas inscritas que participasen asiduamente, e sempre que a súa asistencia sexa igual ou superior ao 85% das horas lectivas programadas. Neste documento aparecerán de forma expresa o contido, a data e o lugar de realización desta xornada.</p>
    <p>Santiago de Compostela, 25 de abril de 2012.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>
    <h3>Folla de inscrición</h3>
    <table>
     <tbody>
      <tr>
       <td>1. SOLICITANTE</td>
      </tr>
      <tr>
       <td>Apelidos&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;Nome&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;DNI</td>
      </tr>
     </tbody>
    </table>
    <table>
     <tbody>
      <tr>
       <td>2. DATOS PROFESIONAIS</td>
      </tr>
      <tr>
       <td>Posto de traballo/profesión&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;Corpo, subgrupo ou escala (1)&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp; Nivel (2)</td>
      </tr>
      <tr>
       <td>Entidade en que presta servizos: (3)</td>
      </tr>
      <tr>
       <td>Enderezo do posto de traballo:&amp;nbsp;&amp;nbsp;&amp;nbsp;&amp;nbsp;&amp;nbsp;Rúa&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;N.º&amp;nbsp;&amp;nbsp;&amp;nbsp;&amp;nbsp; Localidade&amp;nbsp;&amp;nbsp;&amp;nbsp;&amp;nbsp;&amp;nbsp;Provincia&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;CP&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;&amp;nbsp;Tfno.
        Correo electrónico:</td>
      </tr>
     </tbody>
    </table>
    <table>
     <tbody>
      <tr>
       <td>3. ACTIVIDADE SOLICITADA</td>
      </tr>
      <tr>
       <td>Solicita asistir á Xornada sobre a Lei 30/2012, do 2 de abril, do deporte de Galicia que se desenvolverá na Escola Galega de Administración Pública (EGAP) o día 30 de maio de 2012. 
        Sinatura:
        .................................................., ......... de....................................... de 2012.
        Os datos de carácter persoal contidos no impreso poderán ser incluídos nun ficheiro para o seu tratamento por este órgano administrativo, como titular responsable deste, no uso das funcións propias que teñen atribuídas e no ámbito das súas competencias. Así mesmo, infórmase da posibilidade de exercer os dereitos de acceso, rectificación, cancelación e oposición, todo isto de conformidade co disposto no artigo 5 da Lei orgánica 15/1999, de protección de datos de carácter persoal (BOE núm. 298, do 14 de decembro).</td>
      </tr>
     </tbody>
    </table>
    <p>(1, 2 e 3): cubrir só en caso de ser funcionario ou funcionaria.</p>
    <p>Director da EGAP. Polígono das Fontiñas, rúa Madrid, 2-4, 15707 Santiago de Compostela (A Coruña).</p>

