---
date: '2022-02-10'
id: G0474-010222-0001
page: 10464
number: 28
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 1 de febreiro de 2022 pola que se dá publicidade de varios
  encargos a medio propio realizados por esta axencia.
range: Resolución
url: >-
  https://www.xunta.gal/dog/Publicados/2022/20220210/AnuncioG0474-010222-0001_gl.html
---
<p>De conformidade co artigo 8 da Lei 19/2013, do 9 de setembro, de transparencia, acceso á información pública e bo goberno, dáse publicidade aos seguintes encargos a medio propio:</p>
    <p>1. Resolución do 17 de decembro de 2021, do Instituto Enerxético de Galicia, pola que se lle encarga ao medio propio Tecnologías y Servicios Agrarios, S.A., S.M.E., M.P. (Tragsatec), o servizo de apoio técnico administrativo na tramitación das axudas ao abeiro de programas de incentivos á mobilidade eficiente e sustentable ou de aforro e eficiencia enerxética </p>
    <p>– Actividade: apoio técnico e administrativo na tramitación das axudas ao abeiro do programa de incentivos á mobilidade eficiente e sustentable e ao aforro e eficiencia enerxética, entre elas o Programa MOVES, MOVES II, Plan de vehículos eficientes e Plan Renove electrodomésticos, e aquelas outras axudas dedicadas á mobilidade eficiente e sustentable e ao aforro e mellora da eficiencia enerxética que determine o Inega durante o ano 2022.</p>
    <p>– Natureza e alcance do encargo: encargo a medio propio ao ter a empresa Tecnologías y Servicios Agrarios, S.A., S.M.E., M.P. (Tragsatec) a consideración de medio propio instrumental e de servizo técnico da Administración xeral da Comunidade Autónoma de Galicia, segundo o establecido na disposición adicional vixésimo cuarta da Lei 9/2017, do 8 de novembro, de contratos do sector público. </p>
    <p>– Prazo de vixencia: desde o 1 de xaneiro de 2022 ata o 31 de decembro de 2022.</p>
    <p>– Financiamento: tramitouse como anticipado de gasto, con cargo aos orzamentos da Comunidade Autónoma de Galicia para o ano 2022. O orzamento de execución ascende á cantidade de setenta e cinco mil setecentos noventa e seis euros con sesenta e oito céntimos (75.796,68 €), con cargo á aplicación orzamentaria 06-A3-733A-641.90 (código proxecto 201500006).</p>
    <p>2. Resolución do 17 de decembro de 2021, do Instituto Enerxético de Galicia, pola que se lle encarga ao medio propio Tecnologías y Servicios Agrarios, S.A., S.M.E., M.P. (Tragsatec) o servizo de asistencia técnica ao mantemento informático da aplicación Rexistro de Certificados de Eficiencia Enerxética de Edificios de Galicia e o control técnico das certificacións rexistradas durante o ano 2022.</p>
    <p>– Actividade: mantemento correctivo e evolutivo da aplicación RGEEE, e execución do plan de control dos certificados de eficiencia enerxética de edificios rexistrados.</p>
    <p>– Natureza e alcance do encargo: encargo a medio propio ao ter a empresa Tecnologías y Servicios Agrarios, S.A., S.M.E., M.P. (Tragsatec) a consideración de medio propio instrumental e de servizo técnico da Administración xeral da Comunidade Autónoma de Galicia, segundo o establecido na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: desde o 1 de xaneiro de 2022 ata o 31 de decembro de 2022.</p>
    <p>– Financiamento: tramitouse como anticipado de gasto, con cargo aos orzamentos da Comunidade Autónoma de Galicia para o ano 2022. O orzamento de execución ascende á cantidade de noventa e cinco mil seiscentos vinte e oito euros con corenta e cinco céntimos (95.628,45 €), de acordo coa seguinte repartición por aplicacións orzamentarias:</p>
    <table>
     <tbody>
      <tr>
       <td>Aplicación orzamentaria
        (Código proxecto)</td>
       <td>Anualidade 2022</td>
      </tr>
      <tr>
       <td>06-A3-733A-227.99 (201500006)</td>
       <td>56.261,95 €</td>
      </tr>
      <tr>
       <td>06-A3-733A-640.91 (201500006)</td>
       <td>39.366,50 €</td>
      </tr>
      <tr>
       <td>Totais</td>
       <td>95.628,45 €</td>
      </tr>
     </tbody>
    </table>
    <p>3. Resolución do 31 de xaneiro de 2022, do Instituto Enerxético de Galicia, pola que se encargan ao medio propio Tecnologías y Servicios Agrarios, S.A., S.M.E., M.P. (Tragsatec) os servizos de desenvolvemento de novas funcionalidades/aplicacións, soporte e mantemento de varios sistemas de tramitación de procedementos electrónicos.</p>
    <p>– Actividade: soporte e mantemento de varios sistemas de tramitación de procedementos electrónicos.</p>
    <p>– Natureza e alcance do encargo: encargo a medio propio ao ter a empresa Tecnologías y Servicios Agrarios, S.A., S.M.E., M.P., (Tragsatec), a consideración de medio propio instrumental e de servizo técnico da Administración xeral da Comunidade Autónoma de Galicia, segundo o establecido na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: desde o 1 de febreiro de 2022 ata o 31 de xaneiro de 2023.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2022. O orzamento de execución ascende á cantidade de douscentos trinta e nove mil trinta euros con sesenta e nove céntimos (239.030,69 €), da aplicación orzamentaria 09 A2 733A 640.91, distribuídos segundo o seguinte cadro de códigos de proxecto e anualidades:</p>
    <table>
     <tbody>
      <tr>
       <td>Anualidade</td>
       <td>Código proxecto
        201500006</td>
       <td>Código proxecto
        202100012</td>
       <td>Total</td>
      </tr>
      <tr>
       <td>2022</td>
       <td>167.560,37 €</td>
       <td>50.000,00 €</td>
       <td>217.560,37 €</td>
      </tr>
      <tr>
       <td>2023</td>
       <td>21.470,32 €</td>
       <td>-</td>
       <td>21.470,32 €</td>
      </tr>
     </tbody>
    </table>
    <p>Santiago de Compostela, 1 de febreiro de 2022</p>
    <footer><p>Paula María Uría Traba<br>Directora da Axencia Instituto Enerxético de Galicia</p></footer>

