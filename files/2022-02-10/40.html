---
date: '2022-02-10'
id: G0532-170122-0001
page: 10522
number: 28
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 13 de xaneiro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión da autorización ambiental integrada da planta de
  envasado de leite UHT que Leche de Galicia, S.L. posúe no concello de Vilalba
  (Lugo) (expediente 2020-IPPC-M-38).
range: Anuncio
url: >-
  https://www.xunta.gal/dog/Publicados/2022/20220210/AnuncioG0532-170122-0001_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– «Leche de Galicia, S.L. Revisión de autorización ambiental integrada. Outubro de 2021».</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda ((http://cmatv.xunta.gal&gt;&gt;medio ambiente e sostibilidade&gt;&gt; prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 13 de xaneiro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-38.</p>
    <p>Peticionaria: Leche de Galicia, S.L.</p>
    <p>NIF: B27126010.</p>
    <p>Domicilio social: estrada de Meira, s/n, Sancovade.</p>
    <p>Localización da instalación: estrada de Meira, s/n, Sancovade.</p>
    <p>Actividade: fábrica de elaboración de leite UHT (enteiro, semidesnatado e desnatado), leites especiais e ecolóxico, englobada no anexo I del Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 9.1.c).</p>
    <p>Descrición das instalacións: a planta consta dun complexo principal de procesado de leite, zona de servizos auxiliares, tratamento de augas residuais e aparcadoiro.</p>
    <p>Verteduras:</p>
    <p>Existe unha rede separativa de augas residuais e augas pluviais limpas:</p>
    <p>• As augas pluviais limpas son conducidas paralelamente ás residuais sen chegar a entrar no circuíto de depuración e incorpóranse nun predio sen depuración previa.</p>
    <p>• As augas residuais de proceso, así como a auga resultante do lavado de camións, as augas residuais fecais e as augas residuais pluviais sucias son conducidas a un único colector á entrada da estación depuradora de augas residuais. O efluente depurado incorpórase ao río Fabilos.</p>

