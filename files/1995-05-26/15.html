---
date: '1995-05-26'
id: DD6A
page: 3
number: 100
agency: XULGADO DO PENAL NÚMERO UN DE SANTIAGO DE COMPOSTELA
section: V. ADMINISTRACIÓN DE XUSTIZA
title: Cédula de notificación P.A. (257/1994).
range: Cédula
url: 'https://www.xunta.gal/dog/Publicados/1995/19950526/AnuncioDD6A_gl.html'
---
<p>En virtude do acordado en resolución do día da data dictada no procedemento abreviado número 257/1994, dirixo a presente cédula co fin de que se proceda á súa inserción e publicación no Diario Oficial de Galicia, da sentencia que ten o encabezamento e decisión que copiado literalmente din como segue:</p>
<p>«No procedemento abreviado, número 257/1994, dimanante do procedemento abreviado, número 12/1994, instruído polo Xulgado de Instrucción número cinco desta cidade, polo delicto contra a seguridade do tráfico, contra o acusado Arturo Ramos Iglesias, nado o 16 de setembro de 1950, fillo de Manuel e Purificación, operario de máquina escavadora, natural e veciño do Pino, con domicilio en Rabal, s/n, con antecedentes penais, do que non consta a insolvencia e en liberdade provisional por esta causa, defendido polo letrado Nogueira Pol e representado polo procurador Caamaño Queijo, sendo parte o Ministerio Fiscal.</p>
<p>Decido que debo condenar e condeno a Arturo Ramos Iglesias como autor dun delicto contra a seguridade do tráfico, sen circunstancias modificativas, á pena de catrocentas mil pesetas de multa, con arresto substitutorio de 30 días en caso de non pagamento, e privación do permiso de conducir por un ano, e o pagamento de custas.</p>
<p>Notifíquese a presente resolución ás partes, advertíndoas de que contra ela poderán interpor, perante este xulgado, recurso de apelación no prazo de dez días. Unha vez que sexa firme informarase ó Rexistro Central de Penados e Rebeldes para os efectos oportunos.</p>
<p>Así por esta miña sentencia, da que se xuntará certificación das actuacións orixinais para a súa notificación e cumprimento, definitivamente xulgando, pronúncioo, mándoo e asínoo. O maxistrado-xuíz. Firmado. Ramón Lojo Aller. Rubricado».</p>
<p>E para que sirva de notificación ó condenado Arturo Ramos Iglesias, expido e asino a presente cédula en Santiago de Compostela, dezasete de abril de mil novecentos noventa e cinco.</p>
<p>O secretario</p>
<p>Rubricado</p>

