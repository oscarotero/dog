---
date: '2018-08-23'
id: G0007-270718-0005
page: 39067
number: 160
agency: Xulgado do Social número 3 de Santiago de Compostela
section: V. Administración de xustiza.
title: EDICTO (66/2018).
range: Edicto
url: >-
  https://www.xunta.gal/dog/Publicados/2018/20180823/AnuncioG0007-270718-0005_gl.html
---
<p>ETX. Execución de títulos xudiciais 66/2018</p>
    <p>Procedemento de orixe: despedimento obxectivo individual 760/2017</p>
    <p>Sobre despedimento</p>
    <p>Demandante: Avelino Antonio Sánchez Calvo</p>
    <p>Avogado: Pablo Manuel de Acosta González</p>
    <p>Demandados: Aparcamiento Labacolla, S.L. e Fogasa </p>
    <p>Avogado/a: letrado/a de Fogasa </p>
    <p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais número 66/2018 deste xulgado do social, seguido por instancia de Avelino Antonio Sánchez Calvo, contra a empresa Aparcamiento Labacolla, S.L., sobre reclamación de cantidade, se ditou auto en data 23 de xullo de 2018 e decreto en data 26 de xullo de 2018, cuxa parte dispositiva é do teor literal seguinte:</p>
    <p>Parte dispositiva do auto:</p>
    <p>«Parte dispositiva:</p>
    <p>Dispoño que debo estimar e estimo a pretensión de extinción da relación laboral formulada por Avelino Antonio Sánchez Calvo, asistido polo letrado Sr. de Acosta González, fronte á mercantil Aparcamiento Labacolla, S.L., e fronte ao Fondo de Garantía Salarial (tamén Fogasa), e, en consecuencia, debo efectuar e efectúo os pronunciamentos seguintes:</p>
    <p>1. Declaro extinguida a relación laboral existente entre o agora executante e a empresa agora executada á data da presente resolución xudicial, día 23 de xullo de 2018, condenando a executada a aboar ao executante a cantidade de 5.190,68 euros en concepto de indemnización por despedimento improcedente+12.650,40 euros en concepto de salarios de tramitación deixados de percibir polo traballador desde a data de efectos do seu despedimento (día 12 de setembro de 2017) ata a data do presente auto de extinción da relación laboral (día 23 de xullo de 2018)+1.501,93 euros en concepto de saldo ou liquidación+a cantidade que procede calcular en ulterior fase de execución de sentenza en concepto de xuros legais por demora no pagamento do salario (ao 10 % anual), de acordo co disposto no artigo 29.3 do ET en consonancia co artigo 26 do mesmo texto legal (sendo, neste suposto, cantidades de natureza salarial o total das que reúne o principal de condena).</p>
    <p>2. Para o caso de non pagamento das citadas cantidades a que se condenou á parte agora executada, logo de acordarse xa na presente execución a orde xeral e despacho desta, para a continuación dos trámites previstos no artigo 551.3 da LAC, estese ao decreto que ditará a secretaria xudicial deste órgano do social número 3 dos de Santiago de Compostela, seguíndose a execución pola cantidade total que corresponda coa suma das que resulten, ex artigo 251.1 da Lei reguladora da xurisdición social.</p>
    <p>Notifíquese este auto ás partes comparecidas, facéndolles saber que este non é firme e contra ela cabe interpoñer recurso de reposición, a interpoñer no prazo de tres días contados desde o día seguinte ao de notificación desta, de acordo co disposto nos artigos 186, seguintes e concordantes da nosa Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, jueza substituta do Xulgado do Social número 3 de Santiago de Compostela, pronúncioo, mándoo e asínoo.</p>
    <p>A xuíza substituta. A letrada da Administración de xustiza».</p>
    <p>E a parte dispositiva do decreto:</p>
    <p>«Parte dispositiva: </p>
    <p>En orde a dar efectividade ás medidas concretas, acordo:</p>
    <p>Dar traslado a Avelino Antonio Sánchez Calvo e o Fondo de Garantía Salarial co fin de que no prazo de quince días, poida designar a existencia de novos bens titularidade da executada e, en caso contrario, declararase a insolvencia desta.</p>
    <p>En virtude do disposto no artigo 551 da LAC, de aplicación supletoria, consúltese o Rexistro Público Concursal para os efectos previstos no artigo 5.bis, número 4, da Lei concursal e únase o resultado ás actuacións, e póñase en coñecemento do Rexistro Público Concursal o ditado do auto de data 23 de xullo de 2018 polo que se despacha execución con expresa especificación do número de identificación fiscal do debedor contra o que se despachou execución (artigo 551.3, epígrafe final).</p>
    <p>Notifíquese ás partes e a Aparcamientos Labacolla, S.L., por medio de edictos no <em>Diario Oficial de Galicia,</em> facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que deberá interpoñerse ante o presente órgano xudicial no prazo de tres días hábiles. Se o recorrente non tiver a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste xulgado do social número 3 aberta no Banco Santander, conta número 5076 0000 64 0066 18. Se o ingreso se fai mediante transferencia bancaria deberá ingresarse na conta número 000493569920005001274, e no campo “concepto” deberá indicar o número de conta “5076 0000 64 0066 18”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>A letrada da Administración de xustiza».</p>
    <p>Advírtese a destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Aparcamiento Labacolla, S.L., expido este edicto. </p>
    <p>Santiago de Compostela, 26 de xullo de 2018</p>
    <footer><p>A letrada da Administración de xustiza</p></footer>

