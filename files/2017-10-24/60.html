---
date: '2017-10-24'
id: L254-181017-0001
page: 49484
number: 202
agency: Concello de Tomiño
section: VI. Anuncios. b) Administración local.
title: >-
  ANUNCIO de aprobación definitiva do Plan especial de protección e de
  infraestruturas e dotacións do predio Altos de Torona, en Tomiño.
range: Anuncio
url: >-
  https://www.xunta.gal/dog/Publicados/2017/20171024/AnuncioL254-181017-0001_gl.html
---
<p>Mediante o Acordo do Pleno do 5 de outubro de 2017, en sesión ordinaria, aprobouse definitivamente o Plan especial de protección do predio Altos de Torona, en Tomiño, o que se publica para os efectos dos artigos 82 e 88 da Lei 2/2016, do 10 de febreiro, do solo de Galicia, e nos artigos 199 e 208 do seu regulamento. O acordo literal é o seguinte:</p>
    <p>• «Aprobar definitivamente o Plan especial de protección do Plan especial Altos de Torona, vista a tramitación do citado Plan, e o informe favorable á súa aprobación antes recollido, para o cal é necesario o quórum da maioría absoluta dos membros desta corporación.</p>
    <p>• Publicar a aprobación definitiva no Diario Oficial de Galicia, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>• Igualmente, publicarase a aprobación definitiva xunto coa normativa e as ordenanzas do Plan especial no Boletín Oficial da provincia. </p>
    <p>• Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Planeamento Urbanístico de Galicia, e achegar un exemplar en soporte dixital, debidamente dilixenciado».</p>
    <p>Así mesmo, estará á disposición dos interesados na sede electrónica deste Concello www.tomino.gal.</p>
    <p>Contra o presente acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contado desde o día seguinte ao da publicación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que poida interpoñer calquera outro recurso que se considere oportuno.</p>
    <p>Tomiño, 18 de outubro de 2017</p>
    <footer><p>Sandra González Álvarez<br>Alcaldesa</p></footer>

