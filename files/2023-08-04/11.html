---
date: '2023-08-04'
id: G0597-020823-0002
page: 47203
number: 148
agency: Consellería de Facenda e Administración Pública
section: IV. Oposicións e concursos.
title: >-
  ORDE do 1 de agosto de 2023 pola que se resolve a convocatoria de provisión,
  polo sistema de libre designación, anunciada pola Orde do 8 de xuño de 2023.
range: Orde
url: >-
  https://www.xunta.gal/dog/Publicados/2023/20230804/AnuncioG0597-020823-0002_gl.html
---
<p>Por Orde do 8 de xuño de 2023, publicada no <em>Diario Oficial de Galicia</em> número 114, do 16 de xuño de 2023, convocouse a provisión, polo sistema de libre designación, do posto de traballo vacante na Consellería de Facenda e Administración Pública que se detalla no anexo desta orde.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e nos artigos 5 a 8 e 25 a 28 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada por Orde desta Consellería do 8 de xuño de 2023 e designar a persoa funcionaria, cuxos datos se sinalan no anexo desta orde, para ocupar o posto que tamén se especifica. </p>
    <p>Segundo. O prazo para tomar posesión do novo destino é de tres días se non implica cambio de residencia ou de sete días se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes.</p>
    <p>O prazo de toma de posesión comezará a contar a partir do día seguinte ao do cesamento, que deberá efectuarse no prazo de tres días contados a partir do seguinte ao da publicación no <em>Diario Oficial de Galicia</em>, ou desde a data na que se comunique a resolución do traslado á comunidade autónoma, para o caso de persoal funcionario doutras administracións públicas. Se a resolución comporta o reingreso ao servizo activo, o prazo de toma de posesión deberá computarse desde a dita data.</p>
    <p>O cómputo dos prazos iniciarase cando rematen os permisos ou licenzas que, de ser o caso, se concedesen á persoa; no caso de incapacidade temporal a partir da data da alta</p>
    <p>Terceiro. A xefatura de persoal do centro onde cause baixa o persoal funcionario, así como a daquel no que acada o destino, efectuarán, dentro dos prazos sinalados no apartado anterior, as dilixencias de cesamento e de toma de posesión e, de seguido, realizaranse os trámites para a súa alta na nómina.</p>
    <p>As dilixencias de cesamento e toma de posesión efectuadas serán tramitadas a través do sistema electrónico que xestiona o Rexistro Único de Persoal e de Postos de Traballo.</p>
    <p>Contra esta orde, que esgota a vía administrativa, as persoas interesadas poderán interpoñer recurso potestativo de reposición ante o conselleiro de Facenda e Administración Pública, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente ante o xulgado do contencioso-administrativo competente no prazo de dous meses contados a partir da mesma data, conforme a Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de agosto de 2023</p>
    <footer><p>Miguel Corgos López-Prado<br>Conselleiro de Facenda e Administración Pública</p></footer>
    <h2>ANEXO</h2>
    <p>Datos do/a funcionario/a:</p>
    <p>Nome e apelidos: Helena Figueiras Vázquez.</p>
    <p>Número de rexistro de persoal: **** 723168 A2086.</p>
    <p>Corpo ou escala: corpo superior da Administración xeral da Comunidade Autónoma de Galicia, escala superior de Finanzas.</p>
    <p>Subgrupo: A1.</p>
    <p>Datos do posto de traballo:</p>
    <p>Denominación: Interventor/a delegado/a da Consellería de Promoción do Emprego e Igualdade.</p>
    <p>Código do posto: FC.C03.00.017.15770.001.</p>
    <p>Nivel: 30.</p>
    <p>Centro directivo ou dependencia: Intervención Xeral da Comunidade Autónoma.</p>
    <p>Localidade: Santiago de Compostela.</p>

