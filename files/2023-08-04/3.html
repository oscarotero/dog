---
date: '2023-08-04'
id: G0692-280723-0001
page: 47184
number: 148
agency: 'Consellería de Economía, Industria e Innovación'
section: III. Outras disposicións.
title: >-
  ORDE do 21 de xullo de 2023 pola que se amplía o crédito da Orde do 14 de
  decembro de 2022 pola que se establecen as bases reguladoras para a concesión,
  en réxime de concorrencia competitiva, das axudas encamiñadas á habilitación e
  mellora de infraestruturas dos parques empresariais da Comunidade Autónoma de
  Galicia, e se procede á súa convocatoria para o ano 2023 (código de
  procedemento IN519B).
range: Orde
url: >-
  https://www.xunta.gal/dog/Publicados/2023/20230804/AnuncioG0692-280723-0001_gl.html
---
<p>A través da Orde do 14 de decembro de 2022 (DOG núm. 1, do 2 de xaneiro de 2023) convocáronse para o ano 2023 as subvencións destinadas á habilitación e mellora de infraestruturas dos parques empresariais da Comunidade Autónoma de Galicia en réxime de concorrencia competitiva.</p>
    <p>O artigo 2 da parte dispositiva da Orde do 14 de decembro de 2022, relativo ao crédito orzamentario destinado ás axudas, establece que se destinará para a anualidade de 2023 a cantidade de 2.100.949,34 € con cargo á aplicación orzamentaria 05.02.732A.760.0. No punto 3 deste artigo prevese a posibilidade de incrementar a dotación desta partida en funcións das solicitudes presentadas e de acordo coa dispoñibilidade de crédito, feito que non implica a apertura dun novo prazo de presentación de solicitudes.</p>
    <p>A Orde do 2 de maio de 2023 ampliou o crédito en 431.176,42 € da Orde do 14 de decembro de 2022 pola que se establecen as bases reguladoras para a concesión, en réxime de concorrencia competitiva, das axudas encamiñadas á habilitación e mellora de infraestruturas dos parques empresariais da Comunidade Autónoma de Galicia, e se procede á súa convocatoria para o ano 2023 (DOG núm. 87, do 8 de maio de 2023).</p>
    <p>Para a tramitación dos expedientes de axuda desta convocatoria, o crédito orzamentario existente deberase incrementar para atender as necesidades de fondos para a súa tramitación, polo que procede a oportuna modificación orzamentaria incorporando crédito na aplicación 05.02.732A.760.0, Mellora de infraestruturas en parques empresariais, por un importe de 372.744,33 €.</p>
    <p>En consecuencia, en uso das atribucións que me foron conferidas,</p>
    <h2>DISPOÑO:</h2>
    <p>Artigo único. Ampliación do crédito orzamentario</p>
    <p>Modifícase o artigo 2 da parte dispositiva da Orde da Vicepresidencia Primeira e Consellería de Economía, Industria e Innovación do 14 de decembro de 2022 no referente ao crédito orzamentario destinado, incrementándoo en 372.744,33 €, de maneira que a anualidade de 2023 pasa a ser 2.904.870,09 €.</p>
    <p>Disposición derradeira única. Entrada en vigor</p>
    <p>Esta orde entrará en vigor o día hábil seguinte ao da súa publicación no Diario Oficial de Galicia.</p>
    <p>Santiago de Compostela, 21 de xullo de 2023</p>
    <footer><p>Mª Jesús Lorenzana Somoza<br>Conselleira de Economía, Industria e Innovación</p></footer>

