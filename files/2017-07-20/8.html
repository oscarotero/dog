---
date: '2017-07-20'
id: G0003-110717-0002
page: 34993
number: 138
agency: Servizo Galego de Saúde
section: IV. Oposicións e concursos.
title: >-
  ANUNCIO do 29 de xuño de 2017, da Xerencia de Xestión Integrada de Ourense,
  Verín e O Barco de Valdeorras, pola que se dá publicidade da resolución da
  mesma data pola que se convoca para vinculación temporal, por concurso de
  méritos, a cobertura de diversas prazas da licenciado sanitario para os
  servizos sanitarios de atención especializada da dita xerencia.
range: Anuncio
url: >-
  https://www.xunta.gal/dog/Publicados/2017/20170720/AnuncioG0003-110717-0002_gl.html
---
<p><span class="dog-texto-sumario">A Xerencia de Xestión Integrada de Ourense, Verín e O Barco de Valdeorras, de conformidade co establecido no artigo 67 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo), e na Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde,</span></p>
    <p class="dog-titulo"><span class="dog-texto-sumario">RESOLVE:</span></p>
    <p><span class="dog-texto-sumario">Primeiro. Proceder ao anuncio da convocatoria para cubrir, mediante vinculación temporal, por concurso de méritos, as prazas de licenciado sanitario que se relacionan no anexo I da resolución da convocatoria. </span></p>
    <p><span class="dog-texto-sumario">Segundo. As solicitudes para participar nesta convocatoria, xunto coa documentación a que se refiren as súas bases, deberán presentarse no Rexistro Xeral da Xerencia de Xestión Integrada de Ourense, Verín e O Barco de Valdeorras, sito no Edificio Santa María Nai do Complexo Hospitalario Universitario de Ourense, planta -3, dirixidas ao xerente de Xestión Integrada, no prazo de 15 días hábiles contados desde o seguinte á data da publicación do anuncio da presente convocatoria no Diario Oficial de Galicia.</span></p>
    <p><span class="dog-texto-sumario">Así mesmo, poderán presentarse a través de calquera dos procedementos previstos no artigo 16 da Lei 39/2015, do 1 de outubro, do procedemento administrativo común das administracións públicas.</span></p>
    <p><span class="dog-texto-sumario">Terceiro. As bases íntegras da citada convocatoria estarán expostas nos taboleiros de anuncios da Xerencia de Xestión Integrada de Ourense, Verín e O Barco de Valdeorras e na páxina web do Servizo Galego de Saúde (www.sergas.es).</span></p>
    <p><span class="dog-texto-sumario">Ourense, 29 de xuño de 2017</span></p>
    <footer><p><span class="dog-texto-sumario">Dioniso López Bellido<br>Xerente de Xestión Integrada de Ourense, Verín e O Barco de Valdeorras</span></p></footer>

