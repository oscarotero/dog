---
date: '2017-07-20'
id: G0164-110717-0001
page: 35050
number: 138
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 6 de xullo de 2017, da Dirección Xeral do Patrimonio Cultural, polo
  que se notifica acordo de incoación dun procedemento sancionador por
  infracción da Lei 5/2016, do 4 de maio, do patrimonio cultural de Galicia,
  porque intentadas as notificacións non se puideron efectuar (expediente
  S-C-06.17).
range: Anuncio
url: >-
  https://www.xunta.gal/dog/Publicados/2017/20170720/AnuncioG0164-110717-0001_gl.html
---
<p>A Dirección Xeral do Patrimonio Cultural adoptou acordo de incoación do procedemento sancionador que se indica, por infracción da Lei 5/2016, do 4 de maio, do patrimonio cultural de Galicia (LPCG). Intentada a notificación persoal deste acordo non foi posible efectuala.</p>
    <p>Por medio deste anuncio, e segundo dispoñen os artigo 44 e 46 da Lei 39/2015, do 1 de outubro, do procedemento administrativo común das administracións públicas, emprázanse as persoas interesadas que se indican no anexo para seren notificadas por comparecencia dos actos cuxo contido se sinala. A comparecencia que poderán realizar deberá efectuarse no prazo de dez (10) días hábiles, contados desde o seguinte ao da publicación deste anuncio no taboleiro de edictos único (TEU) do Boletín Oficial del Estado (BOE) , na sede do Servizo de Vixilancia e Inspección da Dirección Xeral do Patrimonio Cultural, na Consellería de Cultura, Educación e Ordenación Universitaria, no Edificio Administrativo San Caetano, Santiago de Compostela. A eficacia desta notificación queda supeditada á súa publicación no taboleiro de edictos único (TEU) devandito.</p>
    <p>Transcorrido o prazo sinalado sen efectuarse a comparecencia, a notificación entenderase producida desde o día seguinte ao do vencemento do prazo, e continuarase coa tramitación do procedemento ata que se dite a correspondente resolución.</p>
    <p>Santiago de Compostela, 6 de xullo de 2017</p>
    <footer><p>Mª Carmen Martínez Ínsua<br>Directora xeral do Patrimonio Cultural</p></footer>
    <h2>ANEXO</h2>
    <p>Expediente: S-C-06.17, información previa VI-CC-012.15. A Coruña.</p>
    <p>Feito imputado: obras de rehabilitación de vivenda unifamiliar no Camiño de Santiago, ao seu paso por Melide.</p>
    <p>Afectado: Ramón Mejuto Varela.</p>
    <p>Último domicilio coñecido do interesado: Melide.</p>
    <p>Acto notificado: acordo de incoación de expediente sancionador. </p>
    <p>Prazo para alegacións: quince (15) días.</p>

