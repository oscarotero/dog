---
date: '1995-12-20'
id: 6B06
page: 9
number: 242
agency: UNIVERSIDADE DE VIGO
section: VI. ANUNCIOS
title: >-
  Resolución do 12 de decembro de 1995 pola que se anuncian diversos concursos
  públicos, polo procedemento aberto, para a contratación das subministracións
  que se citan (expedientes números 68/1995 e 69/1995).
range: Resolución
url: 'https://www.xunta.gal/dog/Publicados/1995/19951220/Anuncio6B06_gl.html'
---
<p>O rector, unha vez cumpridos os trámites administrativos correspondentes, resolveu anunciar mediante procedemento aberto os seguintes concursos públicos para a adxudicación das subministracións que a continuación se relacionan:</p>
<p>Obxecto:</p>
<p>-Espectrofotómetros VIS-UV, expediente número 68/1995.</p>
<p>-Microscopio de medición de gretas, expediente número 69/1995.</p>
<p>Orzamento de licitación e prazo máximo de entrega:</p>
<p>-Expediente 68/1995: 2.170.000 ptas. IVE incluído. Sete semanas.</p>
<p>-Expediente 69/1995: 3.680.000 ptas. IVE incluído. Cinco semanas.</p>
<p>Licitadores:</p>
<p>Persoas físicas ou xurídicas que reúnan os requisitos esixidos nos pregos de cláusulas administrativas particulares.</p>
<p>Garantías:</p>
<p>As sinaladas nos pregos de cláusulas administrativas particulares.</p>
<p>Prego de cláusulas:</p>
<p>Tódolos interesados podera consultar ou recolle-los pregos no Servicio de Xestión Económica e Contratación da Universidade de Vigo, r/ Oporto, 1-2ª andar, C.P. 36201 Vigo (Pontevedra) de 9 a 14 horas de luns a venres.</p>
<p>Lugar de presentación de ofertas:</p>
<p>As propostas presentaranse no rexistro xeral da Universidade de Vigo, r/ Oporto, 1, planta baixa, C.P. 36201 Vigo (Pontevedra) de 9 a 14 horas de luns a sábado.</p>
<p>Prazo de presentación:</p>
<p>O prazo para a recepción das ofertas, comezará o día seguinte ó da publicación da presente resolución no DOG e rematará o vixésimo sexto día natural ás 14 horas.</p>
<p>Apertura de ofertas:</p>
<p>Terá lugar na sala de xuntas do rectorado, r/ Oporto nº 1, Vigo (Pontevedra) ás once horas do segundo día hábil seguinte ó da data de remate do prazo de presentación de ofertas (no caso de cadrar en sábado terá lugar o luns seguinte).</p>
<p>Acreditación da solvencia económica, financeira e técnica, polos licitadores:</p>
<p>-Solvencia económica e financeira: poderase acreditar por calquera dos medios a que se refire o artigo 16 da Lei 13/1995, do 18 de maio.</p>
<p>-Solvenica técnica: mostras, descricións e fotografía dos productos que se van subministrar. Relación das principais subministracións efectuadas durante os tres últimos anos, indicándose o seu importe, datas e os destinatarios públicos ou privados, incorporando os correspondentes certificados sobre eles.</p>
<p>Información adicional: o prazo mínimo de garantía dos bens que se van subministrar fíxase nun ano contado desde a súa recepción.</p>
<p>Non se admitirán variantes ou alternativas.</p>
<p>O importe deste anuncio correrá a cargo dos adxudicatarios.</p>
<p>Vigo, 12 de decembro de 1995.</p>
<p>P.D. (Resolución 18-10-1995)</p>
<p>José Pose Blanco</p>
<p>Vicerrector de Economía</p>
<p>95-7801</p>

