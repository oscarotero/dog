---
date: '2019-05-31'
id: G0424-090419-0001
page: 26602
number: 102
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 5 de abril de 2019, da Xefatura Territorial da Coruña, polo que se
  somete a información pública a solicitude de autorización administrativa e
  aprobación do proxecto de execución da infraestrutura gasística de
  distribución denominado ERM e rede polietileno MPB para subministración ao
  polígono industrial de Morás, Arteixo (A Coruña) promovido por Nedgia Galicia,
  S.A. (expediente IN627A 2019/01-1).
range: Acordo
url: >-
  https://www.xunta.gal/dog/Publicados/2019/20190531/AnuncioG0424-090419-0001_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública o seguinte proxecto de autorización administrativa:</p>
    <p>Peticionario: Nedgia Galicia, S.A. con CIF nº A15383284, e con enderezo para efectos de notificación en rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Obxecto da petición: o obxecto da petición é a autorización para executar a infraestrutura gasística de distribución denominado ERM e rede polietileno MPB para subministración ao polígono industrial de Morás, Arteixo (A Coruña), no municipio de Arteixo, provincia da Coruña:</p>
    <p>• Realización dunha derivación mediante a instalación dunha te de toma en carga de 10’’, con weldolet e diámetro de saída de 4”, sobre o gasoduto RAA IO15.1 actualmente en servizo.</p>
    <p>• Execución dunha antena de aproximación en aceiro Gr L245 de 4’’ de diámetro e 3,6 mm de espesor de parede en MOP 16 bar, desde o gasoduto RAA IO15.1 ata unha ERM 16-4 Q 5000-D.</p>
    <p>• Instalación dunha ERM tipo 16-4 Q 5000-D, con presión de entrada ata 16 bar e de saída ata 5 bar, con capacidade para o filtrado, regulación de presión e contaxe dun caudal nominal de 5.000 m3(n)/h de gas natural.</p>
    <p>• Execución dunha rede de distribución de gas en PE 100 SDR 17,6/17 en diámetros de 200, 160, 110 e 90 mm e MOP 4 bar desde a saída da ERM ata as parcelas dos futuros clientes.</p>
    <p>• Instalación de 10 válvulas de corte para a regulación e control do fluxo de gas na antena de aproximación e a rede de distribución.</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de 20 días a partir da data da última publicación deste anuncio, podendo examinar o correspondente proxecto no Servizo de Enerxía e Minas da Xefatura Territorial da Consellería de Economía, Emprego e Industria, rúa Vicente Ferrer, 2-2º planta, 15071 A Coruña.</p>
    <p>A Coruña, 5 de abril de 2019</p>
    <footer><p>Isidoro Martínez Arca<br>Xefe territorial da Coruña</p></footer>

