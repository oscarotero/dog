---
date: '2019-05-31'
id: G2411-090519-0001
page: 26591
number: 102
agency: Xulgado do Social número 2 de Santiago de Compostela
section: V. Administración de xustiza.
title: EDICTO (ETX 72/2019).
range: Edicto
url: >-
  https://www.xunta.gal/dog/Publicados/2019/20190531/AnuncioG2411-090519-0001_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de execución de títulos xudiciais 72/2019 deste xulgado do social, seguidos por instancia de María Sol Mosquera Martínez contra a empresa Hottelia Externalizacion y Servicios de Outsourcing España, S.L., Hottelia Externalizacion, S.L., sobre ordinario, se ditou a seguinte resolución, cuxa parte dispositiva se xunta:</p>
    <p>Parte dispositiva</p>
    <p>Dispoño: despachar orde xeral de execución a favor da parte executante, María Sol Mosquera Martínez, fronte a Hottelia Externalizacion y Servicios de Outsourcing España, S.L., Hottelia Externalizacion, S.L., parte executada, por importe de 5.211,11 euros en concepto de principal (desagregada da seguinte maneira: solidariamente a cantidade de: 1.758,16 euros e contra Hotelia Externalizacion y Servicios de Outsourcing España, S.L., a cantidade de: 3.452,95 euros), máis outros 521,11 euros que se fixan provisionalmente en concepto de xuros que, se for o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>O presente auto, xunto co decreto que ditará a letrada da Administración de xustiza, e copia da demanda executiva, serán notificados simultaneamente á parte executada, tal e como dispón o artigo 553 da LAC, quedando a executada apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS.</p>
    <p>Contra este auto poderá interpoñerse recurso de reposición ante este órgano xudicial, no prazo dos tres días hábiles seguintes á súa notificación, en que ademais de alegar as posibles infraccións en que houbese de incorrer a resolución e o cumprimento ou incumprimento dos orzamentos e requisitos procesuais exixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que houberen acaecido con posterioridade á súa constitución do título, non sendo a compensación de débedas admisible como causa de oposición á execución.</p>
    <p>Se o recorrente non ten a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste xulgado do social núm. 2, aberta en Banesto, conta núm. 1596, clave 64 N, debendo indicar no campo concepto, “Recurso” seguida do código “30 Social-Reposición”. Se o ingreso se fai mediante transferencia bancaria, deberá incluír tras a conta referida, separados por un espazo, o código “30 Social- Reposición”. Se efectúa diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>A maxistrada xuíza. A letrada da Administración de xustiza</p>
    <p>E para que sirva de notificación en legal forma a Hottelia Externalizacion y Servicios de Outsourcing España, S.L., e Hottelia Externalizacion, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 8 de maio de 2019</p>
    <footer><p>A letrada da Administración de xustiza</p></footer>

