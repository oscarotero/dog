---
date: '2016-10-27'
id: G0244-201016-0001
page: 47933
number: 205
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  DECRETO 137/2016, do 13 de outubro, polo que se declara a urxente ocupación,
  para efectos de expropiación forzosa, dos bens e dereitos necesarios para a
  realización das obras do proxecto de saneamento e abastecemento na
  Rocheira-Loureda (concello de Arteixo).
range: Decreto
url: >-
  https://www.xunta.gal/dog/Publicados/2016/20161027/AnuncioG0244-201016-0001_gl.html
---
<p>O Concello de Arteixo, en sesión que tivo lugar o día 28 de xullo de 2015, aprobou o proxecto de saneamento e abastecemento na Rocheira-Loureda (concello de Arteixo), e acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ao abeiro do disposto no artigo 52 da Lei de expropiación forzosa.</p>
    <p>Os bens nos que se concreta a declaración de urxente ocupación están determinados no expediente que se someteu a información pública.</p>
    <p>O dito expediente tivo entrada o 25 de agosto de 2016 na Vicepresidencia e Consellería de Presidencia, Administracións Públicas e Xustiza, e o mesmo contén a xustificación acreditativa da motivación para a declaración de urxente ocupación e o 5 de outubro de 2016 complétase a documentación requirida.</p>
    <p>O expediente tratouse na Comisión de Secretarios Xerais previa a súa elevación ao Consello da Xunta de Galicia.</p>
    <p>O expediente contén a documentación a que se refire o artigo primeiro da Orde do 7 de decembro de 1983, sobre declaracións de urxente ocupación, así como a esixida no artigo 3 da Lei 11/1996, do 27 de decembro, de medidas de disciplina orzamentaria.</p>
    <p>En consecuencia, considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que, segundo sinalan o concello e o informe do técnico municipal, a urxencia vén motivada na mellora das condicións ambientais e de salubridade para as persoas, evitando con iso as verteduras directas ao dominio público hidráulico, procedendo á recollida e evacuación de augas residuais, procedentes dos asentamentos de carácter rural existentes, a través de conducións de abastecemento, ata a súa conexión co colector existente da rede xeral.</p>
    <p>Así mesmo, na conveniencia da execución das obras en períodos de moderada climatoloxía, para evitar os problemas, tanto no acceso como na propia operatividade da maquinaria a empregar nas obras, por tratarse de terreos inundables, planos ou pouco ondulados adxacentes ao río e que experimentan inundacións ocasionais ou periódicas. Deste xeito evitaranse todo tipo de verteduras, reducindo ao máximo as posibles alteracións da calidade da auga ou na capacidade hidráulica da canle.</p>
    <p>A competencia para a declaración da urxente ocupación correspóndelle ao Consello da Xunta de Galicia segundo o disposto nos artigos 27.2 e 28.2 do Estatuto de autonomía de Galicia.</p>
    <p>Na súa virtude, por proposta do vicepresidente e conselleiro de Presidencia, Administracións Públicas e Xustiza, e logo de deliberación do Consello da Xunta de Galicia na súa reunión do trece de outubro de dous mil dezaseis, </p>
    <p class="dog-titulo">DISPOÑO:</p>
    <p>Artigo único. De conformidade co disposto no artigo 52 da Lei de expropiación forzosa, declárase a urxente ocupación, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de saneamento e abastecemento na Rocheira-Loureda (concello de Arteixo), debendo, se é o caso, unha vez ocupados os terreos necesarios, obter as autorizacións que foran necesarias dos organismos competentes, con carácter previo ao inicio das obras.</p>
    <p>Santiago de Compostela, trece de outubro de dous mil dezaseis</p>
    <footer><p>O presidente<br>P.S. (Artigo 2 do Decreto 230/2012)<br>Alfonso Rueda Valenzuela<br>Vicepresidente e conselleiro de Presidencia,<br>Administracións Públicas e Xustiza</p></footer>
    <p class="dog-firma-izq">Alfonso Rueda Valenzuela<br>Vicepresidente e conselleiro de Presidencia,<br>Administracións Públicas e Xustiza</p>

