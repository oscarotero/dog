---
date: '2019-05-23'
id: L178-160519-0001
page: 25084
number: 97
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan especial para o
  desenvolvemento do sistema xeral de equipamento deportivo ZD-2. Área deportiva
  de San Lázaro.
range: Anuncio
url: >-
  https://www.xunta.gal/dog/Publicados/2019/20190523/AnuncioL178-160519-0001_gl.html
---
<p>A Xunta de Goberno da Cidade de Santiago de Compostela, na sesión ordinaria que tivo lugar o día 12 de abril de 2019, adoptou, entre outros, o seguinte acordo:</p>
    <p>a) Aprobar inicialmente a modificación puntual do Plan especial para o desenvolvemento do sistema xeral de equipamento deportivo ZD-2 (área deportiva de San Lázaro), promovida polo Concello de Santiago, segundo o proxecto redactado pola arquitecta da Sección Municipal de Planeamento en marzo de 2019.</p>
    <p>b) A modificación someterase a información pública durante o prazo de dous meses, mediante anuncios que para o efecto se publicarán no <em>Diario Oficial de Galicia</em> e nun xornal dos de maior circulación na provincia. Así mesmo, notificarase persoalmente aos titulares catastrais dos terreos afectados.</p>
    <p>Durante o trámite de información pública solicitarase o informe da Dirección Xeral do Patrimonio Cultural, así como o de Augas de Galicia para os efectos do disposto no artigo 78.1 do Regulamento estatal do dominio público hidráulico, se procede.</p>
    <p>O que se publica a fin de que, durante o prazo de dous meses, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión do Concello de Santiago (Pazo de Raxoi, 2º andar), de luns a venres, en horario das 9.00 ás 14.00 horas; e na páxina web do Concello http://transparencia.santiagodecompostela.gal/Modificacion-do-Plan-especial-do-sistema-xeral-de-equipamento-deportivo-ZD-2.-area-deportiva-de-San-Lazaro/gl</p>
    <p>Santiago de Compostela, 29 de abril de 2019</p>
    <footer><p>O alcalde<br>P.D. (Decreto do 28.6.2017)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda, <br>Mobilidade e Relacións Veciñais</p></footer>

