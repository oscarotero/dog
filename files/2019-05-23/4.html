---
date: '2019-05-23'
id: G0534-090519-0005
page: 24854
number: 97
agency: 'Consellería de Educación, Universidade e Formación Profesional'
section: III. Outras disposicións.
title: >-
  EXTRACTO da Orde do 8 de maio de 2019 pola que se regulan a convocatoria e a
  selección de centros docentes non universitarios sostidos con fondos públicos
  dependentes desta consellería para participaren en actividades de inmersión
  lingüística en lingua inglesa, English Week, dirixidas ao alumnado de sexto
  curso de educación primaria e de educación secundaria obrigatoria.
range: Orde
url: >-
  https://www.xunta.gal/dog/Publicados/2019/20190523/AnuncioG0534-090519-0005_gl.html
---
<p>BDNS (Identif.): 455745.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index):</p>
    <p>Primeiro. <em>Ámbito de aplicación</em></p>
    <p>Poderán participar nesta convocatoria os centros docentes non universitarios sostidos con fondos públicos dependentes da Consellería de Educación, Universidade e Formación Profesional nos cales se impartan ensinanzas de educación primaria e de educación secundaria obrigatoria.</p>
    <p>Segundo. <em>Obxecto</em></p>
    <p>Regular a convocatoria e a selección de centros docentes non universitarios para participar en actividades de inmersión en lingua inglesa dirixidas a alumnado de sexto curso de educación primaria e de educación secundaria obrigatoria durante o ano 2019.</p>
    <p>Cada centro poderá participar cun máximo de 25 alumnos e/ou alumnas, todos do mesmo nivel educativo. </p>
    <p>Non poderán ter a condición de beneficiarios das axudas previstas nesta orde os centros privados concertados nos cales se dea algunha das circunstancias previstas no artigo 10.2 e 3 da Lei 9/2007, do 13 de xuño, de subvencións de Galicia.</p>
    <p>Terceiro. <em>Bases reguladoras</em></p>
    <p>Orde do 8 de maio de 2019 pola que se regulan a convocatoria e a selección de centros docentes non universitarios sostidos con fondos públicos dependentes desta consellería para participaren en actividades de inmersión lingüística en lingua inglesa, <em>English Week</em>, dirixidas ao alumnado de sexto curso de educación primaria e de educación secundaria obrigatoria.</p>
    <p>Cuarto. <em>Importe</em></p>
    <p>Importe total da convocatoria: 147.600 euros.</p>
    <p>Número de prazas: 300.</p>
    <p>Importe individual: 484 euros.</p>
    <p>Quinto. <em>Prazo de presentación de solicitudes</em></p>
    <p>O prazo para a presentación de solicitudes comezará o día seguinte ao da publicación desta orde no <em>Diario Oficial de Galicia</em> e rematará o 1 de xullo de 2019. </p>
    <p>Santiago de Compostela, 8 de maio de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

