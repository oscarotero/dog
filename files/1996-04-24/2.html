---
date: '1996-04-24'
id: 5BF2
page: 3
number: 80
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 23 de abril de 1996 pola que se dictan normas para garanti-los
  servicios esenciais durante a folga xeral convocada para o día 24 de abril de
  1996 na comarca de Vigo.
range: Orde
url: 'https://www.xunta.gal/dog/Publicados/1996/19960424/Anuncio5BF2_gl.html'
---
<p>O exercicio do dereito de folga queda condicionado ó mantemento dos servicios esenciais definidos no artigo 2 do Decreto 155/1988, do 9 de xuño (DOG nº 116, do 20).</p>
<p>O artigo 3 do devandito decreto faculta os conselleiros competentes por razón dos servicios esenciais afectados para que, mediante orde e ante cada situación de folga determinen o mínimo de actividade necesaria para asegura-lo mantemento de tales servicios e o persoal preciso para prestalos.</p>
<p>As centrais sindicais CC.OO., UGT, CIG e USO comunican mediante escrito a convocatoria de folga xeral para o día 24 de abril de 1996, ó longo dunha hora entre as 10 e as 12 horas do mesmo día, que afectará a tódalas empresas da comarca de Vigo.</p>
<p>Ante o carácter de folga xeral, semella o mais axeitado regula-los servicios mínimos mediante unha única norma de aplicabilidade a tódolos centros, dependencias e servicios en xeral sobre os que pode ter incidencia esta convocatoria.</p>
<p>A necesaria conciliación entre o exercicio do dereito constitucional de folga e o mantemento dos servicios esenciais obriga a Administración autonómica, de acordo coa normativa vixente, a fixar uns servicios mínimos indispensables para o funcionamento dos servicios esenciais que se concretan e xustifican na presente orde.</p>
<p>Así pois, establécense servicios mínimos respecto a sectores e actividades dos que a regulación é competencia dalgunha das consellerías da Xunta de Galicia e que poidan afecta-lo desenvolvemento ordinario da actividade cidadá.</p>
<p>En canto á Consellería da Presidencia e Administración Pública a Secretaría Xeral de Comunicación procede a fixa-los servicios mínimos que garantan o poder solventar calquera avaría que se poda producir nos centros de distribución de sinal nos municipios afectados pola folga. Por parte da Dirección Xeral de Organización e Sistemas Informáticos fíxanse os servicios mínimos indispensables para poder levar a cabo o seguimento informático da folga. Así mesmo, a delegación provincial da consellería establece os servicios mínimos en materia de deportes e turismo que garantan os dereitos dos cidadáns.</p>
<p>Polo que respecta á Consellería de Economía e Facenda fíxanse os servicios mínimos indispensables para garanti-los dereitos dos cidadáns para permitirlle ó administrado acredita-lo cumprimento de prazos de presentación de autoliquidacións, recursos e ingresos, así como o funcionamento da Sección de Caixa, que permita respecta-lo dereito dos cidadáns a efectua-los pagamentos correspondentes en prazo sen sufrir recargos, o servicio de intervención que permita efectua-lo arqueo, comprobación e pos</p>
<p>terior ingreso das cantidades recadadas, así como o persoal imprescindible para mante-lo servicio informático e a súa conexión cos servicios centrais.</p>
<p>No referente ós servicios dependentes da Consellería de Educación e Ordenación Universitaria o dereito á educación é un dereito de carácter social, e por tanto reclama dos poderes públicos as accións positivas necesarias para que poida ser levado a cabo en igualdade de tódolos que se encontran en calquera dos niveis formativos en calquera tipo de centro.</p>
<p>Por outra parte, a especial problemática de Galicia, coa maior porcentaxe de alumnos transportados e facendo uso dos comedores escolares ou o bo número de internados da nosa Comunidade Autónoma, non poden quedar paralizados no seu funcionamento como consecuencia do dereito constitucional de folga.</p>
<p>Sinálanse, por iso, os servicios mínimos necesarios para manter en funcionamento os comedores escolares, a limpeza dos centros, e un mínimo de vixilancia e atención para os alumnos que pidan acudir ós centros, xa que a maioría deles son menores de dezaoito anos, e moitos deles con idades comprendidas entre os tres e os catorce anos.</p>
<p>Os centros de educación especial necesitan, polas características dos seus alumnos, un maior coidado e asistencia e é por iso polo que cómpre a asistencia do maior número de persoal, como coidadores, persoal médico etc.</p>
<p>Na área de competencias da Consellería de Industria e Comercio, ten baixo supervisión a responsabilidade de asegura-la subministración de determinados servicios prestados non só pola propia Administración, senón por empresas que xestionan servicios públicos de carácter xeral, tal é o caso das subministracións de enerxía eléctrica, combustible, etc. Polo carácter público destes servicios é necesario, en interese da sociedade, fixa-los servicios mínimos que aseguren o seu funcionamento.</p>
<p>Na área de competencias da Consellería de Agricultura, Gandería e Montes establécense servicios mínimos para garanti-los servicios esenciais definidos como tales no Decreto 155/1988, do 9 de xuño, o que significa, tal e como xa declarou o Tribunal Constitucional, que o dereito da comunidade ás prestacións vitais é prioritario respecto do dereito á folga, se ben a dita prioridade necesita ser contrastada en cada situación de folga, e sometida ó principio de proporcionalidade dos sacrificios impostos ós folguistas, e ós beneficiados polo servicio, no que atañe ós dereitos fundamentais, as liberdades públicas e os bens constitucionalmente protexidos.</p>
<p>O mencionado Decreto 155/1988, do 9 de xuño, polo que se dictan normas para garantiza-la prestación dos servicios esenciais no ámbito da Comunidade Autónoma, establece que terán a consideración de servicios esenciais entre outros, e polo que respecta ós prestados pola Consellería de Agricultura, Gandería e Montes, afectados pola presente convocatoria de folga, os dos rexistros públicos.</p>
<p>A motivación da concreta determinación do mínimo de actividade e a fixación do persoal preciso para asegura-lo mantemento dos servicios esenciais prestados pola Consellería de Agricultura, Gandería e Montes encóntrase no labor que na Axencia de Extensión Agraria se realiza en relación coas funcións de rexistro e recepción de documentos.</p>
<p>Na Consellería de Cultura, considérase necesario fixar servicios mínimos polos centros e servicios dela dependentes, garantindo unha mínima actividade ó administrado tanto nos aspectos de funcionamento administrativo, como nos de funcionamento destinados directamente a cubri-las esixencias culturais dos cidadáns. Neste sentido fíxanse servicios mínimos en bibliotecas dependentes desta consellería.</p>
<p>No referente á Consellería de Sanidade e Servicios Sociais, co fin de garanti-lo dereito constitucional de protección á saúde e ós intereses dos cidadáns dos que a súa tutela corresponde á consellería, fíxanse servicios mínimos tanto na área correspondente á Saúde pública, servicios sociais e asistencia sanitaria do xeito seguinte:</p>
<p>Con respecto á asistencia sanitaria do nivel de atención primaria e especializada, os servicios mínimos que se fixan resultan totalmente imprescindibles para mante-la adecuada cobertura dos servicios dos centros sanitarios, para evitar que se lles produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>E por iso mantéñense os servicios mínimos necesarios para garanti-la asistencia imprescindible ós pacientes, así como a atención urxente ós usuarios, que non pode aprazarse sen consecuencias negativas para a saúde.</p>
<p>No referente á área de servicios sociais, os mínimos requiridos responden á necesidade de garanti-la asistencia mínima ós diminuídos psíquicos ou outros marxinados sociais, que necesitan axuda para os labores básicos, como limpeza, control sanitario, comida, vestido, desprazamentos, e necesidades similares.</p>
<p>A Consellería de Pesca, Marisqueo e Acuicultura desenvolve actividades de moi variada índole, que van desde o puro labor administrativo e planificador ata traballos de investigación científica en acuicultura e formación e docencia de persoal que desenvolve as súas tarefas no sector pesqueiro. O establecemento de servicios mínimos, pois, realízase desde a necesidade de menter vivos estes aspectos complementando o labor da consellería coa ineludible obriga de mante-la vixilancia nas augas de competencia da Comunidade Autónoma de Galicia.</p>
<p>No concernente á Consellería de Xustiza, Interior e Relacións Laborais, os servicios mínimos consi</p>
<p>déranse imprescindibles para ofrecer unha mínima actividade de atención ó administrado.</p>
<p>Por último, e no concernente á Consellería de Familia, Muller e Xuventude resulta necesario establecer uns servicios mínimos que permitan un adecuado desenvolvemento das súas actividades, en favor dos principios constitucionais de protección social da familia, fomento da formación e readaptación profesionais, adecuada utilización do ocio e promoción da participación da xuventude no desenvolvemento político, social, económico e cultural.</p>
<p>En consecuencia, e de acordo co establecido no parágrafo 5.2º do Regulamento de réxime interior da Xunta de Galicia, aprobado polo Decreto 111/1984, do 25 de maio, e por proposta das consellerías de Presidencia e Administración Pública; Economía e Facenda; Educación e Ordenación Universitaria; Industria e Comercio; Agricultura Gandería e Montes; Cultura; Sanidade e Servicios Sociais; Pesca Marisqueo e Acuicultura; Xustiza Interior e Relacións Laborais; Familia Muller e Xuventude, citado o comité de folga,</p>
<p>DISPOÑO:</p>
<p>Artigo 1º</p>
<p>Con carácter xeral o mínimo de actividade e o persoal preciso para asegura-lo mantemento dos servicios esenciais durante a folga xeral convocada nos concellos de Vigo, Redondela, Soutomaior, Moaña, Cangas, Bueu, Baiona, A Guarda, Tomiño, Tui, O Porriño, Ponteareas, Gondomar e Nigrán, para o día 24 de abril de 1996, é o seguinte:</p>
<p>1.1 Presidencia:</p>
<p>-Secretaría Xeral de Comunicación: dous técnicos.</p>
<p>1.2. Consellería da Presidencia e Administración Pública:</p>
<p>-Dirección Xeral de Organización e Sistemas Informáticos: un coordinador de infocentro.</p>
<p>-Delegación provincial:</p>
<p>* Servicio Provincial de Deportes:</p>
<p>Sección de Deportes de Vigo: un xefe de sección e un xefe de negociado.</p>
<p>* Servicio Provincial de Turismo:</p>
<p>Oficina de Turismo de Vigo : un posto base grupo B.</p>
<p>1.3. Consellería de Economía e Facenda.</p>
<p>1.3.A. Delegación Territorial de Vigo:</p>
<p>-Unha persoa no rexistro.</p>
<p>-Un subalterno.</p>
<p>-Un auxiliar administrativo.</p>
<p>-Unha persoa no Servicio de Xestión Tributaria.</p>
<p>-Unha persoa no Servicio de Tesourería.</p>
<p>-Unha persoa na intervención.</p>
<p>-Un auxiliar de gravación.</p>
<p>IGAPE</p>
<p>-Unha persoa na oficina de Vigo.</p>
<p>1.4. Consellería de Educación e Ordenación Universitaria.</p>
<p>Nos centros escolares dependentes da consellería:</p>
<p>-O director ou un membro do equipo da dirección e un subalterno en cada centro escolar.</p>
<p>-O 30% do persoal de comedores e do persoal docente encargado destes, nos centros de educación básica con servicio de comedor.</p>
<p>-O 25% do persoal de comedores, limpeza e subalternos nas escola-fogar.</p>
<p>-O 25% do persoal docente encargado de comedores das escolas-fogar, garantindo un mínimo de dúas persoas.</p>
<p>-O 30% de persoal de comedores, limpeza e subalternos nos centros residenciais docentes.</p>
<p>-O 25% do persoal de limpeza, nos centros de ensino secundario.</p>
<p>A totalidade de persoal de comedores, ATS, limpeza, coidadores e persoal médico dos centros de educación especial.</p>
<p>1.5. Consellería de Industria e Comercio.</p>
<p>Unión Eléctrica-Fenosa, S.A. dispón en cabeceira de zona dun coordinador informático que atende os servicios de comunicación, dous montadores e dous operadores CMD (centro de manobra e distribución). Nos sectores de Vigo e O Porriño haberá unha quenda de avarías.</p>
<p>1.6. Consellería de Agricultura Gandería e Montes:</p>
<p>-Servicio de Defensa contra Incendios Forestais.</p>
<p>En cada unha das xefaturas territoriais de defensa contra incendios forestais de Redondela, Ponteareas e Tomiño: un técnico e un axente forestal.</p>
<p>Persoal contratado para a execución do Plan de Defensa contra Incendios Forestais (INFOGA): unha brigada en cada unha das comarcas de Redondela, Ponteareas e Tomiño, un conductor de autobomba por cada comarca de Redondela, Ponteareas e Tomiño.</p>
<p>-Servicio de Medio Ambiente Natural:</p>
<p>Un axente forestal na comarca de Redondela.</p>
<p>-Servicio de Montes e Industrias Forestais:</p>
<p>Un axente forestal en cada comarca de Redondela e Ponteareas.</p>
<p>-Axencias de Extensión Agraria de Redondela, Tui, O Porriño, Ponteareas e Cangas: un funcionario en cada unha.</p>
<p>1.7. Consellería de Cultura.</p>
<p>-Biblioteca Pública de Vigo:</p>
<p>* Director.</p>
<p>* Un auxiliar administrativo.</p>
<p>* Un vixilante.</p>
<p>-Poboado de Santa Tegra.</p>
<p>* Un garda.</p>
<p>1.8. Consellería de Sanidade e Servicios Sociais:</p>
<p>-Área de Saúde Pública:</p>
<p>Cangas: 1 inspector veterinario oficial de Saúde Pública.</p>
<p>Vigo: 3 inspectores veterinarios oficiais de Saúde Pública.</p>
<p>1 inspector veterinario oficial de lonxa.</p>
<p>Nigrán: 1 inspector veterinario oficial de Saúde Pública.</p>
<p>1 inspector veterinario oficial de matadoiro.</p>
<p>Tui: 1 inspector veterinario oficial de Saúde pública.</p>
<p>Tomiño: 1 inspector veterinario oficial de matadoiro.</p>
<p>Porriño: 2 inspectores veterinarios oficiais de matadeiro.</p>
<p>Ponteareas: 1 inspector veterinario oficial de matadeiro.</p>
<p>-Área de Servicios Sociais:</p>
<p>Centros de Servicios Sociais de Bouzas (Vigo), Calvario (Vigo), Coia (Vigo), Teis (Vigo), Atienza (Vigo), Redondela, Baiona, Tui, O Porriño, 1 director e 1 ordenanza en cada un deles.</p>
<p>-Residencia da terceira idade Meixoeiro-Vigo:</p>
<p>Médico, ATS/DUE, encargado almacén, gobernante/a, xefe de cociña, xefe de servicios técnicos, auxiliar clínica e ordenanza, 1 de cada un deles en quenda de mañá.</p>
<p>Axudante de cociña: 2 en quenda de mañá.</p>
<p>Camareira-limpadora: 8 en quenda de mañá.</p>
<p>Residencia da terceira idade de Ponteareas:</p>
<p>Oficial 1º de cociña e auxiliar de clínica: 1 de cada un deles en quenda de mañá.</p>
<p>Camareira-limpadora: 2 en quenda de mañá.</p>
<p>Residencia da terceira idade de Vigo:</p>
<p>Responsable de área, cociñeiro 1 e 2, axudante de cociña, SS.TT. Oficial servicios técnicos, gobernante ou subgobernante, médico, 1 de cada un deles en quenda de mañá.</p>
<p>Recepción de ordenanzas ou conserxe: 2 en quenda de mañá.</p>
<p>Camareiros, 16 en quenda de mañá.</p>
<p>ATS/DUE: 4 quenda de mañá.</p>
<p>auxiliar Enfermería: 15 quenda de mañá.</p>
<p>Área de asistencia sanitaria:</p>
<p>Nos centros hospitalarios Hospital do Meixoeiro, e Complexo Hospitalario Xeral Cíes:</p>
<p>Hospital do Meixoeiro: persoal facultativo 90, persoal sanitario non facultativo: 300, e persoal non sanitario 100.</p>
<p>Complexo Hospitalario Xeral-Cíes: persoal facultativo: 250, persoal sanitario non facultativo: 500, e persoal non sanitario: 200.</p>
<p>Nos centros de atención primaria:</p>
<p>En cada un dos seguintes centros de saúde: r/ Cuba, Casco Vello I , Casco Vello II, Lavadores, Colmeiro, Sárdoma, e Teis:</p>
<p>-Facultativos: 1 M.X., 1 Pediatra.</p>
<p>-Sanitarios: 1 ATS.</p>
<p>-Non sanitarios: 1 celador, 1 auxiliar administrativo</p>
<p>Ambulatorios:</p>
<p>No ambulatorio de Coia e mais no de Doblada:</p>
<p>-Facultativos:</p>
<p>1 médico xeral .</p>
<p>1 médico xeral.</p>
<p>1 pediatra.</p>
<p>1 pediatra.</p>
<p>-Sanitarios:</p>
<p>1 ATS II AA</p>
<p>2 ATS zona.</p>
<p>-Non sanitarios:</p>
<p>1 celador</p>
<p>1 aux administrativo</p>
<p>Ambulatorio Cuba:</p>
<p>Facultativos: 2 pediatras.</p>
<p>Sanitarios: 2 ATS zona.</p>
<p>Ambulatorio López Mora:</p>
<p>Facultativos: 2 médicos xerais</p>
<p>Sanitarios: 1 ATS II AA, 2 ATS zona.</p>
<p>Non sanitarios: 1 celador, 1 auxiliar administrativo</p>
<p>Ambulatorio de Teis:</p>
<p>Sanitarios: 2 ATS zona.</p>
<p>Non sanitarios: 1 auxiliar administrativo</p>
<p>Casa do Mar.</p>
<p>Facultativos: 1 médico xeral, 2 pediatras zona.</p>
<p>Sanitarios: 2 ATS zona, 1 ATS IIAA, 1 auxiliar de clínica.</p>
<p>Non sanitarios: 1 celador.</p>
<p>Coruxo:</p>
<p>Facultativos: 2 médico xeral, 1 pediatra.</p>
<p>Sanitarios: 1 ATS IIAA.</p>
<p>No Sanitarios: 1 celador, 1 auxiliar administrativo</p>
<p>Redondela.</p>
<p>Centro de Saúde:</p>
<p>Facultativos: 1 médico xeral, 1 pediatra.</p>
<p>Sanitarios: 1 ATS EAP.</p>
<p>Non sanitarios: 1 celador, 1 Aux administrativo</p>
<p>Chapela:</p>
<p>Facultativos: 1 médico xeral EAP, 1 pediatra EAP.</p>
<p>Sanitarios: 1 ATS EAP</p>
<p>Non sanitarios: 1 celador, 1 auxiliar administrativo</p>
<p>Soutomaior:</p>
<p>Facultativos: 1 MG, 1 MG (Arcade).</p>
<p>Sanitarios: 1 ATS</p>
<p>Ambulatorio de Moaña:</p>
<p>Facultativos. 2 médicos xerais.</p>
<p>Sanitarios: 1 ATS IIAA</p>
<p>Non sanitarios: 1 celador.</p>
<p>Centro de Saúde de Cangas:</p>
<p>Facultativos: 1 médico xeral EAP, 1 pediatra EAP.</p>
<p>Sanitarios: 1 ATS EAP.</p>
<p>Non sanitarios: 1 celador, 1 auxiliar administrativo</p>
<p>Centro de saúde de Hio:</p>
<p>Facultativos: 1 médico xeral zona.</p>
<p>Sanitarios: 1 ATS zona.</p>
<p>Centro de saúde de Aldán:</p>
<p>Facultativos: 1 médico xeral EAP.</p>
<p>Sanitarios: 1 ATS EAP.</p>
<p>Non Sanitarios: 1 celador.</p>
<p>Baiona:</p>
<p>Ambulatorio:</p>
<p>Facultativos: 1 pediatra de zona.</p>
<p>Non sanitarios: 1 celador.</p>
<p>EAP:</p>
<p>Facultativos: 1 médico xeral EAP.</p>
<p>Sanitarios: 1 ATS EAP.</p>
<p>A Guarda:</p>
<p>Ambulatorio:</p>
<p>Facultativos: 1 médico xeral EAP.</p>
<p>Sanitarios: 1 ATS zona.</p>
<p>Non sanitarios: 1 celador, 1 auxiliar administrativo</p>
<p>ISM:</p>
<p>Facultativos: 1 médico xeral</p>
<p>Sanitarios: 1 ATS.</p>
<p>Non sanitarios: 1 celador.</p>
<p>Tomiño:</p>
<p>Ambulatorio:</p>
<p>Facultativos: 1 médico xeral, 1 pediatra.</p>
<p>Sanitarios: 1 ATS.</p>
<p>Tui:</p>
<p>Centro de saúde:</p>
<p>Facultativos: 1 MG EAP, 1 pediatra EAP,.</p>
<p>Sanitarios: 1 ATS EAP, 1 auxiliar de clínica.</p>
<p>Non sanitarios: 1 celador, 1 auxiliar administrativo</p>
<p>Ambulatorio: 1 médico xeral.</p>
<p>Sanitarios: 1 ATS de zona.</p>
<p>O Porriño:</p>
<p>Ambulatorio:</p>
<p>Facultativos: 1 pediatra de zona.</p>
<p>Non sanitarios: 1 celador, 1 auxiliar administrativo</p>
<p>UAP:</p>
<p>Facultativos: 1 médico xeral EAP, 1 pediatra EAP.</p>
<p>Sanitarios: 1 ATS.</p>
<p>Ponteareas:</p>
<p>EAP.</p>
<p>Facultativos: 1 médico xeral EAP., 1 pediatra EAP.</p>
<p>Sanitarios: 1 ATS EAP, 1 auxiliar de clínica.</p>
<p>Non sanitarios: 1 celador, 1 auxiliar administrativo</p>
<p>Ambulatorio:</p>
<p>Facultativos: 1 médico xeral</p>
<p>Sanitarios:</p>
<p>1 ATS zona.</p>
<p>Gondomar:</p>
<p>Facultativo: 1 médico xeral EAP, 1 pediatra EAP.</p>
<p>Sanitarios: 1 ATS zona.</p>
<p>Nigrán:</p>
<p>EAP:</p>
<p>Facultativos: 1 médico xeral, 1 pediatra.</p>
<p>Sanitarios : 1 ATS.</p>
<p>Non sanitarios: 1 celador, 1 auxiliar administrativo</p>
<p>Panxón:</p>
<p>Facultativos: 1 médico xeral EAP, 1 pediatra EAP.</p>
<p>Sanitarios: 1 ATS EAP.</p>
<p>Non sanitarios: 1 celador.</p>
<p>Bueu:</p>
<p>1 médico general.</p>
<p>1 médico pediatra.</p>
<p>1 ATS de zona.</p>
<p>1 matrona.</p>
<p>1 celador.</p>
<p>1 fisioterapeuta.</p>
<p>1 odontólogo.</p>
<p>1 auxiliar de enfermería IIAA</p>
<p>1.9. Consellería de Pesca, Marisqueo e Acuicultura.</p>
<p>1.9.A. Delegación Territorial da Consellería de Pesca, Marisqueo e Acuicultura en Vigo:</p>
<p>-Unha persoa encargada do rexistro.</p>
<p>-Un posto base grupo A.</p>
<p>-Un posto base grupo D.</p>
<p>-O habilitado.</p>
<p>1.9.B. No Instituto Politécnico Marítimo-Pesqueiro.</p>
<p>-O director.</p>
<p>- 3 subalternos (un para o centro, un para a residencia, quenda de día, e outro para a residencia quenda de tarde).</p>
<p>-Unha gobernanta.</p>
<p>-Dous educadores.</p>
<p>-Un xefe de cociña.</p>
<p>-Un oficial 2ª de cociña.</p>
<p>-Dous axudantes de cociña.</p>
<p>-Dúas camareiras- limpadoras.</p>
<p>-Unha limpadora-fregadora.</p>
<p>1.9.C. Persoal encargado da vixilancia nas augas da competencia da Comunidade Autónoma de Galicia:</p>
<p>-Un xefe de base.</p>
<p>-Un patrón.</p>
<p>-Un mecánico.</p>
<p>-Dous vixilantes mariñeiros.</p>
<p>1.9.D. Confrarías de pescadores:</p>
<p>* Confraría de pescadores de Redondela.</p>
<p>-Un posto base grupo D.</p>
<p>* Confraría de pescadores de Vigo:</p>
<p>-Un posto base grupo D.</p>
<p>* Confraría de Moaña:</p>
<p>-Un posto base grupo D.</p>
<p>* Confraría da Guarda:</p>
<p>-Un posto base grupo D.</p>
<p>* Confraría de Baiona:</p>
<p>-Un posto base grupo D.</p>
<p>* Confraría de Cangas:</p>
<p>-Un posto base grupo D.</p>
<p>* Confraría de Bueu:</p>
<p>-Un posto base grupo D.</p>
<p>1.10. Consellería de Xustiza, Interior e Relacións Laborais:</p>
<p>1.10.A. Delegación Provincial de Vigo:</p>
<p>-Un funcionario no rexistro.</p>
<p>-Un ordenanza/subalterno.</p>
<p>1.10.B. SMAC.</p>
<p>-Un ordenanza/subalterno.</p>
<p>-Área de seguridade e hixiene (A Regasenda-Rande- Redondela).</p>
<p>-Un funcionario no rexistro.</p>
<p>-Un ordenanza/subalterno.</p>
<p>1.11. Consellería de Familia, Muller e Xuventude.</p>
<p>* Con carácter xeral tódolos directores dos centros que a continuación se relacionan, e ademais:</p>
<p>-Gardería infantil Relfas de Vigo:</p>
<p>Un oficial 1ª cociña, dous auxiliares puericultoras, e unha camareira-limpadora.</p>
<p>-Gardería infantil Bouzas de Vigo:</p>
<p>Un oficial primeira cociña, dous auxiliares puericultoras, unha camareira limpadora.</p>
<p>-Gardería infantil Rosalía de Castro de Vigo:</p>
<p>Un oficial primeira cociña, un educador, dous auxiliares puericultoras, dúas camareiras limpadoras.</p>
<p>-Gardería infantil Cabral de Vigo:</p>
<p>Un oficial primeira cociña, dúas auxiliares puericultoras, dúas camareiras-limpadoras.</p>
<p>-Cento de Menores San Paio de Vigo:</p>
<p>Un educador, un cociñeiro, unha camareira-limpadora.</p>
<p>-Residencia Xuvenil Altamar de Vigo:</p>
<p>Un oficial primeira cociña, dúas camareiras limpadoras, un ordenanza.</p>
<p>-Gardería infantil de Redondela:</p>
<p>Un oficial primeira cociña, dúas auxiliares puericultoras, unha camareira-limpadora.</p>
<p>-Na residencia Tempo Libre de Panxón (Nigrán):</p>
<p>Un gobernante/a, un recepcionista, dous cociñeiros, cinco camareiras-limpadoras, un auxiliar administrativo.</p>
<p>-Na Casa da Xuventude de Tui:</p>
<p>Un ordenanza.</p>
<p>Artigo 2º</p>
<p>O persoal que debe presta-los servicios mínimos establecidos no artigo anterior será destinado, no suposto da Consellería de Sanidade e Servicios Sociais -Servicio Galego de Saúde- polos directores xerentes do centro de gasto ó que pertenzan, polos delegados provinciais das consellerías respectivas e polos directores de persoal, nos restantes supostos, publicándose os nomes dos designados nos taboleiros de anuncios dos respectivos centros de traballo</p>
<p>Artigo3º</p>
<p>O incumprimento da obriga de atende-los servicios mínimos fixados nesta orde será sancionado de conformidade coa lexislación vixente aplicable ós diversos colectivos.</p>
<p>Artigo 4ª</p>
<p>O disposto na presente orde non suporá ningunha limitación dos dereitos que a normativa reguladora da folga lle recoñece ó persoal na dita situación.</p>
<p>Disposición derradeira</p>
<p>A presente orde entrará en vigor no mesmo día da súa publicación no Diario Oficial de Galicia.</p>
<p>Santiago de Compostela, 23 de febreiro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>3041</p>

