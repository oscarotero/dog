---
date: '2013-12-04'
id: G0248-271113-0001
page: 46820
number: 232
agency: Axencia Tributaria de Galicia
section: III. Outras disposicións.
title: >-
  RESOLUCIÓN do 22 de novembro de 2013, da Dirección da Axencia Tributaria de
  Galicia, pola que se concede a Evo Banco, S.A. a condición de entidade
  colaboradora para a recadación dos tributos e outros ingresos de dereito
  público.
range: Resolución
url: >-
  https://www.xunta.gal/dog/Publicados/2013/20131204/AnuncioG0248-271113-0001_gl.html
---
<p>Esta axencia, examinada a solicitude presentada por Evo Banco, S.A. e con base no disposto no Real decreto 939/2005, do 29 de xullo, polo que se aproba o Regulamento xeral de recadación, dita a seguinte resolución:</p>
    <p>Primeiro. Autorízase a Evo Banco, S.A. para actuar como entidade colaboradora na xestión recadadora dos tributos e outros ingresos de dereito público, con suxeición ao establecido no artigo 17 e demais aplicables do Regulamento xeral de recadación.</p>
    <p>Segundo. Os ingresos faranse nas contas restrinxidas abertas, tituladas:</p>
    <p>– Tesouro Facenda Pública de Galicia. Conta restrinxida de recadación para declaracións-liquidacións, autoliquidacións.</p>
    <p>– Tesouro Facenda Pública de Galicia. Conta restrinxida de recadación para liquidacións notificadas.</p>
    <p>– Tesouro Facenda Pública de Galicia. Conta restrinxida de recadación para taxas e prezos.</p>
    <p>Terceiro. Evo Banco, S.A. deberá comunicar á Axencia Tributaria de Galicia o número de identificación das contas abertas para cada unha das agrupacións indicadas.</p>
    <p>Contra a presente resolución poderá interpoñerse, de conformidade co disposto no artigo 114 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, recurso de alzada ante o conselleiro de Facenda, no prazo dun mes contado desde o día seguinte ao da súa notificación.</p>
    <p>Esta resolución producirá efectos desde o 9 de decembro de 2013.</p>
    <p>Santiago de Compostela, 22 de novembro de 2013</p>
    <footer><p>Ulpiano L. Villanueva Rodríguez<br>Director da Axencia Tributaria de Galicia</p></footer>

