---
date: '1996-06-24'
id: 7B06
page: 6239
number: 123
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 17 de xuño de 1996, da Dirección Xeral de Persoal, pola que se
  regula a composición das comisións avaliadoras da fase de prácticas
  establecida na Orde do 28 de marzo de 1995, pola que se convocaban
  procedementos selectivos de ingreso e acceso no corpo de profesores de ensino
  secundario.
range: Resolución
url: 'https://www.xunta.gal/dog/Publicados/1996/19960624/Anuncio7B06_gl.html'
---
<p>Na base común 12 da Orde do 28 de marzo de 1995 (DOG do 7 de abril), regúlase e establécese a necesidade de realizar prácticas docentes previas ó nomeamento dos interesados como funcionarios de carreira, co obxecto de valora-las aptitudes didácticas dos aspirantes que aprobaron a fase de oposición. Na súa virtude, esta dirección xeral,</p>
<p>RESOLVE:</p>
<p>Primeiro.-Para a valoración dos aspirantes ó corpo de ensino secundario serán nomeadas tres comisións cualificadoras, dúas de letras e outra de ciencias e tecnoloxía formadas por especialistas nas respectivas áreas e que terán a seguinte composición:</p>
<p>-Presidente: un inspector ó servicio da Administración educativa nomeado polo Director Xeral de Persoal por proposta da Inspección Central.</p>
<p>-Catro vocais, designados entre os profesores de ensino secundario.</p>
<p>Segundo.-A inspección ó servicio da Administración educativa poderá visita-lo profesorado en prácticas e emitirá un informe sobre o desenvolvemento da súa función, que será tido en conta pola comisión avaliadora.</p>
<p>Santiago de Compostela, 17 de xuño de 1996.</p>
<p>Jaime García García</p>
<p>Director xeral de Persoal</p>
<p>9604613</p>

