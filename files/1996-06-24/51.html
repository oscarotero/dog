---
date: '1996-06-24'
id: 7BA6
page: 6255
number: 123
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 30 de abril de 1996 pola que se aproba o cambio de dominio
  mortis-causa da batea Garrido III.
range: Orde
url: 'https://www.xunta.gal/dog/Publicados/1996/19960624/Anuncio7BA6_gl.html'
---
<p>Visto o expediente incoado por Mª del Carmen Portela Freire, no que solicita o cambio de dominio mortis-causa do viveiro fluctuante de cultivo de mexillón denominado Garrido III, outorgado pola orde ministerial do 20-1-1958 (BOE nº 28), situado na cuadrícula nº 20, do polígono A de Cangas, rematando a concesión o 1-2-2003, e do que era titular Manuel Díaz del Río.</p>
<p>Tendo en conta o informado polo Servicio Xurídico e de Planificación e de conformidade co sinalado no artigo 59 da Lei 6/1993, do 11 de maio, de pesca de Galicia e considerando que ó expediente figuran unidos o certificado de defunción, a certificación do rexistro de últimas vontades, a declaración de herdeiros ab-intestato, a relación de bens debidamente liquidada de impostos e o caderno particional da herdanza, esta consellería tivo a ben acceder ó solicitado, declarando titular da concesión administrativa e do viveiro do que se trata, nas mesmas condicións cás expresamente consignadas na orde ministerial de outorgamento, a favor de Mª del Carmen Portela Freire, Ana Isabel Díaz Portela, Irene Díaz Portela e Raquel Díaz Portela.</p>
<p>Os novos titulares subróganse no prazo, dereitos e obrigas do anterior, así como quedan obrigados a observa-las disposicións en vigor sobre este particular.</p>
<p>Vigo, 30 de abril de 1996.</p>
<p>P.D. (Orde 27-6-1990)</p>
<p>Juan M. López García</p>
<p>Delegado territorial de Vigo (Pontevedra)</p>
<p>9604710</p>

