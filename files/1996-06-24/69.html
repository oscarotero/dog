---
date: '1996-06-24'
id: 7BEE
page: 6264
number: 123
agency: CONCELLO DE PONTEDEUME
section: VI. ANUNCIOS
title: >-
  Resolución do 31 de maio de 1996 sobre publicación do concurso para
  adxudicación do contrato de redacción do proxecto para a construcción dun
  aparcamento subterráneo, e que servirá de base para a concesión da súa
  explotación.
range: Resolución
url: 'https://www.xunta.gal/dog/Publicados/1996/19960624/Anuncio7BEE_gl.html'
---
<p>1. Obxecto do concurso: constitúe o obxecto do concurso a adxudicación do contrato de redacción</p>
<p>do proxecto para a construcción dun aparcamento subterráneo e que servirá de base para a concesión da súa explotación (concesión de bens de servicio público), nos seguintes lugares: Praza do Conde ou Avda. de Ricardo Sánchez.</p>
<p>2. Concursantes: poderán participar no concurso os profesionais habilitados, en virtude do título correspondente, para a redacción deste tipo de proxectos.</p>
<p>Cada participante poderá presentar máis dunha proposta, tanto se acode só como se o fai en equipo.</p>
<p>3. Proposicións: presentaranse no rexistro xeral da casa do concello durante o prazo de corenta e cinco días máis contados desde o día seguinte á publicación deste anuncio no Diario Oficial de Galicia, en sobre pechado, no que figurará a inscrición do obxecto de concurso.</p>
<p>A documentación que se presentará será a seguinte:</p>
<p>a) Solicitude cuberta conforme o modelo que se cita no punto 6.</p>
<p>b) Copia do DNI do solicitante ou representante do equipo profesional.</p>
<p>c) Xustificante do pagamento dos dereitos de inscrición, que ascenden a 15.000 pesetas.</p>
<p>4. Premio: o adxudicatario do concurso, unha vez notificado o acordo adoptado, procederá no prazo dun mes e redactará o proxecto básico e de execución seguindo os criterios técnicos propostos na documentación presentada. O custo do proxecto será asumido pola empresa adxudicataria da concesión da explotación do aparcamento.</p>
<p>5. Documentación que presentarán os concursantes: os traballos entregaranse baixo lema, co fin de garanti-lo anonimato dos concursantes, xunto cun sobre pechado baixo o mesmo lema. No interior do sobre constará a identidade do concursante ou do equipo coa sinatura correspondente.</p>
<p>6. Solicitudes: presentaranse segundo o modelo seguinte:</p>
<p>Don/Dona..., de profesión..., veciño/a de..., con domicilio en..., NIF número..., actuando en representación (propia ou de...), expón,</p>
<p>a) Que, informado da convocatoria do concurso para a redacción do proxecto para a construcción dun aparcamento subterráneo, solicita a súa inscrición para participar nel.</p>
<p>b) Que coñece e acepta as bases do concurso.</p>
<p>c) Que presenta xustificante de pagamento dos dereitos de inscrición.</p>
<p>7. Bases: poderán examinarse na dependencia municipal de contratación, segundo andar, en horas de 9 a 14.</p>
<p>Pontedeume, 31 de maio de 1996.</p>
<p>Belarmino Freire Bujía</p>
<p>Alcalde</p>

