---
date: '2022-12-20'
id: L354-251122-0001
page: 64815
number: 240
agency: Concello de Ourense
section: VI. Anuncios. b) Administración local.
title: >-
  ANUNCIO da corrección de erros da oferta de emprego público extraordinaria
  para a estabilización do persoal temporal.
range: Anuncio
url: >-
  https://www.xunta.gal/dog/Publicados/2022/20221220/AnuncioL354-251122-0001_gl.html
---
<p>En cumprimento do establecido no artigo 2.2 da Lei 20/2021, do 28 de decembro, de medidas urxentes para a redución da temporalidade no emprego público, a Xunta de Goberno Local do Concello de Ourense do 27 de maio de 2022 aprobou a oferta de emprego público extraordinaria para a estabilización do persoal temporal, ao abeiro do establecido na Lei 20/2021, do 28 de decembro, de medidas urxentes para a redución da temporalidade no emprego público, publicada no BOP de Ourense núm. 123, do 31 de maio de 2022, e no DOG núm. 17, do 5 de xullo.</p>
    <p>Detectado un erro respecto da clasificación da praza de técnico/a auxiliar de turismo, faise público que, mediante o Acordo da Xunta de Goberno Local do 20 de outubro de 2022, se procedeu á corrección e á súa publicación no BOP de Ourense núm. 265, do 19 de novembro de 2022, para que quede redactado do seguinte xeito:</p>
    <p>1º. Rectificar o erro material relativo á clasificación da praza de técnico/a auxiliar de turismo recollida no punto I.A. do Acordo da Xunta de Goberno Local do 27 de maio de 2022, no senso de facer constar que a devandita praza está clasificada no subgrupo C1 (e non como C2, como por erro figuraba no acordo), daquela a descrición da praza queda nos seguintes termos:</p>
    <p>I. Prazas incluídas na oferta de emprego público extraordinaria de estabilización do persoal temporal:</p>
    <p> I.A. Prazas ocupadas por persoal funcionario interino por vacante: (...) 1 técnico/a auxiliar de turismo, escala de Administración especial, subescala de servizos especiais, clase: prazas de cometidos especiais, categoría: técnico/a auxiliar de turismo, subgrupo C1, persoal funcionario.</p>
    <p>2º. Notifíqueselle ao interesado e publíquese o oportuno anuncio de corrección de erros na oferta de emprego público extraordinaria para a estabilización do persoal temporal.</p>
    <p>Ourense, 23 de novembro de 2022</p>
    <footer><p>Gonzalo Pérez Jácome<br>Alcalde</p></footer>

