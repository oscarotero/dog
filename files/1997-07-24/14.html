---
date: '1997-07-24'
id: 91C2
page: 7
number: 142
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 11 de xullo de 1997, da Dirección Xeral de Industria, pola que
  se somete a información pública o proxecto sectorial de incidencia
  supramunicipal denominado gasificación de Galicia: ramal a Ferrol.
range: Resolución
url: 'https://www.xunta.gal/dog/Publicados/1997/19970724/Anuncio91C2_gl.html'
---
<p>Enagás, S.A., titular da concesión administrativa para a conducción e subministración de gas natural, presentou perante a Consellería de Industria e Comercio solicitude para a declaración de proxecto sectorial da incidencia supramunicipal do denominado proxecto de instalacións gasificación de Galicia: ramal a Ferrol, autorizado por esta dirección xeral mediante Resolución do 19 de febreiro de</p>
<p>1997, afectando os termos municipais de Irixoa, Monfero, Pontedeume, Cabanas, Fene e Neda.</p>
<p>O interese público da execución do dito proxecto xustifica a declaración do proxecto de gasificación como proxecto sectorial de incidencia supramunicipal, dado que a trascendencia da infraestructura enerxética gasista supera o simple ámbito local, invadindo todo o ámbito rexional afectado.</p>
<p>Por isto, por acordo do Consello da Xunta de Galicia na súa reunión do 10 de xullo de 1997, declarouse a incidencia supramunicipal do citado proxecto de instalacións gasificación de Galicia: ramal a Ferrol do que as súas determinacións, unha vez aprobado definitivamente polo mesmo órgano, vincularán o planeamento dos entes locais en que se asenten as súas instalacións, que terán que adaptarse a elas dentro dos prazos que para tal efecto se determine, designándose a Consellería de Industria e Comercio como órgano competente por razón da materia para a tramitación do dito expediente.</p>
<p>Conforme o anterior, e dándolle cumprimento ó disposto no artigo 25.3º da citada Lei 10/1995, do 23 de novembro, sométese a información pública o referido proxecto sectorial durante o prazo dun mes contado desde a publicación da presente resolución no Diario Oficial de Galicia, podendo examinarse o proxecto nas dependencias desta dirección xeral, así como na Delegación de Industria na Coruña.</p>
<p>Santiago de Compostela, 11 de xullo de 1997.</p>
<p>Joaquín del Moral Crespo</p>
<p>Director xeral de Industria</p>
<p>5611</p>

