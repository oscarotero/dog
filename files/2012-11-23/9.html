---
date: '2012-11-23'
id: G2345-051112-0007
page: 44204
number: 224
agency: Xulgado do Social número 2 da Coruña
section: V. Administración de xustiza.
title: EDICTO (54/2010).
range: Edicto
url: >-
  https://www.xunta.gal/dog/Publicados/2012/20121123/AnuncioG2345-051112-0007_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no día da data, no proceso seguido por instancia de José Luis López Villar contra Mawerpur, S.L. e o Fogasa, en reclamación por ordinario 54/2010, acordouse notificar a Mawerpur, S.L., en ignorado paradoiro, a parte dispositiva da sentenza ditada:</p>
    <p>«Resolvo:</p>
    <p>Que estimando a demanda interposta por José Luis López Villar contra a empresa Mawerpur, S.L., condénoa a que lle aboe a cantidade de cinco mil trinta e tres euros e trinta e seis céntimos (5.033,36 €), incrementada co xuro por demora do 10 %.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes e fágaselles saber que non é firme e que contra ela se pode interpor recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. Se for recorrente a empresa demandada, deberá demostrar, exhibindo ante este xulgado o comprobante, ter depositado a cantidade obxecto de condena na conta deste xulgado, aberta no Banesto, cuxa consignación en metálico se pode substituír polo aseguramento mediante aval bancario, no cal se fará constar a responsabilidade solidaria do avalista; débese tamén acreditar na indicada conta a consignación da suma de 300 euros preceptiva para recorrer; sen este requisito non se terá por anunciado o recurso.</p>
    <p>Así o pronuncio, mando e asino por esta miña sentenza».</p>
    <p>E para que sirva de citación a Mawerpur, S.L., expídese o presente edicto para a súa publicación no <em>Diario Oficial de Galicia</em>.</p>
    <p>A Coruña, 2 de novembro de 2012</p>
    <footer><p>A secretaria xudicial</p></footer>

