---
date: '2012-11-23'
id: G0164-191112-0001
page: 44173
number: 224
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 19 de novembro de 2012 pola que se modifica a Orde do 17 de outubro de
  2012 pola que se establecen as bases para a concesión, en réxime de
  concorrencia competitiva, das axudas de apoio á etapa inicial de formación
  posdoutoral do Plan galego de investigación, innovación e crecemento 2011-2015
  (Plan I2C) para o ano 2012.
range: Orde
url: >-
  https://www.xunta.gal/dog/Publicados/2012/20121123/AnuncioG0164-191112-0001_gl.html
---
<p>A Consellería de Cultura, Educación e Ordenación Universitaria, na Orde do 17 de outubro de 2012 pola que se establecen as bases para a concesión, en réxime de concorrencia competitiva, das axudas de apoio á etapa inicial de formación posdoutoral do Plan galego de investigación, innovación e crecemento 2011-2015 (Plan I2C) para o ano 2012, e se procede á súa convocatoria, estableceu as normas que regulaban estas axudas incluíndo os prazos de presentación de solicitudes e incorporación dos/as contratados/as aos seus postos de traballo.</p>
    <p>Dadas as dificultades de incorporación das persoas seleccionadas aos seus postos de traballo en decembro de 2012, e co fin de que a axuda que se outorgue adquira a súa máxima eficacia, cómpre modificar a dita orde na súa modalidade A trasladando a data de incorporación ao primeiro semestre de 2013 e prolongando tamén o prazo de gozo da axuda ata a nova data resultante que corresponda no ano 2016. Como consecuencia diso, e ante a necesidade dos/das candidatos/as de modificar o seu plan de traballo e de estadías para adaptalo a este marco temporal, é preciso outorgar un novo prazo para a presentación de solicitudes co fin de que se poidan axustar os ditos plans.</p>
    <p>Modifícanse tamén os prazos de xustificación dos custos de acordo co novo marco temporal.</p>
    <p>En consecuencia,</p>
    <h2>DISPOÑO:</h2>
    <p>Artigo 1</p>
    <p>Modificación da Orde do 17 de outubro de 2012 pola que se establecen as bases para a concesión, en réxime concorrencia competitiva, das axudas de apoio á etapa inicial de formación posdoutoral do Plan galego de investigación, innovación e crecemento 2011-2015 (Plan I2C) para o ano 2012.</p>
    <p>1. No artigo 3, o primeiro punto queda redactado da seguinte maneira:</p>
    <p>«– Na modalidade A: 50 axudas, dun máximo de tres anos, que se desenvolverán nas datas que se indique na resolución de adxudicación, que terán que ser entre o 1 de abril de 2013 e o 30 de abril de 2016, cun importe máximo de 40.000 euros anuais cada unha delas e con contías variables en función do destino dos dous primeiros anos de estadía, tal e como se describen no artigo 3 do anexo I. A porcentaxe de axudas concedidas para cada ámbito de coñecemento (artes e humanidades, ciencias, ciencias sociais e xurídicas, enxeñaría e arquitectura, ciencias da saúde) non será inferior ao 12 % dos contratos financiados».</p>
    <p>2. No artigo 9, o penúltimo parágrafo queda redactado da seguinte maneira:</p>
    <p>«A data límite para a sinatura dos contratos na modalidade A será o 30 de abril de 2013, agás para os cidadáns non comunitarios, que poderán asinar o contrato ata o 30 de xuño de 2013, e na modalidade B estas datas límite serán o 30 de decembro de 2012 e o 28 de febreiro de 2013, respectivamente, sen que isto supoña en ningún caso a ampliación da data límite de finalización dos contratos».</p>
    <p>3. No artigo 10, onde di: «– Copia compulsada dos contratos asinados na modalidade A no prazo dun mes contado desde a súa sinatura, sen que en ningún caso poida ser posterior ao 30 de marzo de 2013, ...», debe dicir: «– Copia compulsada dos contratos asinados na modalidade A no prazo dun mes contado desde a súa sinatura, sen que en ningún caso poida ser posterior ao 30 de xullo de 2013, ...».</p>
    <p>O punto que se refire á periodización do envío da documentación xustificativa por parte das universidades da modalidade A queda redactado da seguinte maneira:</p>
    <p>«No caso da modalidade A:</p>
    <p>a) Na data límite do 30 de xuño de 2013, a documentación correspondente á mensualidade de abril de 2013.</p>
    <p>Coa data do pagamento relativo a esta xustificación libraranse os fondos pertencentes aos complementos por persoa contratada, destinados a cada unha das universidades beneficiarias, correspondentes ao primeiro ano de contrato e aos contratos que efectivamente se enviasen con anterioridade a esta data.</p>
    <p>b) Na data límite do 20 de decembro de 2013, a documentación correspondente ás mensualidades de maio de 2013 a outubro de 2013, ambos os dous meses incluídos.</p>
    <p>Coa data do pagamento relativo a esta xustificación libraranse os fondos pertencentes aos complementos por persoa contratada pendentes de xustificación no anterior pagamento, logo do envío por parte das universidades dos contratos laborais.</p>
    <p>c) Na data límite do 30 de xuño de 2014, a documentación correspondente ás mensualidades de novembro de 2013 a abril de 2014, ambos os dous meses incluídos.</p>
    <p>Coa data do pagamento relativo a esta xustificación libraranse os fondos pertencentes ao complemento por persoa contratada, destinado a cada unha das universidades beneficiarias, correspondente ao segundo ano de contrato. </p>
    <p>d) Na data límite do 20 de decembro de 2014, a documentación correspondente ás mensualidades de maio de 2014 a outubro de 2014, ambos os dous meses incluídos.</p>
    <p>e) Na data límite do 30 de xuño de 2015, a documentación correspondente ás mensualidades de novembro de 2014 a abril de 2015, ambos os dous meses incluídos.</p>
    <p>Con esta mesma data deberase remitir copia cotexada dos contratos de retorno realizados ao abeiro do disposto nesta mesma orde.</p>
    <p>Coa data do pagamento relativo a esta xustificación libraranse os fondos pertencentes ao complemento por persoa contratada, destinado a cada unha das universidades beneficiarias, correspondente ao terceiro ano de contrato.</p>
    <p>f) Na data límite do 20 de decembro de 2015, a documentación correspondente ás mensualidades de maio de 2015 a outubro de 2015, ambos os dous meses incluídos.</p>
    <p>g) Na data límite do 30 de xuño de 2016, a documentación correspondente ao período de novembro de 2015 ata a finalización do contrato».</p>
    <p>Onde di: «Para o primeiro pagamento de ambas as modalidades, na documentación presentada polas universidades correspondentes aos haberes de 2012...», debe dicir: «Para o primeiro pagamento da modalidade B, na documentación achegada polas universidades correspondente aos haberes de 2012...».</p>
    <p>4. No artigo 16, o cadro de distribución orzamentaria queda da seguinte maneira:</p>
    <table>
     <tbody>
      <tr>
       <td rowspan="2">Programa</td>
       <td rowspan="2">Modalidade</td>
       <td colspan="5">Crédito (en euros)</td>
      </tr>
      <tr>
       <td>2012</td>
       <td>2013</td>
       <td>2014</td>
       <td>2015</td>
       <td>2016</td>
      </tr>
      <tr>
       <td rowspan="3">Axudas posdoutorais</td>
       <td>Modalidade A</td>
       <td></td>
       <td>1.197.916,67</td>
       <td>2.000.000,00</td>
       <td>1.849.583,33</td>
       <td>712.500,00</td>
      </tr>
      <tr>
       <td>Modalidade B</td>
       <td>25.000,00</td>
       <td>783.750,00</td>
       <td>71.250,00</td>
       <td></td>
       <td></td>
      </tr>
      <tr>
       <td>Total</td>
       <td>25.000,00</td>
       <td>1.981.666,67</td>
       <td>2.071.250,00</td>
       <td>1.849.583,33</td>
       <td>712.500,00</td>
      </tr>
     </tbody>
    </table>
    <p>Artigo 2</p>
    <p>Concédese un novo prazo de presentación de solicitudes para a modalidade A, que será dun mes contado a partir do día seguinte ao de publicación desta orde no DOG, nos mesmos termos que se recollen no artigo 5 da Orde do 17 de outubro de 2012. Entenderase como último día do prazo o correspondente ao mesmo ordinal do día da publicación.</p>
    <p>Este novo prazo é de aplicación tamén ao disposto no artigo 2.b) do anexo I da dita orde.</p>
    <p>As solicitudes xa presentadas no prazo sinalado na Orde do 17 de outubro de 2012 disporán deste novo prazo para adaptar o plan de traballo, o plan de estadía e as cartas de aceptación do/s centro/s de destino, exixidos nos artigos 4.d) e 4.e) do anexo I da dita orde, ao novo marco temporal de desenvolvemento das axudas.</p>
    <p>Disposición adicional única. Anexos</p>
    <p>Xúntanse a esta orde os modelos normalizados dos anexos III, V, VI, VII e VIII, que serán válidos exclusivamente para a modalidade A.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación.</p>
    <p>Santiago de Compostela, 19 de novembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

