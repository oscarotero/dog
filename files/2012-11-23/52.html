---
date: '2012-11-23'
id: L130-191112-0006
page: 44279
number: 224
agency: Concello da Coruña
section: VI. Anuncios. b) Administración local.
title: >-
  ANUNCIO de información pública relativo ao estudo de detalle para reaxuste de
  rasantes do viario no ámbito do sector 10, parque ofimático.
range: Anuncio
url: >-
  https://www.xunta.gal/dog/Publicados/2012/20121123/AnuncioL130-191112-0006_gl.html
---
<p>A Xunta de Goberno Local, na sesión que tivo lugar o día 2 de novembro adoptou, entre outros, o seguinte acordo:</p>
    <p>Primeiro. Aprobar inicialmente o estudo de detalle para reaxuste de rasantes do viario no ámbito do sector 10, parque ofimático.</p>
    <p>Segundo. Someter o estudo de detalle ao trámite de exposición pública durante o prazo de vinte días hábiles, mediante publicacións no <em>Diario Oficial de Galicia</em>, na prensa local e na páxina web do Concello.</p>
    <p>Terceiro. Ordenar a dilixencia do estudo de detalle.</p>
    <p>Cuarto. Notificar o presente acordo aos titulares catastrais, aos departamentos municipais de Infraestruturas, Xestión do Solo, Licenzas e Disciplina Urbanística, Sección de Patrimonio Urbanístico e Oficina do GIS.</p>
    <p>Quinto. Pedir os informes sectoriais necesarios para a tramitación do expediente. </p>
    <p>O estudo de detalle sométese ao trámite de información pública durante o prazo de vinte días hábiles, contados a partir do día seguinte ao da súa publicación, período durante o cal calquera interesado poderá consultalo e presentar as alegacións que considere oportunas. A consulta pódese efectuar no Departamento de Planeamento da Área Municipal de Urbanismo (praza de Indalecio Prieto 1-3), en horario laboral, de luns a venres, así como na páxina web do Concello.</p>
    <p>A Coruña, 8 de novembro de 2012 </p>
    <footer><p>César de Jesús Otero Grille<br>Director de Urbanismo</p></footer>

