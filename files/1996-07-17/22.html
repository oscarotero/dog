---
date: '1996-07-17'
id: 85F2
page: 6
number: 140
agency: CONCELLO DAS PONTES DE GARCÍA RODRÍGUEZ
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960717/Anuncio85F2_gl.html'
---
<p>Aprobado na sesión plenaria do día 2 de maio de 1996 o prego de cláusulas técnicas e económico-adminsitrativas que rexerá o concurso para a concesión da xestión do servicio de cafetería e restaurante na estación de autobuses municipal, así como a convocatoria, procédese á súa publicación.</p>
<p>Prego de cláusulas técnicas e económico-administrativas que rexerá o concurso para a concesión da xestión do servicio de cafetería e restaurante na estación de autobuses municipal.</p>
<p>1. Obxecto da concesión.</p>
<p>A xestión do servicio de cafetería e restaurante na estación de autobuses municipal do Concello das Pontes de García Rodríguez.</p>
<p>2. Obras do concello que se lle entregan ó concesionario.</p>
<p>O concello adscribirá ó servicio, conservando a súa titularidade, e cedéndolle o seu desfrute ó concesionario, os seguintes bens: edificación formada por planta baixa dunha superficie de 95 m con espacio para cafetería, cociña e cuartos de baños, planta 1ª, cunha superficie de 93 m para restaurante e dous servicios, ámbalas plantas comunicadas interiormente por unhas escaleiras. As ditas instalacións están situadas na zona norte da estación de autobuses.</p>
<p>3. Prazo da concesión.</p>
<p>A concesión terá unha duración máxima de 5 anos, contados a partir da data en que o licitador seleccionado reciba a notificación da adxudicación do contrato.</p>
<p>Considérase sempre implícita na concesión a facultade de resolvela antes do seu vencemento, se o xustifican circunstancias sobrevidas de interese público. Nestes supostos, o concesionario debe ser resarcido dos danos que se lle produciran.</p>
<p>4. Situación do concello e concesionario durante o prazo de vixencia da concesión.</p>
<p>O concello é titular do servicio que presta de forma indirecta, ostentando este servicio, en todo momento, a cualificación de servicio público do concello, que ten a súa competencia atribuída, o que xustifica o control e a inspección do servicio en todo momento.</p>
<p>O concesionario durante o prazo de vixencia da concesión desenvolve a actividade en que o servicio público consiste, ó serlle transferida unha esfera de actuación orixinariamente administrativa, polo que aparece revestido de facultades para a xestión do servicio, que se lle outorga salvando os dereitos de propiedade e sen prexuízo de terceiros, pero con dereito a protección administrativa para presta-lo servicio e exerce-los poderes de policía delegados polo concello.</p>
<p>5. Tarifas que se percibirán do público.</p>
<p>As tarifas máximas e mínimas que se percibirán dos usuarios, con descomposición dos seus factores constitutivos, serán as vixentes aprobadas pola Consellería de Industria e Comercio referidas ó sector da hostelería.</p>
<p>6. Equilibrio financeiro.</p>
<p>En atención á natureza do servicio non procederán as compensacións económica mediante subvencións ó concesionario, debendo o concesionario aboar un canon anual ó concello de 360.000 ptas., pagadeiras mensualmente.</p>
<p>7. Dereitos e obrigas recíprocas do concesionario e do concello.</p>
<p>7.1. Concesionarios.</p>
<p>A) Dereitos.</p>
<p>-Obte-los ingresos que correspondan conforme as tarifas aprobadas percibidas polo uso e desfrute das instalacións obxecto de concesión.</p>
<p>-Utiliza-los bens de dominio público necesarios para o servicio.</p>
<p>-Obter da entidade local procedementos de expropiación forzosa, impugnación de servidumes e desafiuzamento administrativo para a adquisición do dominio, dereitos reais ou uso dos bens precisos para o funcionamento do servicio.</p>
<p>-Revisa-lo canon cando, aínda ser mediar modificacións no servicio, circunstancias sobrevidas e imprevisibles determinaren, en calquera sentido, ruptura da economía da concesión.</p>
<p>-A transmisión inter vivos dos dereitos da concesión, coa autorización previa do Concello Pleno.</p>
<p>B) Obrigas. Serán obrigas xerais do concesionario:</p>
<p>-Presta-lo servicio, unha vez formalizado o contrato, dentro dos trinta días seguintes, poñendo en funcionamento o local coas súas instalacións e servicios anexos, o cal funcionará con suxeición estricta ás normas regulamentarias.</p>
<p>-O servicio prestarao o concesionario durante o prazo de duración da concesión, sendo da súa conta os gastos que se orixinen, incluídos as subminitracións de auga e enerxía eléctrica, a recollida do lixo e rede de sumidoiros, coa contraprestación de percibir durante o citado prazo as tarifas dos usuarios.</p>
<p>-A conservación das construccións e instalacións, así como o mantemento e perfecto estado de funcionamento, limpeza e hixiene do edificio ata que entregue o servicio ó concello con tódalas instalacións que sexan inherentes a el e necesarias para a súa prestación.</p>
<p>O concesionario subscribirá en favor do concello unha póliza de seguro a todo risco do edificio obxecto da concesión e as súas instalacións.</p>
<p>-Admiti-lo goce do servicio a toda persoa que cumpra os requisitos dispostos regulamentariamente.</p>
<p>-Indemnizar a terceiros dos danos que lles ocasione o funcionamento do servicio, salvo se se produciron por actos realizados en cumprimento dunha cláusula imposta pola corporación con carácter ineludible.</p>
<p>-Non allear bens afectos á concesión que debazn reverter ó concello concedente, nin gravalos, salvo autorización expresa da corporación, comprometéndose a deixalos libres e vacuos á disposición do concello, dentro do prazo establecido, e de recoñece-la potestade deste para recordar e executar el mesmo o lanzamento, se fose o caso.</p>
<p>-Exercer el mesmo a concesión e non cedela ou traspasala a terceiros sen a anuencia da entidade local, que soamente poderá autorizala nas circunstancias que sinala a lexislación aplicable en materia de contratación administrativa.</p>
<p>-Aboar ó seu cargo os gastos de enerxía eléctrica e calefacción que orixinen as instalacións obxecto da concesión.</p>
<p>-Control das instalacións eléctricas da estación de autobuses, mediante o seu acendido e apagado, así como a megafonía da estación, e o seu manexo para informar ó público.</p>
<p>-Apertura e peche da estación de autobuses, en función do horario de autobuses, e e todo caso desde as 7.30 ata as 22 horas incluído o control da parte mecánica de acceso dos autobueses e portas para peóns.</p>
<p>-Control do estado do depósito da calefacción e instalacións en xeral.</p>
<p>-Información de itinerarios e horarios ós viaxeiros.</p>
<p>-Limpeza de tódalas instalacións da estación de autobuses, excepto as reservadas para uso do concello, como o soto, a cal será diaria, correndo pola súa conta tódolos materiais de limpeza. A limpeza farase a última hora da tarde e realizarase baixo a supervisión e control da Concellaría de Obras.</p>
<p>7.2. Concello.</p>
<p>A) Dereitos.</p>
<p>O concello ostentará, sen prexuízo das que procedan, as potestades seguintes:</p>
<p>-Ordenar discrecionalmente, como podería dispoñer se xestionase directamente o servicio, as modificacións na concesión que aconselle o interese público, entre outras:</p>
<p>a) A variación na calidade, cantidade, tempo ou lugar das prestacións en que o servicio consista, e</p>
<p>b) A alteración do canon que debe satisface-lo concesionario e na forma de retribución do concesionario.</p>
<p>-Fiscalizar a través da Concellería de Obras a xestión do concesionario, para o qeu poderá inspecciona-lo servicio, as súas obras, instalacións e locais e a documentación relacionada co obxecto da concesión, e dicta-las ordes para manter ou restablece-la debida prestación.</p>
<p>-Asumir temporalmente a execución directa do servicio nos casos en que non o prestase ou non o puidese presta-lo concesionario, por circunstancias imputables ou non a el.</p>
<p>-Impoñerlle ó concesionario as correccións pertinentes por razón das infraccións que cometese.</p>
<p>-Rescata-la concesión.</p>
<p>-Suprimi-lo servicio.</p>
<p>B) Obrigas. O concello deberá:</p>
<p>-Outorgarlle o concesionario a protección adecuada para que poida presta-lo servicio debidamente.</p>
<p>-Mante-lo equilibrio financeiro mediante a revisión do canon a recibir do concesionario, aínda sen mediar modificacións no servicio, se circunstancias sobrevidas e imprevisibles determinasen a ruptura da economía da concesión.</p>
<p>-Indemniza-lo concesionario polos danos e perdas que lle ocasioase a asunción directa da xestión do</p>
<p>servicio, se esta se producise por motivos de interese público independientes de culpa do concesionario.</p>
<p>-Indemniza-lo concesionario polos danos e perdas que lle ocasionase a asunción directa da xestión do servicio, se esta se producise por motivos de interese público independentes de culpa do concesionario.</p>
<p>-Indemniza-lo concesionario polo rescate da concesión ou en caso da supresión do servicio.</p>
<p>8. Relacións cos usuarios.</p>
<p>O concesionario virá obrigado, nas súas relacións cos usuarios, a axustarse ás prescricións do regulamento do servicio, os cales teñen dereito ó establecemento e funcionamento do servicio, dereito de admisión ó servicio, cumprindo os requisitos establecidos no regulamento que o regule.</p>
<p>9. Extinción da concesión do servicio.</p>
<p>Son causas de extinción do contrato da concesión a xestión do servicio público de cafetería e restaurante na estación de autobuses municipal da Pontes de García Rodríguez, as seguintes:</p>
<p>-Resolulción por incorre-lo concesionario en infracción moi grave das súas obrigas esenciais, logo de expediente con advertencia fidedigna das concretas deficiencias, e concesión expresa dun prazo prudencial, de acordo coa natureza de tales deficiencias, para poder reparalas, canto transcorrido o prazo non se reparasen.</p>
<p>-Reversión do servicio ó concello por cumprimento do prazo establecido no contrato.</p>
<p>-Rescate do servicio polo concello, logo de expediente no que se xustifique a necesidade.</p>
<p>-Declaración de quebra ou suspensión de pagos ou morte de empresario individual.</p>
<p>-Declaración de quebra ou suspensión de pagos ou extinción da persoa xurídica xestora.</p>
<p>10. Sancións por incumprimento da concesión.</p>
<p>10.1. As infraccións en que pode incorre-lo concesionadrio clasificaranse en:</p>
<p>-Infraccións leves.</p>
<p>-Infraccións graves.</p>
<p>-Infraccións moi graves.</p>
<p>10.2. Son infraccións leves:</p>
<p>-Non presta-lo servicio durante un prazo continuado dun día.</p>
<p>-Desatende-las obrigas fundamentais da concesión.</p>
<p>-Non cumpri-las obrigas en materia hixiénico-sanitaria.</p>
<p>-Levantamento dunha acta de inspección efectuado pola inspección ben de sanidade, ben de comercio e turismo por infraccións ás normas legais.</p>
<p>-Incumprimento do horario fixado.</p>
<p>10.3. Son infraccións graves:</p>
<p>-Non lle presta-lo servicio a quen llo demande e reúna os requisitos para a súa utilización.</p>
<p>-Non cumpri-las obrigas sociais e fiscais, tanto no que se refire ós traballadores da concesión como á persoa física ou xurídica titular da concesión.</p>
<p>-O incumprimento das obrigas establecidas no presente prego así como as previstas no regulamento do servicio.</p>
<p>-Cometer dúas faltas leves no prazo de 15 días.</p>
<p>-Cometer tres faltas leves no prazo dun mes.</p>
<p>-Cometer catro faltas leves no prazo de dous meses.</p>
<p>-Desatende-las condicións hixénico-sanitaria duna forma posible perigo para os consumidores.</p>
<p>10.4. Son infraccións moi graves:</p>
<p>-Cometer no prazo dun mes dúas faltas graves.</p>
<p>-O incumprimento reiterado e sistemático das obrigas de control sanitario así como das condicións hixiénicas.</p>
<p>-O incumprimento das obrigas máis esenciais con previo apercibimento con levantamento de acta de inspección polos servicios sanitarios da Xunta de Galicia.</p>
<p>-Deixar de presta-lo servicio durante unha semana.</p>
<p>10.5. As infraccións leves sancionaranse cunha multa de 10.000 ptas. a 50.000 ptas. en atención ó dano causado e atenuantes e agravantes.</p>
<p>10.6. As infraccións graves sancionaranse cunha multa de 50.000 ptas. a 100.000 ptas. en función da intencionalidade e resultado da actuación, graduándose tamén en función dos atenuantes e agravantes.</p>
<p>10.7. As infraccións moi graves sancionaranse cunha multa de 100.000 ptas. a 250.000 ptas., con posible perda da concesión sen dereito a indemnización, así como incautacións das fianzas presentadas.</p>
<p>10.8. As infraccións leves serán sancionadas pola alcaldía-presidencia directamente, escoitado o concesionario; as demais infraccións precisarán un expediente previo de acordo coas normas do procedemento administrativo común, e en especial as previstas na Lei 30/1992, de réxime xurídico das administracións públicas e do procedemento administrativo común, e Decreto 1398/1993, do 4 de agosto, polo que se aproba o regulamento de procedemento para o exercicio da potestade sancionadora.</p>
<p>10.9. Cando a infracción cometida trascenda o ilícito administrativo, e revista os caracteres de delicto, o alcalde poñerá os feitos en coñecemento dos tribunais de xustiza.</p>
<p>11. Reversión da concesión ó concello.</p>
<p>11.1. Extinguido o contrato de concesión, o concello recuperará os bens e instalacións obxecto de reversión.</p>
<p>11.2. Establécese expresamente que, extinguida a concesión, os traballadores ó servicio desta non reverterán cos bens e instalacións, debendo o concesionario asumilos ou, se é o caso, proceder á extinción das relacións contractuais coa antelación previa requirida pola lexislación social, correndo a cargo dela as indemnizacións, facéndose a mesma única responsable diante dos traballadores ó servicio da concesión.</p>
<p>11.3. Seis meses antes de que expire o prazo do contrato, o concello designará un interventor técnico na empresa concesionaria, o cal vixiará a conservación das obras e do material e informará ó concello sobre as reparacións e reposicións necesarias para mantelos en condicións de uso adecuado.</p>
<p>Se o concesionario incumprise sistematicamente as instruccións que lle transmita o concello ou obrase con mala fe, considerarase que se dan os supostos previstos para declara-la caducidade da concesión, coa incautación da fianza presentada e reclamación de danos e perdas.</p>
<p>12. Forma da adxudicación.</p>
<p>A adxudicación da concesión realizarase por concurso con procedemento aberto e con suxeición ó presente prego de cláusulas e á normativa que regula a contratación dos entes locais.</p>
<p>13. Dereito de preferencia.</p>
<p>Establécese un dereito de preferencia, en igualdade de condicións a favor dos empresarios hosteleiros das Pontes.</p>
<p>14. Risco e ventura.</p>
<p>O concesionario xestionará o servicio ó seu risco e ventura e non terá dereito a indemnización por causa de perdas, avarías ou prezuízos ocasionados nas obras e no servicio, salvo nos casos de forza maior, ou pola modificación do obxecto mesmo da concesión imposta unilateralmente polo concello ou decisións deste producidas fóra do ámbito contractual propiamente dito, en que a maior onerosidade sobrevida deberá ser compartida polo concello.</p>
<p>15. Fianza provisional e definitiva.</p>
<p>Os licitadores deberán constituír unha fianza provisional de 400.000 ptas. e unha fianza definitiva de 800.000 ptas., na caixa da corporación, admitíndose o aval bancario en calquera das formas previstas na lexislación de contratación das administracións públicas.</p>
<p>16. Cumprimento das obrigas sociais e laborais.</p>
<p>16.1. O concesionario obrígase a cumpri-las normas vixentes en materia fiscal, laboral, da seguridade social e de seguridade e hixiene no traballo, quedando o concello exonerado de responsabilidade por este incumprimento.</p>
<p>16.2. O concesionario queda obrigado ó pagamento dos anuncios de licitación, formalización do contrato, indemnizacións por ocupacións temporais,</p>
<p>permisos e tributos que procedan como consecuencia do servicio.</p>
<p>17. Criterios que servirán de base para a adxudicación da concesión.</p>
<p>17.1. Os criterios que servirán de base para a adxudicación son os seguintes:</p>
<p>-Proxecto de funcionamento do servicio.</p>
<p>-Melloras complementarias na prestación do servicio, e mantemento das instalacións globais.</p>
<p>-Solucións técnicas que melloren a presente proposta.</p>
<p>17.2. O órgano contratante reserva para si a facultade de adxudica-lo contrato á proposición máis vantaxosa, sen atender necesariamente ó valor económico desta, ou declarar deserto o concurso.</p>
<p>19. Proposicións e documentación complementaria.</p>
<p>19.1. As proposicións presentaranse na Sección de Obras e Urbanismo dependente da Secretaría do Concello, en horas de oficina, durante o prazo de trece días naturais hábiles, contados desde a última publicación segundo corresponda do anuncio no BOP ou Diario Oficial de Galicia. Ó presente expediente seranlle de aplicación as normas sobre tramitación urxente, previstas no artigo 72 da Lei 13/1995, do 18 de maio, de contratos das administracións públicas. Poderanse presentar en calquera das formas previstas na Lei 30/1992, do 26 de novembro.</p>
<p>19.2. Presentaranse nun sobre pechado no que figurará a inscrición «Proposición para tomar parte no concurso convocado para contratar en réxime de concesión administrativa a xestión do servicio de cafegería-restaurante na estación de autobuses municipal das Pontes de García Rodríguez».</p>
<p>Dentro deste sobre maior conteranse dous sobres A e B, pechados, coa mesma inscrición referida no apartado anterior e un subtítulo.</p>
<p>O sobre A subtitularase «Documentación acreditada da personalidade e características do contratista e garantía depositada». E conterá os seguintes documentos:</p>
<p>a) Documento nacional de identidade ou fotocopia compulsada.</p>
<p>b) Escritura de poder, validada e legalizada, se é o caso, se se actúa en representación doutra persoa.</p>
<p>c) Escritura de constitución da sociedade mercantil inscrita no Rexistro Mercantil, e número de identificación fiscal, cando concorra unha sociedade desta natureza.</p>
<p>d) Resgardo acreditativo de ter despositada a fianza provisional.</p>
<p>e) Declaración responsable, ante notario, autoridade xudicial ou administrativa, de non estar ins</p>
<p>curso nas causas de incapacidade e incompatibilidade previstas no artigo 20 da Lei 13/1995, do 18 de maio, de contratos das administracións públicas, e certificacións de estar ó corrente no pago das obrigas tributarias e da Seguridade Social.</p>
<p>f) As empresas estranxeiras presentarán un despacho expedido pola embaixada de España no país respectivo, onde se certifique que conforme a súa lexislación, ten capacidade para contratar e obrigarse.</p>
<p>g) Para o caso de agrupación temporal de empresas deberase cumpri-lo disposto na Lei 13/1995, do 18 de maio, de contratos das administracións públicas.</p>
<p>O sobre B subtitularase «Oferta económica e modificacións ó obxecto do contrato», e conterá:</p>
<p>a) A proposición conforme o seguinte modelo:</p>
<p>Don/Dona..., veciño/a de..., con domicilio en... e DNI nº..., expedido en..., con data..., en nome propio /ou en representación de..., como acredito por...) informado/a da convocatoria de concurso anunciada no BOP nº..., de data... e no Diario Oficial de Galicia nº... de data.., tomo parte nela e comprométome a xestiona-lo servicio da cafetería-restaurante da estación de autobuses municipal das Pontes de García Rodríguez, na forma e consonte o prego de condicións, cos criterios, melloras e solucións que expoño a continuación, e declaro non estar incurso/a nos supostos de incapacidade ou incompatibilidade establecidos no artigo 20 da Lei 13/1995, do 18 de maio, de contratos das administracións públicas.</p>
<p>A) Melloras.</p>
<p>-Canon da concesión:...</p>
<p>-Vantaxes ós usuarios economicamente:...</p>
<p>-Proxecto de funcionamento do servicio:...</p>
<p>-Melloras no funcionamento do servicio:...</p>
<p>20. Constitución da mesa de contratación e apertura de plicas.</p>
<p>-Terá lugar no salón de actos do concello ás 10 horas do quinto día hábil seguinte a aquel en que remate o prazo sinalado na cláusula anterior e o acto será público.</p>
<p>A mesa de contratación procederá previamente á apertura e exame da documentación administrativa, e procederá ás 12 horas do mesmo día á apertura das ofertas económicas e melloras ofrecidas.</p>
<p>-A mesa de contratación procederá á apertura das proposicións presentadas polos licitadores e sen efectuar adxudicación provisional dará por rematado o acto, dispoñendo que as proposicións, as observacións que estime pertinentes e a acta que levante ó efecto se o estima oportuno pasen ós servicios técnicos do concello para que informen acerca da maior ou menor vantaxe das proposicións presentadas.</p>
<p>O expediente de contratación, cos informes requiridos, elevarase ó órgano de contratación que deba de efectua-la adxudicación do contrato, que deberá dicta-la resolución dentro dos tres meses.</p>
<p>21. Réxime xurídico.</p>
<p>No non previstol nas presentas cláusulas rexerán as normas da Lei 7/1985, do 2 de abril, reguladora das bases do réxime local, Lei 13/1995, do 18 de maio, de contratos das administracións públicas, Real decreto lexislativo 781/1986, do 18 de abril, e as normas do Regulamento de contratos do Estado en canto non contradigan ou se opoñan á citada Lei 13/1995, o Regulamento de servicios das corporacións locais e, no seu defecto, as normas de dereito privado.</p>
<p>As Pontes de García Rodríguez, 3 de xuño de 1996.</p>
<p>Víctor Guerreiro Pena</p>
<p>Alcalde-presidente</p>
<p>5283</p>

