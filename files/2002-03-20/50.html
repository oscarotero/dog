---
date: '2002-03-20'
id: 50DA
page: 3
number: 56
agency: >-
  FUNDACIÓN PARA O FOMENTO DA CALIDADE INDUSTRIAL E DESENVOLVEMENTO TECNOLÓXICO
  DE GALICIA
section: VI. ANUNCIOS
title: >-
  Resolución do 18 de febreiro de 2002 pola que se convoca o proceso de
  selección para ingreso no cadro de persoal laboral fixo da Fundación para o
  Fomento da Calidade Industrial e Desenvolvemento Tecnolóxico de Galicia.
range: Resolución
url: 'https://www.xunta.gal/dog/Publicados/2002/20020320/Anuncio50DA_gl.html'
---
<p>En cumprimento da Lei 10/1996, do 5 de novembro (Diario Oficial de Galicia nº 227, do 20 de novembro) de actuación de entes e empresas nas que teña participación maioritaria a Xunta de Galicia, en materia de persoal e contratación, resólvese convoca-lo proceso selectivo para o persoal laboral fixo da Fundación para o Fomento da Calidade Industrial e Desenvolvemento Tecnolóxico de Galicia.</p>
<p>Convócanse tres (3) prazas para o Centro de Innovación e Servicios Tecnolóxicos da Madeira de Galicia.</p>
<p>Praza a): auxiliar administrativo (segundo bases).</p>
<p>Praza b): técnico medio (arquitectura técnica ou superior).</p>
<p>Praza c): técnico superior (enxeñería superior, segundo bases, ou arquitectura superior).</p>
<p>Recollida de bases. Lugar e prazo de presentación de solicitudes:</p>
<p>-As bases da convocatoria e demais requisitos específicos de cada praza pódense recoller nas oficinas de servicios centrais da fundación, sitas na praza de Europa nº 10-A, 6º B, Área Central, 15707 Santiago de Compostela, teléfonos: 981 56 22 77/81;</p>
<p>ou ben no Centro de Innovación e Servicios Tecnolóxicos da Madeira, sito no Parque Tecnolóxico de Galicia en San Cibrao das Viñas, 39901 Ourense, teléfono: 988 36 81 52.</p>
<p>-As solicitudes dirixiranse ó presidente do Consello de Dirección da fundación e presentaranse ou remitiranse por correo certificado ás oficinas de servicios centrais da fundación sitas na praza de Europa nº 10-A, 6º B, Área Central, 15707 Santiago de Compostela.</p>
<p>-O prazo de presentación será de 30 días naturais contados a partir do día seguinte á publicación da presente convocatoria no Diario Oficial de Galicia.</p>
<p>Santiago de Compostela, 18 de febreiro de 2002.</p>
<p>José Manuel González González</p>
<p>Presidente do Consello de Dirección da</p>
<p>Fundación para o Fomento da Calidade Industrial</p>
<p>e Desenvolvemento Tecnolóxico de Galicia</p>

