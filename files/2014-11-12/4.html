---
date: '2014-11-12'
id: G0164-051114-0002
page: 47109
number: 217
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 23 de outubro de 2014 pola que se autoriza o cambio de domicilio por
  traslado de instalacións do centro privado San Miguel, do concello de Vigo.
range: Orde
url: >-
  https://www.xunta.gal/dog/Publicados/2014/20141112/AnuncioG0164-051114-0002_gl.html
---
<p>O centro privado San Miguel, do concello de Vigo, solicitou o cambio de domicilio por traslado de instalacións da sede actual na rúa Joaquín Loriga, número 2, de Vigo, á rúa Tomás A. Alonso, número 13, da mesma localidade.</p>
    <p>Así mesmo, solicitou a modificación da autorización por supresión do ciclo formativo de grao medio (CM) de Comercio, a autorización do CM Coidados Auxiliares de Enfermaría, e a transformación dos programas de cualificación profesional inicial (PCPI) de instalacións electrotécnicas, de servizos administrativos e de comercio nos correspondentes ciclos de formación profesional básica de Servizos Administrativos, de Servizos Comerciais e de Electricidade e Electrónica, ao abeiro do previsto no punto 4 da disposición derradeira quinta, da Lei orgánica 8/2013, do 9 de decembro, para a mellora da calidade educativa (LOMCE), que establece que os ciclos de formación profesional básica substituirán progresivamente os PCPI.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro</p>
    <p>1. Autorizar o cambio de domicilio por traslado de instalacións, suprimir o ciclo formativo de grao medio (CM) de Comercio, autorizar o CM de Coidados Auxiliares de Enfermaría e os ciclos de formación profesional básica de Servizos Administrativos, de Servizos Comerciais e de Electricidade e Electrónica, do centro docente cuxos datos se sinalan a seguir:</p>
    <p>Denominación xenérica: centro privado.</p>
    <p>Denominación específica: San Miguel.</p>
    <p>Código do centro: 36011348.</p>
    <p>Domicilio: rúa Tomás A. Alonso, nº 13.</p>
    <p>Código postal: 36208.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Colegio San Miguel, S.L.</p>
    <p>2. Composición resultante:</p>
    <p>• CM Coidados Auxiliares de Enfermaría (2 unidades para 30 alumnos/as cada unha). </p>
    <p>• CM Instalacións de Telecomunicacións (2 unidades para 30 alumnos/as cada unha). </p>
    <p>• CM Xestión Administrativa (2 unidades para 30 alumnos/as cada unha). </p>
    <p>• Ciclo de formación profesional básica en Servizos Administrativos (2 unidades para 20 alumnos/as cada unha).</p>
    <p>• Ciclo de formación profesional básica en Servizos Comerciais (2 unidades para 20 alumnos/as cada unha).</p>
    <p>• Ciclo de formación profesional básica en Electricidade e Electrónica (2 unidades para 30 alumnos/as cada unha). </p>
    <p>Segundo. Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de outubro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

