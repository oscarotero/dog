---
date: '2018-02-22'
id: G0423-140218-0001
page: 11201
number: 38
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 9 de febreiro de 2018, da Secretaría Xeral Técnica da
  Consellería de Infraestruturas e Vivenda, pola que se dá publicidade dunha
  encomenda de xestión de carácter técnico á Sociedade Pública de Investimentos
  de Galicia, S.A., relativa ao trámite de supervisión do proxecto da obra da
  terminal de autobuses integrada na Estación Intermodal de Ourense.
range: Resolución
url: >-
  https://www.xunta.gal/dog/Publicados/2018/20180222/AnuncioG0423-140218-0001_gl.html
---
<p>De conformidade cos artigos 8.4 e 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión de carácter técnico á Sociedade Pública de Investimentos de Galicia, S.A. relativa ao expediente de contratación do servizo para a adxudicación do contrato da obra da terminal de autobuses integrada na Estación Intermodal de Ourense, que ten as seguintes características: </p>
    <p>– Actividade a que se refire: a Sociedade Pública de Investimentos de Galicia, S.A. realizará os traballos que a seguir se sinalan.</p>
    <p>Na fase de aprobación do proxecto: informe de supervisión do proxecto relativo á obra terminal de autobuses integrada na Estación Intermodal de Ourense.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Vivenda e Sociedade Pública de Investimentos de Galicia, S.A.) dotados de personalidade xurídica propia e ser a Sociedade Pública de Investimentos de Galicia, S.A. medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: desde a súa sinatura, que tivo lugar o 9 de febreiro de 2018, ata o 31 de decembro de 2018.</p>
    <p>– Supostos en que proceda a finalización anticipada da encomenda: incumprimento total ou parcial dalgunha das partes ou por mutuo acordo.</p>
    <p>Santiago de Compostela, 9 de febreiro de 2018</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

