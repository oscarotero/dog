---
date: '2018-02-22'
id: G1994-020218-0001
page: 11238
number: 38
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4610/2017).
range: Edicto
url: >-
  https://www.xunta.gal/dog/Publicados/2018/20180222/AnuncioG1994-020218-0001_gl.html
---
<p>Tipo e nº de recurso: RSU recurso suplicación 4610/2017MRA</p>
    <p>Xulgado de orixe/autos: despedimento/cesamentos en xeral 836/2016 Xulgado do Social número 1 da Coruña</p>
    <p>Recorrente: Rubén Correa Astray</p>
    <p>Avogado: Laureano Costoya Meijide</p>
    <p>Recorridos: Fogasa, Inversiones e Importaciones Atlánticas, S.L. </p>
    <p>Avogado/a: letrado Fogasa </p>
    <p>Eu, M. Socorro Bazarra Varela, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento recurso suplicación 4610/2017 seguido por instancia de Rubén Correa Astray contra Fogasa, Inversiones e Importaciones Atlánticas, S.L., sobre despedimento disciplinario, se ditou a seguinte resolución:</p>
    <p>«Decidimos:</p>
    <p>Estimamos o recurso de suplicación interposto polo letrado Laureano Costoya Meijide, en nome e representación de Rubén Correa Astray, contra a sentenza do Xulgado do Social número 1 da Coruña, do 7 de abril de 2017, en autos nº 836/2016, que revogamos no sentido de condenar Inversiones e Importaciones Atlánticas, S.L., ao pagamento dos salarios de tramitación correspondentes ao período 26 de xullo de 2016/7 de abril de 2017, por importe diario de trinta e nove euros con cincuenta e cinco céntimos (39,55 €/día).</p>
    <p>Incorpórese o orixinal desta sentenza, pola súa orde, ao libro de sentenzas desta sala do social do Tribunal Superior de Xustiza de Galicia.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que ha de prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37 seguida de catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “observacións ou concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así, por esta nosa sentenza, pronunciámolo, mandámoslo e asinámolo».</p>
    <p>E para que sirva de notificación en legal forma a Inversiones e Importaciones Atlánticas, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese a destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 22 de xaneiro de 2018</p>
    <footer><p>A letrada da Administración de xustiza</p></footer>

