---
date: '2018-02-22'
id: L117-160218-0001
page: 11377
number: 38
agency: Concello de Cambre
section: VI. Anuncios. b) Administración local.
title: >-
  ANUNCIO de aprobación inicial do proxecto de expropiación forzosa por taxación
  conxunta para a execución do planeamento no ámbito da estrada Cambre-Temple,
  nº 8 (esquina rúa Carballo, número 11).
range: Anuncio
url: >-
  https://www.xunta.gal/dog/Publicados/2018/20180222/AnuncioL117-160218-0001_gl.html
---
<p>Con data do 7 de febreiro de 2018 o concelleiro delegado da Área de Urbanismo, Obras e Medio Ambiente desta corporación ditou resolución pola que se acorda incoar expediente de expropiación forzosa por taxación conxunta para a execución do planeamento no ámbito da estrada Cambre-Temple, nº 8 (esquina rúa Carballo, nº 11), co fin de adquirir solo destinado a espazos libres de dominio e uso público e a viario público local polas normas subsidiarias do planeamento de Cambre, e aprobar inicialmente o proxecto de expropiación por taxación conxunta para tal fin redactado polo arquitecto Carlos Rodríguez Álvarez.</p>
    <p>En cumprimento do disposto na lexislación vixente, sométese a información pública o dito proxecto de expropiación durante o prazo dun mes, a contar desde o día seguinte á publicación do presente anuncio no <em>Diario Oficial de Galicia</em>, para que os interesados poidan examinalo nas oficinas da Área de Urbanismo, das 10.00 ás 13.00 horas, os días laborables, e formular as alegacións, observacións ou reclamacións que consideren convenientes, en particular en que se refiere á titularidade ou valoración dos seus respectivos dereitos.</p>
    <p>O que se fai público para xeral coñecemento, de conformidade cos artigos 118.2 e 3 da Lei 2/2016, do solo de Galicia, informando que contra este acordo, en canto acto de mero trámite que non pon fin á vía administrativa non cabe interpoñer recurso algún, sen prexuízo do dereito a formular as alegacións ou observacións que se consideren pertinentes.</p>
    <p>Cambre, 9 de febreiro de 2018</p>
    <footer><p>O alcalde<br>P.D. (Resolución 1841/2016, do 18 de novembro)<br>Juan González Leirós<br>Concelleiro delegado da Área de Urbanismo, Obras e Medio Ambiente</p></footer>

