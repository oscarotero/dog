---
date: '2012-10-18'
id: O3C2-111012-0001
page: 39614
number: 199
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 10 de outubro de 2012 pola que se convoca o curso para policías
  locais denominado Actualización nas técnicas de protección e defensa persoal
  policial.
range: Resolución
url: >-
  https://www.xunta.gal/dog/Publicados/2012/20121018/AnuncioO3C2-111012-0001_gl.html
---
<p>Dentro das actividades programadas para o ano 2012, en virtude do convenio de formación asinado entre a Academia Galega de Seguridade Pública e a Deputación Provincial de Ourense, anúnciase a convocatoria dun curso para policías locais sobre actualización nas técnicas de protección e defensa persoal policial.</p>
    <p>1. Datos da actividade.</p>
    <p>Denominación: actualización nas técnicas de protección e defensa persoal policial.</p>
    <p>Tipo: curso.</p>
    <p>Horas lectivas: 20.</p>
    <p>Modalidade: presencial.</p>
    <p>Obxectivos:</p>
    <p>– Tentar dotar os axentes de policía local dun maior nivel de coñecementos, habilidades e destrezas adecuados ao perfil que a sociedade actual require e demanda dos corpos de seguridade.</p>
    <p>– Adquisición de habilidades para a realización de detencións en diferentes situacións, con un ou varios axentes e coñecemento de útiles policiais de cara á operativa policial.</p>
    <p>– Aprendizaxe de técnicas encamiñadas a inmobilizar, controlar e conducir a un sospeitoso, sen grillóns.</p>
    <p>– Adquisición de habilidades para a realización de controis, inmobilizacións, conducións, proxeccións, resolución de resistencias pasivas, coa defensa regulamentaria.</p>
    <p>– Creación de hábitos e habilidades de adestramento coa defensa regulamentaria encamiñadas a evitar agresións, bloqueo con defensa.</p>
    <p>Contido:</p>
    <p>1. Técnicas de detención.</p>
    <p>1.1. Principios fundamentais. Condicións persoais. Factores. Usos e medios da delincuencia. </p>
    <p>1.2. A identificación. Posicións fundamentais. Por un ou dous axentes. Misións.</p>
    <p>1.3. O control de seguridade.</p>
    <p>1.4. O cacheo.</p>
    <p>1.5. O esposamento.</p>
    <p>1.6. Formas de esposamento.</p>
    <p>1.7. Detencións ao paso.</p>
    <p>1.8. Conducións con grillóns.</p>
    <p>1.9. Conducións sen grillóns.</p>
    <p>1.10. Control no chan sen grillóns.</p>
    <p>1.11. Forma de quitar grillóns coa máxima seguridade.</p>
    <p>1.12. Resolución de resistencias pasivas.</p>
    <p>2. Manexo da defensa regulamentaria.</p>
    <p>2.1. Características xerais e tipos de defensas.</p>
    <p>2.2. Empuñamento.</p>
    <p>2.3. Desenfundamento.</p>
    <p>2.4. Exercicios educativos de habilidade.</p>
    <p>2.5. Técnicas de redución coa defensa.</p>
    <p>2.6. Técnicas de proxección coa defensa.</p>
    <p>2.7. Técnicas de condución coa defensa.</p>
    <p>2.8. Técnicas de control coa defensa.</p>
    <p>2.9. Resolución de resistencias pasivas.</p>
    <p>2.10. Técnicas aplicables á resistencia en vehículos.</p>
    <p>2.11. Técnicas ante intento de subtracción da defensa regulamentaria.</p>
    <p>2.12. Técnicas ante intento de subtracción da arma regulamentaria. </p>
    <p>3. Operativa en vehículos.</p>
    <p>3.1. Interceptación de vehículos.</p>
    <p>3.2. Protocolos de aproximación.</p>
    <p>3.3. Extracción de delincuentes do interior de vehículos.</p>
    <p>3.4. Traslado de detidos en vehículos con distintivos policiais e/ou camuflados.</p>
    <p>4. Operativa de entradas en inmobles.</p>
    <p>5. Redución de persoas violentas que estean baixo os efectos do alcohol e/ou as drogas.</p>
    <p>3. Redución de persoas violentas con graves trastornos psíquicos ou con armas brancas.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>– Persoal ao servizo das entidades locais de Ourense pertencente aos corpos da policía local e, de forma complementaria, aos membros das forzas e corpos de seguridade do Estado.</p>
    <p>– Membros da policía local de calquera escala e categoría profesional que sexan operativos e que teñan predisposición para facer exercicio físico moderado.</p>
    <p>Prazas ofertadas: 20 prazas.</p>
    <p>Reservarase o 50 % das prazas para solicitantes mulleres que reúnan os requisitos exixidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes.</p>
    <p>3. Solicitudes de participación.</p>
    <p>Prazo de inscrición e presentación: o prazo de inscrición e presentación de solicitudes de participación rematará o día 23 de outubro de 2012.</p>
    <p>As solicitudes de participación e documentación complementaria que se exixa, deberán remitirse por escrito ao Negociado de Formación da Deputación Provincial: </p>
    <p>– Por correo electrónico: formacion@depourense.es</p>
    <p>– Por correo postal: Deputación Ourense - Negociado de Formación.</p>
    <p>Rúa do Progreso, 30 - 2º. 32003 Ourense.</p>
    <p>– Ou presentando a documentación no Rexistro Xeral da Deputación Provincial de Ourense.</p>
    <p>Listaxe de solicitudes seleccionadas:</p>
    <p>A lista de seleccionados en cada curso exporase oficialmente no taboleiro de anuncios do Negociado de Formación da Deputación de Ourense, unha vez rematado o prazo de presentación de solicitudes; e ao mesmo tempo, os peticionarios poderán obter información sobre a súa admisión chamando ao teléfono 988 38 51 42 ou consultando na páxina web: www.depourense.es</p>
    <p>Criterios de selección:</p>
    <p>a) Menor número de cursos realizados polo/a alumno/a solicitante nos últimos cinco anos, segundo conste nas bases de datos da Academia, e non ter feito con anterioridade o curso que se convoca.</p>
    <p>b) A igual número de cursos terá preferencia o alumnado que leve máis tempo sen participar nas actividades da Academia.</p>
    <p>c) Antigüidade.</p>
    <p>Obrigas das persoas seleccionadas:</p>
    <p>As persoas que resulten seleccionadas, teñen a obriga de participar no desenvolvemento da actividade, agás que comuniquen a súa imposibilidade de asistencia con cando menos 48 horas de antelación ao comezo desta. </p>
    <p>Noutro caso serán excluídas automaticamente da selección para as dez seguintes actividades que se convoquen, para as que reúna os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>4. Desenvolvemento da actividade.</p>
    <p>Lugar: o curso impartirase no ximnasio do Pavillón Polideportivo Municipal de Xinzo de Limia (avda. Dous de Maio. Xinzo de Limia).</p>
    <p>Horario: venres pola tarde, das 17.00 ás 21.00 horas; sábados das 11.00 ás 14.00 e das 15.00 ás 19.00 horas.</p>
    <p>Datas: 30 de novembro e 1, 14 e 15 de decembro de 2012.</p>
    <p>Certificado de asistencia: ao remate da actividade entregaráselle un certificado de asistencia a aquelas persoas que acrediten a súa participación continuada.</p>
    <p>5. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da AGASP, aprobado pola Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>6. Modificacións e incidencias.</p>
    <p>Tanto a Academia Galega de Seguridade Pública como a Deputación Provincial de Ourense poderán modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 10 de outubro de 2012</p>
    <footer><p>José Carlos García Bouzas<br>Director xeral da Academia Galega de Seguridade Pública</p></footer>

