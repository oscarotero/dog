---
date: '2001-03-13'
id: 3EF6
page: 3150
number: 51
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de febreiro de 2001 pola que se concede autorización definitiva ó
  centro autorizado de música Obradoiro, da Coruña, para imparti-las ensinanzas
  de grao medio de música establecidas na Lei orgánica de ordenación xeral do
  sistema educativo.
range: Orde
url: 'https://www.xunta.gal/dog/Publicados/2001/20010313/Anuncio3EF6_gl.html'
---
<p>Segundo o disposto no artigo 31 do Estatuto de autonomía de Galicia, é competencia da Comunidade Autónoma galega a regulamentación e administración do ensino en toda a súa extensión, niveis e graos, modalidades e especialidades e, de acordo co artigo 1 do Decreto 213/1998, do 10 de xullo (Diario Oficial de Galicia, do 23 de xullo), a Consellería de Educación e Ordenación Universitaria é o órgano da Administración da Comunidade Autónoma de Galicia ó que lle corresponden estas competencias.</p>
<p>Por Decreto 481/1990, do 30 de outubro (DOG do 25 de outubro), autorízase o centro non oficial recoñecido de ensino musical de grao elemental Obradoiro. Mediante Orde do 1 de setembro de 1995 (DOG do 19 de outubro) autorizóuselle provisionalmente a impartición das ensinanzas do grao medio de música establecidas na Lei orgánica 1/1990, do 3 de outubro, de ordenación xeral do sistema educativo. O titular deste centro solicita autorización definitiva para a impartición destas ensinanzas.</p>
<p>A Delegación Provincial da Consellería de Educación e Ordenación Universitaria da Coruña informa do cumprimento efectivo dos requisitos mínimos que establece o Real decreto 389/1992, do 15 de abril (Boletín Oficial del Estado do 28 de abril), para os centros que impartan as ensinanzas artísticas regradas previstas no capítulo primeiro do título II da Lei orgánica 1/1990, do 3 de outubro, de ordenación xeral do sistema educativo, e de que a estructura e planificación académica do centro se axusta ó disposto no Decreto 253/1993, do 29 de xullo (DOG do 25 de outubro), polo que se establece o currículo do grao elemental e do grao medio das ensinanzas de música e o acceso ós ditos graos.</p>
<p>Cumpridos tódolos trámites regulamentarios e tendo en conta o anteriormente exposto, esta consellería, por proposta da Dirección Xeral de Centros e Inspección Educativa,.</p>
<p>DISPÓN:</p>
<p>Primeiro.-Autorizar para impartir, con carácter definitivo, as ensinanzas correspondentes ó grao medio de música establecidas na Lei orgánica 1/1990, do 3 de outubro, de ordenación xeral do sistema educativo, ó centro autorizado de música Obradoiro, da Coruña, segundo os datos que figuran no anexo desta orde.</p>
<p>Segundo.-En cumprimento do que establece a disposición adicional terceira do Decreto 253/1995, do 29 de setembro, o centro autorizado de música Obradoiro, da Coruña queda adscrito, para efectos administrativos, ó Conservatorio superior de música da Coruña.</p>
<p>Terceiro.-O mencionado centro queda obrigado ó cumprimento da lexislación vixente e a solicita-la oportuna revisión da autorización cando teña que modificarse calquera dos datos sinalados nesta orde.</p>
<p>Cuarto.-A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Disposicións derradeiras</p>
<p>Primeira.-Facúltase a Dirección Xeral de Centros e Inspección Educativa para dicta-las normas necesarias para o desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de febreiro de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: rúa Feans, 152.</p>
<p>Código do centro: 15026947.</p>
<p>Titular: Promotora Educativa Coruñesa, S.L. (Proeduco, S.L).</p>
<p>Denominación xenérica: Centro autorizado de música profesional.</p>
<p>Denominación específica: Obradoiro.</p>
<p>Composición resultante:</p>
<p>Número de postos escolares autorizados: 160 para grao elemental e 180 para grao medio.</p>

