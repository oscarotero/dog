---
date: '1996-06-13'
id: 75A6
page: 5810
number: 116
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 27 de maio de 1996 pola que se declara a alienabilidade da parcela 29
  do polígono de actuación Jenaro de la Fuente, en Vigo.
range: Orde
url: 'https://www.xunta.gal/dog/Publicados/1996/19960613/Anuncio75A6_gl.html'
---
<p>Solicitada por Xestur Pontevedra o alleamento da parcela propiedade da Comunidade Autónoma referenciada no encabezamento.</p>
<p>Non sendo necesaria a previa desafectación do ben ó ter natureza patrimonial segundo consta na certificación do Servicio Técnico e de Inventario do 22 de abril, unha vez acreditada a conveniencia da operación e vista a taxación do Servicio Técnico e de Inventario da Secretaría Xeral e do Patrimonio na que se fixa un valor para o ben de 27.437.786 ptas.</p>
<p>Á vista dos artigos 24 da Lei 3/1985, 60 e ss. do seu regulamento, o alleamento por calquera título dos bens inmobles do patrimonio da Comunidade Autónoma de Galicia require a declaración previa da súa alienabilidade.</p>
<p>En virtude do anteriormente exposto, proposta da Secretaría Xeral e do Patrimonio, logo do informe da Consellería de Sanidade e Servicios Sociais e da Intervención Xeral e de conformidade co disposto nos citados artigos da Lei 3/1985, do seu regulamento.</p>
<p>DISPOÑO:</p>
<p>Artigo 1º</p>
<p>Declárase a alienabilidade da parcela 29 do polígono de actuación Jenaro de la Fuente que a continuación se describe:</p>
<p>-Parcela urbanizada de 305 m no polígono de actuación Jenaro de la Fuente, no Polígono do Calvario de Vigo.</p>
<p>Linda: norte, parcela 28 de Finur Fincas Urbanas, S.L.; sur, zona de libre cesión de uso de superficie para praza pública; leste, vial de acceso á praza pública; oeste, parcela 28 de Finur Fincas Urbanas, S.L., acceso común a parcela 30 de Mercedes González Rodríguez.</p>
<p>A parcela figura inscrita no Rexistro da Propiedade nº 1 de Vigo, tomo 829, folio 103, predio 63.982, inscrición 1ª, a nome da Comunidade Autónoma de Galicia.</p>
<p>Santiago de Compostela, 27 de maio de 1996.</p>
<p>José Antonio Orza Fernández</p>
<p>Conselleiro de Economía e Facenda</p>
<p>4604</p>

