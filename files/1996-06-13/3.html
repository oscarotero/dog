---
date: '1996-06-13'
id: 75AA
page: 5810
number: 116
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 231/1996, do 6 de xuño, polo que se acepta a cesión a título gratuíto
  a favor da Comunidade Autónoma da estrada provincial de Ferreira do Valadouro
  a Cangas de Foz, sita nos termos municipais do Valadouro de Foz.
range: Decreto
url: 'https://www.xunta.gal/dog/Publicados/1996/19960613/Anuncio75AA_gl.html'
---
<p>O Pleno da Deputación Provincial de Lugo aprobou, en sesión ordinaria con data 29 de abril de 1994, a cesión á Comunidade Autónoma de Galicia, da estrada provincial que vai de Ferreira do Valadouro a Cangas de Foz, sita nos termos municipais do Valadouro e Foz (Lugo).</p>
<p>Conforme o sinalado no artigo 5 da Lei de estradas autonómica 4/1994, do 14 de setembro, de acordo entre as administracións afectadas, proposta do conselleiro de Política Territorial, Obras Públicas e Vivenda, e logo de deliberación do Consello da Xunta de Galicia, en reunión do día seis de xuño de mil novecentos noventa e seis.</p>
<p>DISPÓN:</p>
<p>Artigo 1º</p>
<p>Acéptase a cesión gratuíta a favor da Comunidade Autónoma da estrada provincial que vai de Ferreira do Valadouro a Cangas de Foz, nos termos municipais do Valadouro e Foz, que ten unha lonxitude de 13,100 km.</p>
<p>Artigo 2º</p>
<p>A entrega do vial formalizarase mediante a sinatura da correspondente acta en documento público.</p>
<p>Artigo 3º</p>
<p>A estrada incorporarase á relación de estradas de titularidade autonómica como sinala o artigo 4 da Lei 4/1994, do 14 de setembro, de estradas de Galicia. A aprobación da dita relación farase conforme o plan de estradas.</p>
<p>Artigo 4º</p>
<p>Correspóndelle á Xunta de Galicia, a partir da formalización da entrega, tódalas actividades de xestión, mantemento, conservación e explotación da vía; así como o exercicio das funcións de disciplina viaria e calquera outra que puidese corresponderlle como nova Administración titular da estrada.</p>
<p>Artigo 5º</p>
<p>De acordo cos artigos 78 e 79 da Lei 3/1985, do patrimonio da Comunidade Autónoma, e 150 a 152 do seu regulamento, a estrada deberase incor</p>
<p>porar ó inventario xeral de bens da Comunidade Autónoma, quedando adscrita á Consellería de Política Territorial, Obras Públicas e Vivenda.</p>
<p>Disposición derradeira</p>
<p>Facúltase o conselleiro de Política Territorial, Obras Públicas e Vivenda para dicta-los actos que sexan precisos para a efectividade do presente decreto.</p>
<p>Santiago de Compostela, a seis de xuño de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Xosé Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>96-4535</p>

