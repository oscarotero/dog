---
date: '2014-06-11'
id: L105-050614-0002
page: 26457
number: 110
agency: Concello de Arteixo
section: VI. Anuncios. b) Administración local.
title: ANUNCIO de información pública (expediente 1/2014.PMP).
range: Anuncio
url: >-
  https://www.xunta.gal/dog/Publicados/2014/20140611/AnuncioL105-050614-0002_gl.html
---
<p>O Pleno da Corporación, en sesión ordinaria que tivo lugar o día 29.5.2014, acordou aprobar inicialmente o expediente 1/2014.PMP de modificación puntual das normas subsidiarias para a apertura da avenida Baldomero González no seu encontro coa travesía de Arteixo, segundo proxecto asinado polo arquitecto Fernando Pousada García con data de abril de 2014. Así mesmo, acordouse a suspensión do outorgamento de licenzas no ámbito obxecto da modificación puntual.</p>
    <p>En virtude do disposto polo artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, o expediente de referencia queda sometido a información pública polo prazo de dous meses, contados a partir do día seguinte a aquel en que se produza a última das publicacións, que se inserirán no <em>Diario Oficial de Galicia</em> e en dous dos xornais de maior difusión da provincia. </p>
    <p>Durante o dito prazo as persoas interesadas poderán examinar o seu contido (no Departamento de Urbanismo do Concello de Arteixo, de luns a venres das 9.00 ás 14.00 horas, e nas dependencias do Rexistro Xeral, os sábados das 9.30 ás 13.30 horas) e presentar alegacións se o consideran oportuno.</p>
    <p>Arteixo, 3 de xuño de 2014</p>
    <footer><p>Por delegación (Decreto 989/2011, do 21.6.2011)<br>Luís Alberto Castro Calvete<br>Concelleiro de Urbanismo</p></footer>

