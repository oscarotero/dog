---
date: '1995-03-30'
id: D1F6
page: 2428
number: 63
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 16 de febreiro de 1995 pola que se declara de interese galego a
  Fundación para o Desenvolvemento da Comarca do Baixo Miño e se ordena a súa
  inscrición no Rexistro de Fundacións, sección da Consellería da Presidencia e
  Administración Pública.
range: Orde
url: 'https://www.xunta.gal/dog/Publicados/1995/19950330/AnuncioD1F6_gl.html'
---
<p>Con data do 6 de febreiro de 1995 publicouse no Diario Oficial de Galicia a orde da Consellería da Presidencia e Administración Pública do 23 de xaneiro de 1995 pola que se clasifica como mixta a Fundación para o Desenvolvemento da Comarca do Baixo Miño, adscribíndoa á Consellería da Presidencia e Administración Pública que terá que exercer plenamente o protectorado sobre ela.</p>
<p>Esta fundación, ó abeiro do establecido no artigo 5 dos seus estatutos, ten por obxecto pór en marcha as accións xenéricas enunciadas no Plan de Desenvolvemento Comarcal, deseñando programas, solicitando a súa implementación ós organismos correspondentes e animando e incentivando a participación dos sectores e axentes económicos e sociais ós que vai dirixido.</p>
<p>Por todo iso, e en virtude das competencias que me confire o artigo 34.12º da Lei 1/1983, do 22 de febreiro, reguladora da Xunta de Galicia e do seu presidente, e segundo o establecido nos artigos 8 da Lei 7/1983, do 22 de xuño, de réxime xurídico das fundacións de interese galego, modificada pola Lei 11/1991 do 8 de novembro, e 32.3º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego,</p>
<p>DISPOÑO:</p>
<p>Artigo único:</p>
<p>1.-Declarar de interese galego a Fundación para o Desenvolvemento da Comarca do Baixo Miño ó cumpriren os seus estatutos as prescricións que para tal efecto sinala a vixente lexislación en materia de fundacións de interese galego.</p>
<p>2.-Ordena-la inscrición da Fundación para o Desenvolvemento da Comarca do Baixo Miño no Rexistro de Fundacións de Interese Galego, sección da Consellería da Presidencia e Administración Pública, para os efectos constitutivos que sinala a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 16 de febreiro de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

