---
date: '2022-09-14'
id: V0653-240822-0003
page: 48587
number: 175
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 24 de agosto de 2022, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico Serra do Furco, no concello de Becerreá (expediente
  IN408A/2020/087).
range: Acordo
url: >-
  https://www.xunta.gal/dog/Publicados/2022/20220914/AnuncioV0653-240822-0003_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia e pola Lei 9/2021, do 25 de febreiro, de simplificación administrativa e de apoio á reactivación económica de Galicia; e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013 do 9 de decembro, de avaliación ambiental; e na Lei 1/2021, do 8 de xaneiro, de ordenación do territorio de Galicia e demais normas vixentes de aplicación, sométese a información pública a solicitude relacionada coa instalación que se describe a continuación:</p>
    <p>Antecedentes:</p>
    <p>• O 3.12.2020, Enel Green Power España, S.L. presentou a solicitude de autorización de instalacións de produción de enerxía eléctrica e as súas infraestruturas de evacuación para a modificación substancial do proxecto denominado Parque Eólico Serra do Furco (en diante, o parque eólico) ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro) e pola disposición derradeira sexta da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>• O 27.1.2021 a Dirección Xeral de Planificación Enerxética e Recursos Naturais notificoulle un requirimento de documentación e con data do 9.2.2021 en resposta ao devandito requirimento, o promotor achega documentación complementaria e a declaración responsable do EIA, P. Execución, P. Sectorial, estudio de ruídos e a do estudo de impacto arqueolóxico, así como o documento excel actualizado.</p>
    <p>• O 24.2.2021, a DXPERN xeral admitiu a trámite a modificación substancial presentada o 3.12.2020.</p>
    <p>• O 22.6.2021 a DXPERN remitiulle ao promotor o informe da Dirección Xeral de Ordenación do territorio e Urbanismo sobre o proxecto sectorial. </p>
    <p>• Con data do 4.7.2022 e de acordo co artigo 33.9 da Lei 8/2009, a DXPERN achega a esta xefatura territorial o expediente para continuar coa súa tramitación.</p>
    <p>As instalacións incluídas no proxecto descríbense a continuación:</p>
    <p>Solicitante/promotor: Enel Green Power España, S.L. NIF B61234613.</p>
    <p>Domicilio social: rúa Fernando Casas Novoa, 35B 2 15707 Santiago de Compostela. </p>
    <p>Denominación do proxecto: Parque Eólico Serra do Furco.</p>
    <p>Situación: Concello de Becerreá (Lugo).</p>
    <p>Áreas de desenvolvemento eólico (ADE): Becerreá-Paradela. </p>
    <p>Potencia instalada: 40 MW.</p>
    <p>Número de aeroxeradores que se van instalar: 7.</p>
    <p>Produción neta anual estimada: 106.534 MWh/ano.</p>
    <p>Orzamento total (execución material): 37.336.750,82 €.</p>
    <p>Coordenadas perimétricas da poligonal do parque eólico:</p>
    <table>
     <thead>
      <tr>
       <td>Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>1</td>
       <td>647.183</td>
       <td>4.752.309</td>
      </tr>
      <tr>
       <td>2</td>
       <td>650.066</td>
       <td>4.752.309</td>
      </tr>
      <tr>
       <td>3</td>
       <td>651.322</td>
       <td>4.751.151</td>
      </tr>
      <tr>
       <td>4</td>
       <td>651,322</td>
       <td>4.747.555</td>
      </tr>
      <tr>
       <td>5</td>
       <td>649,190</td>
       <td>4.747.555</td>
      </tr>
     </tbody>
    </table>
    <p>Coordenadas de localización dos aeroxeradores:</p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">Datum ETRS89 (fuso 29)</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>SF-01</td>
       <td>648.474</td>
       <td>4.751.663</td>
       <td>Becerreá</td>
      </tr>
      <tr>
       <td>SF-02</td>
       <td>648.630</td>
       <td>4.751.202</td>
       <td>Becerreá</td>
      </tr>
      <tr>
       <td>SF-03</td>
       <td>648.835</td>
       <td>4.750.776</td>
       <td>Becerreá</td>
      </tr>
      <tr>
       <td>SF-04</td>
       <td>649.441</td>
       <td>4.750.184</td>
       <td>Becerreá</td>
      </tr>
      <tr>
       <td>SF-05</td>
       <td>649.789</td>
       <td>4.749.803</td>
       <td>Becerreá</td>
      </tr>
      <tr>
       <td>SF-06</td>
       <td>649.977</td>
       <td>4.749.412</td>
       <td>Becerreá</td>
      </tr>
      <tr>
       <td>SF-07</td>
       <td>650.325</td>
       <td>4.747.875</td>
       <td>Becerreá</td>
      </tr>
     </tbody>
    </table>
    <p>Coordenadas da subestación:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>649.100</td>
       <td>4.750.762</td>
      </tr>
      <tr>
       <td>2</td>
       <td>649.127</td>
       <td>4.750.712</td>
      </tr>
      <tr>
       <td>3</td>
       <td>649.034</td>
       <td>4.750.664</td>
      </tr>
      <tr>
       <td>4</td>
       <td>649,008</td>
       <td>4.750.714</td>
      </tr>
     </tbody>
    </table>
    <p>Coordenadas da torre de medición:</p>
    <table>
     <thead>
      <tr>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>648.861</td>
       <td>4.751.025</td>
      </tr>
     </tbody>
    </table>
    <p>Características técnicas principais das instalacións:</p>
    <p>• Sete (7) aeroxeradores, cinco (5) de 6.0 MW e dous (2) de 5.0 MW de potencia nominal unitaria, de 115 m de altura de buxa e 170 m de diámetro de rotor. </p>
    <p>• Sete (7) centros de transformación, integrados no interior de cada un dos aeroxeradores, con potencia unitaria de 6.500 kVA e relación de transformación 0,69/30 kV, co seu correspondente equipamento de manobra, protección e demais elementos auxiliares.</p>
    <p>• Rede eléctrica soterrada para evacuación de enerxía a 30 kV, de interconexión entre as turbinas dos aeroxeradores e a subestación transformadora 30/220 kV, composta por condutores tipo RH5Z1 18/30 kV e seccións de 95, 240, 400 e 630 mm2 de aluminio. Na gabia da liña colectora tamén se colocarán os cables de terras e os de fibra óptica para comunicacións.</p>
    <p>• Estación anemométrica do parque eólico equipada cunha torre auto soportada de 118 m de altura.</p>
    <p>• Subestación eléctrica 30/220 kV do PE Serra do Furco recibirá a enerxía xerada do parque, dimensiónase fisicamente para que no futuro poida ser ampliable e servir para evacuar a potencia doutros parques eólicos. Esta parte estará composta por un edificio de control, un edificio de celas e un edificio de residuos, un transformador principal 30/220 kV de 42 MVA e un transformador de servizos auxiliares cos correspondentes equipamentos de control, seccionamento, manobra, medida e protección.</p>
    <p>• Obra civil consistente en camiños de acceso ao parque e interiores de acceso aos aeroxeradores, plataformas de montaxe, subestación, cimentacións e gabias de cableado.</p>
    <p>• Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.d) da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>• Proxecto de execución (visado nº 20203239, data 26.11.2020).</p>
    <p>• Estudo de impacto ambiental (EIA) (asinado 13.6.2022).</p>
    <p>• Proxecto sectorial de incidencia supramunicipal (proxecto de interese autonómico) (visado nº 20203240, data 26.11.2020).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada, e no seu caso, presentar as alegacións ou observacións que estimen oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (ronda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 88 94 39), así como no concello de Becerreá (Lugo). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través do seguinte enlace:</p>
    <p>https://economia.xunta.gal/transparencia/instalacions-xeracion/serra-furco</p>
    <p>Lugo, 24 de agosto de 2022 </p>
    <footer><p>Gustavo J. Casasola de Cabo<br>Xefe territorial de Lugo</p></footer>

