---
date: '2022-09-14'
id: O143-050922-0001
page: 48567
number: 175
agency: Augas de Galicia
section: III. Outras disposicións.
title: >-
  RESOLUCIÓN do 2 de setembro de 2022 pola que se modifica a Resolución do 5 de
  xullo de 2021 pola que se aproban as bases reguladoras para a concesión de
  axudas, en réxime de concorrencia competitiva, para a mellora do estado das
  instalacións de captación, potabilización e almacenamento de comunidades de
  usuarios de abastecemento para consumo humano na Comunidade Autónoma de
  Galicia e se convocan para o ano 2021 (código de procedemento AU232A).
range: Resolución
url: >-
  https://www.xunta.gal/dog/Publicados/2022/20220914/AnuncioO143-050922-0001_gl.html
---
<p>O 19 de xullo de 2021 publicouse no <em>Diario Oficial de Galicia</em> a Resolución do 5 de xullo de 2021 pola que se aproban as bases reguladoras para a concesión de axudas, en réxime de concorrencia competitiva, para a mellora do estado das instalacións de captación, potabilización e almacenamento de comunidades de usuarios de abastecemento para consumo humano na Comunidade Autónoma de Galicia e se convocan para o ano 2021 (código de procedemento AU232A).</p>
    <p>O 25 de maio de 2022 publicouse no <em>Diario Oficial de Galicia</em> a Resolución do 16 de maio de 2022 pola que se modifica a Resolución do 5 de xullo de 2021 pola que se aproban as bases reguladoras para a concesión de axudas, en réxime de concorrencia competitiva, para a mellora do estado das instalacións de captación, potabilización e almacenamento de comunidades de usuarios de abastecemento para consumo humano na Comunidade Autónoma de Galicia e se convocan para o ano 2021 (código de procedemento AU232A).</p>
    <p>Esta resolución modifica o artigo 22 da Resolución do 5 de xullo de 2021 e establece o seguinte:</p>
    <p>1. As comunidades de usuarios beneficiarias terán de prazo para presentar a correspondente xustificación ata o 15 de setembro de 2022.</p>
    <p>O 15 de xuño de 2022 a Dirección de Augas de Galicia ditou unha resolución pola que se amplía o crédito da convocatoria de subvencións, publicada no <em>Diario Oficial de Galicia</em> o 28 de xuño de 2022.</p>
    <p>O 16 de xuño de 2022 ditáronse resolucións de concesión de subvencións ao abeiro da ampliación de crédito indicada no parágrafo anterior.</p>
    <p>Con posterioridade ao outorgamento das subvencións recibíronse en Augas de Galicia comunicacións de comunidades de usuarios beneficiarias solicitando a ampliación do prazo de xustificación.</p>
    <p>Na situación económica actual as comunidades de usuarios atópanse con dificultades para poder executar as obras no prazo establecido, a causa tanto dos problemas das empresas para adquirir material como a suba de prezos que incrementa os problemas de financiamento das comunidades de usuarios.</p>
    <p>Isto tivo como consecuencia que hoxe en día a gran maioría das comunidades de usuarios ás cales se lles concedeu a subvención no mes de xuño de 2022 non puideron presentar a documentación xustificativa.</p>
    <p>O artigo 45.3 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro, establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación, que non excederá a metade deste e sempre que con iso non se prexudiquen dereitos de terceiros.</p>
    <p>Por outra banda, remítese ao disposto con carácter xeral no artigo 32 da Lei 39/2015, do 1 de outubro, do procedemento administrativo común das administracións públicas, en que se indica que a ampliación poderá acordarse de oficio ou por instancia de parte antes do vencemento do prazo de que se trate e se as circunstancias así o aconsellasen.</p>
    <p>As bases reguladoras non conteñen precepto en contra da ampliación do prazo de xustificación.</p>
    <p>A ampliación do prazo non causa prexuízo a terceiros.</p>
    <p>Por todo o anterior, sobre a base dos requisitos e condicións previstos na normativa anteriormente citada e tendo en conta todo o exposto,</p>
    <p class="dog-titulo">RESOLVO:</p>
    <p>Artigo único. <em>Modificación da Resolución do 5 de xullo de 2021 pola que se aproban as bases reguladoras para a concesión de axudas, en réxime de concorrencia competitiva, para a mellora do estado das instalacións de captación, potabilización e almacenamento de comunidades de usuarios de abastecemento para consumo humano na Comunidade Autónoma de Galicia e se convocan para o ano 2021 (código de procedemento AU232A)</em></p>
    <p>Modifícase o número 1 do artigo 22 da Resolución do 5 de xullo de 2021 pola que se aproban as bases reguladoras para a concesión de axudas, en réxime de concorrencia competitiva, para a mellora do estado das instalacións de captación, potabilización e almacenamento de comunidades de usuarios de abastecemento para consumo humano na Comunidade Autónoma de Galicia e se convocan para o ano 2021 (código de procedemento AU232A), que queda redactado como segue:</p>
    <p>«1. As comunidades de usuarios beneficiarias terán de prazo para presentar a correspondente xustificación ata o 15 de novembro de 2022».</p>
    <p>Disposición derradeira única. <em>Entrada en vigor</em></p>
    <p>Esta resolución producirá efectos desde o día da súa publicación no <em>Diario Oficial de Galicia</em>.</p>
    <p>Santiago de Compostela, 2 de setembro de 2022</p>
    <footer><p>Ethel María Vázquez Mourelle<br>Presidenta de Augas de Galicia</p></footer>

