---
date: '2019-03-18'
id: G0181-070319-0001
page: 14571
number: 54
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 4 de marzo de 2019 pola que se fai pública a resolución pola que se
  aproba o expediente de información pública e definitivamente o proxecto de
  construción de mellora e integración paisaxística das entradas dos Camiños de
  Santiago en Santiago de Compostela. Ámbito Camiño Portugués-Conxo, de clave
  AC/17/012.10.4.
range: Anuncio
url: >-
  https://www.xunta.gal/dog/Publicados/2019/20190318/AnuncioG0181-070319-0001_gl.html
---
<p>Con data do 4 de marzo de 2019, a dirección da Axencia Galega de Infraestruturas, por delegación da conselleira de Infraestruturas e Mobilidade (Orde do 7 de setembro de 2017, <em>Diario Oficial de Galicia</em> do 20 de setembro), visto o informe da análise das alegacións, resolveu o seguinte:</p>
    <p>«Antecedentes de feito:</p>
    <p>Primeiro. Por resolución da Axencia Turismo de Galicia, de data 20 de setembro de 2016, encoméndase á Axencia Galega de Infraestruturas a xestión das actuacións precisas para realizar as intervencións necesarias no contorno dos Camiños de Santiago, en Santiago de Compostela.</p>
    <p>Segundo. Con data do 18 de xullo de 2018 publicouse no <em>Diario Oficial de Galicia</em> (núm. 137) o Anuncio do 10 de xullo de 2018 polo que se somete ao trámite de información pública o documento básico de mellora e integración paisaxística das entradas dos Camiños de Santiago en Santiago de Compostela. Ámbito Camiño Portugués-Conxo, de clave AC/17/012.10.4, así como a relación individual de bens, dereitos e propietarios afectados polo proxecto referenciado.</p>
    <p>Terceiro. Durante todo o trámite de información pública presentáronse certificados e alegacións, procedéndose á súa valoración.</p>
    <p>Fundamentos de dereito:</p>
    <p>Primeiro. De acordo co establecido nos artigos 18 e seguintes da Lei do 16 de decembro de 1954 de expropiación forzosa, e os concordantes do seu regulamento, o mencionado documento básico someteuse ao trámite de información pública, durante un período de vinte días hábiles, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Regulamento de expropiación forzosa, someteuse a información pública a relación individual de bens, dereitos e propietarios afectados pola realización da obra correspondente.</p>
    <p>De acordo con todo o exposto, e tras os certificados e alegacións presentadas polos organismos oficiais competentes,</p>
    <h2>RESOLVO:</h2>
    <p>Primeiro. Aprobar o expediente de información pública e definitivamente o proxecto de construción de mellora e integración paisaxística das entradas dos Camiños de Santiago en Santiago de Compostela. Ámbito Camiño Portugués-Conxo, de clave AC/17/012.10.4, mantendo o trazado como definitivo, coas seguintes consideracións:</p>
    <p>a) Corrixirase e actualizarase a relación de bens e dereitos afectados.</p>
    <p>b) Non se expropiarán as parcelas 5 e 6 sinaladas no documento sometido a información pública, que serán desenvolvidas máis adiante noutro proxecto específico.</p>
    <p>c) O proxecto arquitectónico deberá garantir o acceso ao templo e ao cemiterio de Conxo, e o uso que demande a comunidade parroquial: procesións, vodas, funerais, etc.</p>
    <p>Segundo. Contra esta resolución, que pon fin á vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación desta resolución no <em>Diario Oficial de Galicia</em>, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa ou ben recurso potestativo de reposición ante a conselleira de Infraestruturas e Vivenda no prazo dun mes contado desde o día seguinte ao da publicación desta resolución no DOG, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común».</p>
    <p>O que se fai público para xeral coñecemento.</p>
    <p>Santiago de Compostela, 4 de marzo de 2019</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

