---
date: '2019-03-18'
id: G2345-260219-0001
page: 14513
number: 54
agency: Xulgado do Social número 2 da Coruña
section: V. Administración de xustiza.
title: EDICTO (PO 1090/2016).
range: Edicto
url: >-
  https://www.xunta.gal/dog/Publicados/2019/20190318/AnuncioG2345-260219-0001_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento ordinario 1090/2016 deste xulgado do social contra a empresa Deus Creaciones, S.L., sobre reclamación de cantidade, ditouse a seguinte resolución, cuxa parte dispositiva se xunta:</p>
    <p>«Sentenza</p>
    <p>Na Coruña o vinte e un de febreiro de dous mil dezanove</p>
    <p>Jorge Hay Alba, maxistrado do Xulgado do Social número 2 da Coruña, vendo os presentes autos seguidos neste xulgado co número 1090/2016, en que son parte, dun lado, como demandante, María Sol Vilariño Souto, asistida polo letrado Daniel Pérez López, e como demandados Deus Creaciones, S.L., administración concursal de Deus Creaciones, S.L. e o Fogasa, que non comparecen a pesar de estaren citados en legal forma, sobre reclamación de cantidade, pronunciou en nome do rei, a seguinte sentenza:</p>
    <p>Antecedentes de feito.</p>
    <p>Primeiro. A parte demandante presentou demanda que por quenda correspondeu a este Xulgado do Social número 2 da Coruña, na cal, tras expoñer os feitos e alegar os fundamentos de dereito que considerou pertinentes, remataba suplicando que se ditase sentenza conforme o pedido.</p>
    <p>Segundo. Admitida a trámite dita demanda, sinalouse a realización do acto de xuízo e este tivo lugar na data sinalada en todas as súas fases co resultado que consta na acta redactada para o efecto e que quedou debidamente gravado no correspondente soporte CD. Unha vez concluído o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decido que, estimando a demanda interposta pola demandante María Sol Vilariño Souto, con citación do Fogasa, debo condenar e condeno a empresa Deus Creaciones, S.L. a que aboe á demandante a cantidade de 1.720,91 euros polos conceptos reclamados en demanda, máis o 10 % de xuro por demora.</p>
    <p>Notifíquese esta resolución ás partes ás cales se fará saber que contra ela non cabe recurso de suplicación.</p>
    <p>Así por esta miña sentenza, definitivamente xulgando, pronúncioo, mándoo e asínoo.</p>
    <p>Publicación. Expídoa eu, letrada da Administración de xustiza, para facer constar que, na mesma data da sentenza, se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>E para que sirva de notificación en legal forma a Deus Creaciones, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 26 de febreiro de 2019</p>
    <footer><p>A letrada da Administración de xustiza</p></footer>

