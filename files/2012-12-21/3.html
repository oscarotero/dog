---
date: '2012-12-21'
id: CA04-191212-0003
page: 47511
number: 243
agency: Consellería de Economía e Industria
section: III. Outras disposicións.
title: >-
  ORDE do 19 de decembro de 2012 pola que se amplía o crédito da Orde do 3 de
  abril de 2012 pola que se establecen as bases reguladoras para a concesión, en
  réxime de concorrencia competitiva, das axudas encamiñadas á habilitación e
  mellora de infraestruturas dos parques empresariais da comunidade autónoma de
  Galicia, cofinanciadas polo Fondo Europeo de Desenvolvemento Rexional (Feder),
  no marco do programa operativo Feder Galicia 2007-2013, e se procede á súa
  convocatoria para o ano 2012 (IN519B).
range: Orde
url: >-
  https://www.xunta.gal/dog/Publicados/2012/20121221/AnuncioCA04-191212-0003_gl.html
---
<p>A través da Orde do 3 de abril de 2012 (DOG nº 74, do 12 de abril), convocáronse para o ano 2012 as axudas encamiñadas á habilitación e mellora de infraestruturas dos parques empresariais da comunidade autónoma de Galicia, en réxime de concorrencia competitiva.</p>
    <p>O artigo 2 da parte dispositiva da Orde do 3 de abril de 2012, relativo ao crédito orzamentario destinado ás axudas, establece que se destinará unha contía de 2.195.143,00 euros con cargo á aplicación orzamentaria 08.04.732A.760.0, e que se prevé a posibilidade de incrementar as ditas cantidades en función das solicitudes presentadas e de acordo coa dispoñibilidade de crédito, feito que non supón a apertura dun novo prazo de presentación de solicitudes.</p>
    <p>Para a tramitación dos expedientes de axuda desta convocatoria, o crédito orzamentario inicial deberase incrementar para atender as necesidades de fondos para a súa tramitación, polo que procede a oportuna modificación orzamentaria incorporando crédito na aplicación 08.04.732-A 760.0 «Actuacións para infraestruturas en polígonos industriais» por un importe total de 217.371,73 €.</p>
    <p>En consecuencia, en uso das atribucións que me foron conferidas,</p>
    <p class="dog-centrado-sin-cursiva-c-a">DISPOÑO:</p>
    <p>Artigo único</p>
    <p>Modificar o artigo 2 da parte dispositiva da Orde da Consellería de Economía e Industria do 3 de abril de 2012 no referente ao crédito orzamentario destinado, incrementando este en 217.371,73 euros, polo que pasa de 2.195.143,00 euros á cantidade final de 2.412.514,73 euros.</p>
    <p>Santiago de Compostela, 19 de decembro de 2012</p>
    <footer><p>Francisco José Conde López <br>Conselleiro de Economía e Industria</p></footer>

