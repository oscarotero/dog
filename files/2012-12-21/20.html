---
date: '2012-12-21'
id: G2410-031212-0001
page: 47544
number: 243
agency: Xulgado do Social número 1 de Santiago de Compostela
section: V. Administración de xustiza.
title: EDICTO (442/2010).
range: Edicto
url: >-
  https://www.xunta.gal/dog/Publicados/2012/20121221/AnuncioG2410-031212-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que no procedemento 442/2010, deste xulgado do social, seguido por instancia de Óscar Alberto Ayala contra a empresa Construcciones Manuel García Carreira, S.L. e Fondo de Garantía Salarial, sobre reclamación de cantidade, se ditou a seguinte sentenza, con data do 30 de outubro de 2012, cuxa parte dispositiva se achega:</p>
    <p>«Que estimando parcialmente a demanda interposta por Óscar Alberto Ayala contra a mercantil Construcciones Manuel García Carreira, S.L., condeno a citada demandada a lle aboar ao demandante a cantidade de 6.964,85 euros, mais o 10 % desa suma por demora no seu pagamento.</p>
    <p>Notifíquese esta resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da súa notificación, para o cal abondará a manifestación da parte ou do seu avogado ou representante dentro do indicado prazo.</p>
    <p>Advírtese a empresa demandada de que, para recorrer, deberá acreditar que ingresou na conta de consignacións deste xulgado o importe da condena ou aval bancario solidario e 300 euros en concepto de depósito. Sen este requisito non será admitido a trámite o recurso e quedará firme a sentenza.</p>
    <p>Así o acordo, mando e asino».</p>
    <p>E para que lle sirva de notificación en legal forma a Construcciones Manuel García Carreira, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese o destinatario de que as seguintes comunicacións se farán nas dependencias deste xulgado, agás as que sexan autos ou sentenzas ou cando se trate de emprazamento.</p>
    <p>Santiago de Compostela, 27 de novembro de 2012</p>
    <footer><p>A secretaria xudicial</p></footer>

