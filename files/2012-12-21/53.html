---
date: '2012-12-21'
id: L246-301112-0002
page: 47636
number: 243
agency: Concello de Ribadumia
section: VI. Anuncios. b) Administración local.
title: >-
  ANUNCIO de convocatoria para a xestión do servizo da Escola Municipal Infantil
  0-3 anos.
range: Anuncio
url: >-
  https://www.xunta.gal/dog/Publicados/2012/20121221/AnuncioL246-301112-0002_gl.html
---
<p>De conformidade co acordo adoptado polo Pleno Municipal, en sesión celebrada o 16 de novembro de 2012, por medio do presente anuncio efectúase convocatoria do procedemento aberto, atendendo á oferta economicamente máis vantaxosa, con varios criterios de adxudicación, para a adxudicación da xestión do servizo de Escola Municipal Infantil 0-3 anos do concello de Ribadumia, conforme os seguintes datos:</p>
    <p>1. Entidade adxudicadora.</p>
    <p>Datos xerais e datos para a obtención da información:</p>
    <p>a) Organismo: Concello de Ribadumia.</p>
    <p>b) Dependencia que tramita o expediente: Secretaría.</p>
    <p>c) Obtención de documentación e información:</p>
    <p>1. Dependencia: Secretaría.</p>
    <p>2. Domicilio: avda. Ribadumia, nº 3.</p>
    <p>3. Localidade e código postal: Ribadumia 36636.</p>
    <p>4. Teléfono: 986 71 84 91.</p>
    <p>5. Telefax: 986 71 63 93.</p>
    <p>6. Correo electrónico: concello.ribadumia@eidolocal.es</p>
    <p>7. Enderezo da internet do perfil do contratante: www.ribadumia.org</p>
    <p>8. Data límite de obtención de documentación e información: a data de finalización de presentación de proposicións.</p>
    <p>2. Obxecto do contrato.</p>
    <p>a) Tipo: contrato de xestión de servizos.</p>
    <p>b) Descrición: xestión Escola Municipal Infantil 0-3 anos.</p>
    <p>c) Lugar de execución: r/ Joaquín García Álvarez, 15, 36636 Ribadumia.</p>
    <p>d) Prazo de execución: catro anos, con posibilidade de prórrogas e un prazo máximo de seis anos (incluído o período inicial do contrato).</p>
    <p>e) CPV: 85312110-3.</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto, oferta economicamente máis vantaxosa, varios criterios de adxudicación.</p>
    <p>c) Criterios de adxudicación: os sinalados na cláusula 10 do prego:</p>
    <p>1. Proxecto de xestión educativa e organizativa: ata 45 puntos.</p>
    <p>2. Estudo económico-financeiro que garanta a xestión: ata 5 puntos.</p>
    <p>3. Melloras ofertadas: ata 20 puntos.</p>
    <p>4. Oferta económica: ata 5 puntos.</p>
    <p>5. Redución das tarifas: ata 25 puntos.</p>
    <p>4. Orzamento base de licitación: 204.100 euros/ano.</p>
    <p>5. Garantía exixida.</p>
    <p>Definitiva: 5 % do importe de adxudicación.</p>
    <p>6. Requisitos específicos do contratista: os sinalados na cláusula sétima do prego.</p>
    <p>As empresas deberán estar inscritas no Rexistro único de entidades prestadoras de servizos sociais da Xunta de Galicia, dentro da Área de Infancia, segundo o establecido no Decreto 254/2011, do 23 de decembro, que regula o réxime de rexistro, autorización, acreditación e inspección dos servizos sociais de Galicia.</p>
    <p>7. Presentación de ofertas ou de solicitudes de participación:</p>
    <p>a) Data límite de presentación: 26 días naturais a partir do día seguinte ao da publicación do último anuncio de licitación no BOP de Pontevedra ou no DOG.</p>
    <p>b) Modalidade de presentación: en tres sobres pechados que inclúan:</p>
    <p>Sobre A: documentación administrativa.</p>
    <p>Sobre B: proposición económica e documentación cuantificable de forma automática.</p>
    <p>Sobre C: documentación cuxa ponderación depende dun xuízo de valor.</p>
    <p>c) Lugar de presentación:</p>
    <p>1. Dependencia: Rexistro Xeral do Concello de Ribadumia.</p>
    <p>2. Domicilio: avda. Ribadumia, 3.</p>
    <p>3. Localidade e código postal: Ribadumia 36636.</p>
    <p>4. Correo electrónico: www.ribadumia.org</p>
    <p>8. Apertura de ofertas.</p>
    <p>a) Descrición: apertura do sobre A, o quinto día hábil despois da finalización do prazo de presentación das proposicións, ás 10.00 horas.</p>
    <p>Cualificada a documentación administrativa, procederase á apertura do sobre C, que conteñen os criterios cuxa ponderación depende dun xuízo de valor; a mesa poderá solicitar todos os informes técnicos que considere precisos para a valoración das ofertas.</p>
    <p>A mesa de contratación reunirase en acto público, na data que se comunique aos licitadores, vía telemática ou mediante fax, para dar a coñecer a ponderación asignada aos criterios dependentes dun xuízo de valor e proceder á apertura dos sobres B, daquelas empresas que obtivesen unha valoración superior a 30 puntos sobre os criterios non avaliables mediante fórmulas.</p>
    <p>Á vista da valoración dos criterios cuxa ponderación depende dun xuízo de valor (sobre C) e dos criterios cuxa ponderación é automática (sobre B), a mesa de contratación propoñerá o licitador que presentase a oferta economicamente máis vantaxosa.</p>
    <p>9. Gastos de publicidade.</p>
    <p>A cargo do concesionario, ata un máximo de 1.500 euros.</p>
    <p>Ribadumia, 23 de novembro de 2012</p>
    <footer><p>Mª Salomé Peña Muñiz<br>Alcaldesa</p></footer>

