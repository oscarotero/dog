---
date: '2000-08-04'
id: FE12
page: 11
number: 151
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 21 de xullo de 2000, da Dirección Xeral da Función Pública, pola
  que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  Decreto 89/1997, do 10 de abril, correspondentes ás categorías 023 (celador/a
  do corpo de legoeiros), 026 (axudante técnico/a de laboratorio), 033
  (encargado/a supervisor de telefónica), 037 (técnico de son), 039 (rexedor/a
  de escena), 049 (axente auxiliar da inspección de transportes), 060 (auxiliar
  técnico/a de obras e outros), 064 (oficial 1ª tractorista e outros), 066
  (axudante de taller) e 069 (oficial de servicios técnicos e outros), do grupo
  III (lista B), de conformidade co establecido na Resolución do 30 de xuño de
  1999 (Diario Oficial de Galicia número 129, do 7 de xullo).
range: Resolución
url: 'https://www.xunta.gal/dog/Publicados/2000/20000804/AnuncioFE12_gl.html'
---
<p>Publicadas as resolucións da Dirección Xeral da Función Pública polas que se fan públicas as listas provisionais para a cobertura con carácter temporal de postos de traballo reservados a persoal laboral</p>
<p>reguladas no Decreto 89/1997, do 10 de abril, e correspondentes ás categorías 023 (celador/a do corpo de legoeiros), 026 (axudante técnico/a de laboratorio), 033 (encargado/a supervisor de telefónica), 037 (técnico de son), 039 (rexedor/a de escena), 049 (axente auxiliar da inspección de transportes), 060 (auxiliar técnico/a de obra e outros), 064 (oficial 1ª tractorista e outros), 066 (axudante de taller), 069 (oficial servicios técnicos e outros), do grupo III (lista B), e unha vez finalizados os prazos previstos nestes e elaboradas as listas definitivas pola Comisión Permanente de Selección de Persoal Laboral para a cobertura de postos de traballo reservados a persoal laboral, na sesión que tivo lugar o día 10 de xullo de 2000, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral das categorías citadas con anterioridade, da forma que a continuación se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-A partir da data de publicación no Diario Oficial de Galicia da exposición das listas das categorías citadas anteriormente, quedarán sen efecto as listas das ditas categorías elaboradas con anterioridade á Resolución do 30 de xuño da Dirección Xeral da Función Pública, tal e como se establece na base 6ª desta.</p>
<p>Cuarto.-Contra esta resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes, contado desde o día seguinte ó da publicación desta resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 21 de xullo de 2000.</p>
<p>Joaquín López-Rúa Soler</p>
<p>Director xeral da Función Pública</p>

