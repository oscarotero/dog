---
date: '2016-12-27'
id: C3K1-151216-0001
page: 56087
number: 246
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 14 de decembro de 2016, da Secretaría Xeral Técnica da Consellería
  de Sanidade, pola que se notifica a resolución do expediente relativo ao
  recurso de alzada presentado contra a Resolución do 14 de marzo de 2016.
range: Cédula
url: >-
  https://www.xunta.gal/dog/Publicados/2016/20161227/AnuncioC3K1-151216-0001_gl.html
---
<p>Con data do 14 de marzo de 2016, a Secretaría Xeral Técnica da Consellería de Sanidade ditou resolución no expediente B-0631, desestimatoria da solicitude presentada por Huberto Manuel Guillán Guerra sobre habilitación profesional como condutor de ambulancia de clase B-C.</p>
    <p>A resolución desestimatoria foi obxecto de recurso de alzada presentado o 19 de abril de 2016 polo mesmo interesado.</p>
    <p>Con data do 21 de outubro de 2016, o conselleiro de Sanidade ditou resolución desestimatoria do recurso de alzada presentado contra a resolución da Secretaría Xeral Técnica, do 14 de marzo de 2016, en relación co expediente número B-0631.</p>
    <p>Unha vez intentada a notificación desta resolución segundo o disposto no artigo 59.2 da Lei 30/1992, do 26 de novembro, de réxime xurídico das administracións públicas e do procedemento administrativo común, e ao non ser posible a súa práctica, por medio desta cédula, e segundo o disposto no parágrafo 5 do citado artigo, notifícaselle a Huberto Manuel Guillán Guerra o contido da resolución do recurso de alzada que figura como anexo, para que poida ter coñecemento dela.</p>
    <p>Así mesmo, fáiselle saber que contra a resolución ditada en alzada, que pon fin á vía administrativa de conformidade co previsto no artigo 109 da Lei 30/1992, do 26 de novembro, de réxime xurídico das administracións públicas e do procedemento administrativo común, poderá interpoñer recurso contencioso-administrativo ante o xulgado do contencioso-administrativo competente, segundo o disposto nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, e no artigo 91 da Lei orgánica 6/1985, do 1 de xullo, do poder xudicial, no prazo de dous meses desde o día seguinte ao da publicación desta cédula, de conformidade co artigo 46 da referida lei xurisdicional.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da xa citada Lei 30/1992, do 26 de novembro, modificado pola Lei 15/2014, do 16 de setembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Santiago de Compostela, 14 de decembro de 2016</p>
    <footer><p>Josefina Monteagudo Romero<br>Secretaria xeral técnica da Consellería de Sanidade</p></footer>
    <h2>ANEXO</h2>
    <p>Nº de expediente: B-0631 (habilitación profesional de transporte sanitario).</p>
    <p>Interesado: Huberto Manuel Guillán Guerra.</p>
    <p>Último enderezo coñecido: rúa Víctor López Seoane nº 7, 1º D, 15007 A Coruña.</p>
    <p>Resolución de alzada: desestimatoria.</p>

