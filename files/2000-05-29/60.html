---
date: '2000-05-29'
id: AC5E
page: 8333
number: 103
agency: CONSELLERÍA DE MEDIO AMBIENTE
section: VI. ANUNCIOS
title: >-
  Anuncio do 25 de abril de 2000, da Delegación Provincial de Pontevedra, polo
  que se notifica a Resolución do 12 de abril de 2000, do Xurado Provincial de
  Clasificación de Montes Veciñais en Man Común de Pontevedra, polo que se
  resolve a non clasificación dos montes Castrillón e outros do lugar de Meiro
  (concello de Bueu).
range: Anuncio
url: 'https://www.xunta.gal/dog/Publicados/2000/20000529/AnuncioAC5E_gl.html'
---
<p>En cumprimento do disposto no artigo 28 do Regulamento para a execución da Lei 13/1989, do 10 de outubro, de montes veciñais en man común, aprobado por Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común, faise constar que:</p>
<p>O Xurado Provincial de Clasificación de Montes Veciñais de Pontevedra dictou a seguinte resolución:</p>
<p>Asistentes.</p>
<p>Presidente: José Luis Díez Yáñez (delegado provincial da Consellería de Medio Ambiente).</p>
<p>Vocais: Serafín Quinteiro Blanco (avogado polo colexio da provincia), Teodoro Arribas Serrano (xefe do Servicio de Montes e Ind. Forestais), Luis Mª Muíños Vidueira (letrado da Asesoría Xurídica da Xunta).</p>
<p>Vocais representantes do lugar de Meiro do concello de Bueu: Constante Portela Vilas. Manuel Portela Estévez.</p>
<p>Secretaria: Mª José León Gómez (xefa do Servicio Técnico-Xurídico da Delegación de Medio Ambiente).</p>
<p>Na cidade de Pontevedra, sendo as dezasete horas e trinta minutos do día 12 de abril do 2000, coa asistencia das persoas á marxe citadas reúnese na 3ª planta do edificio sito no nº 47 da rúa Benito Corbal o Xurado Provincial de Clasificación de Montes Veciñais en Man Común co obxecto de decidir sobre a clasificación dos montes Castrillón e outros, do lugar de Meiro do concello de Bueu.</p>
<p>Antecedentes de feito.</p>
<p>Primeiro.-Formulada solicitude de clasificación pola xestora do lugar de Meiro do concello de Bueu dos montes Castrillón e outros, o Xurado Provincial de Clasificación de Montes Veciñais en Man Común, na súa reunión do 4-6-1997, acordou inicia-los trámites para a clasificación dos referidos montes, así como a remisión da solicitude e documentación achegada ó Servicio de Montes e Industrias Forestais da daquela Delegación Provincial de Agricultura, Gandería e Montes de Pontevedra, para o seu estudio e informe.</p>
<p>Segundo.-Cumprida e observada a tramitación legal e regulamentariamente esixida, formulouse oposición á clasificación instada polos veciños dos lugares de Trasouto e A Graña pertencentes igualmente á mesma parroquia de Bueu, figurando comparecidos no expediente e representados por Antonio Novas Loira, sinalando que son eles os que tradicionalmente e desde tempo inmemorial veñen facendo uso e aproveitamento dos montes citados e non os do lugar de Meiro.</p>
<p>Terceiro.-Así mesmo, o Concello de Bueu remite acordos da Comisión do Goberno de datas 7 de agosto de 1997 e 15 de abril de 1999 nos que manifesta a máis rotunda oposición á clasificación dos montes solicitados a favor dos veciños do lugar de Meiro, dado que non aparecen claramente delimitados os lugares de Trasouto, A Graña e Meiro que disputan a súa titularidade, co que a clasificación a favor dun deles daría lugar a profundos enfrontamentos entre veciños e sería dificil a determinación da condición de veciño para efectos de posuí-la titularidade dos montes dos cales se pretende a clasificación.</p>
<p>Cuarto.-Os montes Castrillón, Coto, Feira, Esquina de Paradela, Capoeiro, Lagarteira de Riba, Lagarteira de Baixo, Golbada e Cachadiña, obxecto do presente expediente de clasificación, obedecen á seguinte descrición:</p>
<p>Concello: Bueu.</p>
<p>Lugar: Meiro.</p>
<p>Nome do monte: Castrillón.</p>
<p>Cabida: 2,019 ha.</p>
<p>Lindes:</p>
<p>Norte: cruzamento de camiños e predios particulares.</p>
<p>Sur: pista forestal e predios particulares.</p>
<p>Leste: predios particulares.</p>
<p>Oeste: pista forestal.</p>
<p>Nome do monte: Coto.</p>
<p>Cabida: 0,163 ha.</p>
<p>Lindes:</p>
<p>Norte: camiño de servidume e predios particulares.</p>
<p>Sur: camiño de servidume.</p>
<p>Leste: predios particulares.</p>
<p>Oeste: camiño de servidume e predios particulares.</p>
<p>Nome do monte: Feira.</p>
<p>Cabida: 0,153 ha.</p>
<p>Lindes:</p>
<p>Norte: predios particulares.</p>
<p>Sur: predios particulares.</p>
<p>Leste: camiño veciñal asfaltado.</p>
<p>Oeste: predios particulares.</p>
<p>Nome do monte: Esquina de Paradela.</p>
<p>Cabida: 0,05 ha.</p>
<p>Lindes:</p>
<p>Norte: estrada de Outeiro a Meiro.</p>
<p>Sur: camiño de Outeiro a Meiro (San Antoniño).</p>
<p>Leste: estrada e predio particular con peche de cachotería.</p>
<p>Oeste: camiño.</p>
<p>Nome do monte: Capoeiro.</p>
<p>Cabida: 0,024 ha.</p>
<p>Lindes:</p>
<p>Norte: camiño de Meiro á Graña.</p>
<p>Sur: camiño de Meiro á Graña.</p>
<p>Leste: propiedades particulares.</p>
<p>Oeste: camiño público da Graña.</p>
<p>Nome do monte: Lagarteira de Riba.</p>
<p>Cabida: 0,023 ha.</p>
<p>Lindes:</p>
<p>Norte: predio particular con muro de pedra.</p>
<p>Sur: encrucillada de sendas e un camiño.</p>
<p>Leste: predio particular con muro de pedra.</p>
<p>Oeste: encrucillada de camiños.</p>
<p>Nome do monte: Lagarteira de Baixo.</p>
<p>Cabida: 0,011 ha.</p>
<p>Lindes:</p>
<p>Norte: camiño público.</p>
<p>Sur: propiedade privada.</p>
<p>Leste: camiño público.</p>
<p>Oeste: propiedade privada e camiño.</p>
<p>Nome do monte: Golbada.</p>
<p>Cabida: 0,02 ha.</p>
<p>Lindes:</p>
<p>Norte: camiño de Meiro a Catro Camiños.</p>
<p>Sur: propiedade privada con muro de pedra.</p>
<p>Leste: propiedade privada con muro de pedra.</p>
<p>Oeste: camiño.</p>
<p>Nome do monte: Cachadiña.</p>
<p>Cabida: 0,02 ha.</p>
<p>Lindes:</p>
<p>Norte: cruzamento de camiños asfaltados.</p>
<p>Sur: camiño.</p>
<p>Leste: propiedades particulares (casas).</p>
<p>Oeste: cruzamento de camiños asfaltados.</p>
<p>Fundamentos de dereito.</p>
<p>1. Trátase de pequenos retallos de montes, a maioría deles circundados por camiños e dos cales a superficie non excede de 500 metros cadrados, tratándose de sobrantes de vía pública, polo que a posibilidade de aproveitamento é practicamente nula. Así ocorre cos denominados Coto, Feira, Esquina de Paradela, Capoeiro, Lagarteira de Riba, Lagarteira de Baixo, Golbada e Cachadiña, atopándose a maioría deles situados entre cruzamentos de camiños e, en ocasións, lindando coa estrada.</p>
<p>2. Dos citados montes e segundo a certificación rexistral que figura no expediente, só dous deles -Feira e Coto- figuran inscritos no Rexistro da Propiedade como de titularidade municipal, non podendo identificarse o resto conforme a descrición remitida á dita oficina pública.</p>
<p>3. Segundo informe subscrito polo enxeñeiro técnico-forestal que figura no expediente, a única parcela ou monte onde se realiza algún aproveitamento -concretamente de mato- é o denominado Castrillón, estando situados no dito monte os depósitos municipais de abastecemento de augas do concello de Bueu, así como canalizacións de auga e electricidade.</p>
<p>En consecuencia, e tendo en conta que non resulta acreditado no expediente que os solicitantes do lugar de Meiro veñan aproveitando os ditos montes con carácter exclusivo, consuetudinariamente e en réxime de comunidade sen asignación de cotas, non cumpríndose os requisitos do artigo 1 da Lei 13/1989, do 10 de outubro, de montes veciñais en man común, sendo reducida por outra parte a superficie da maioría deles que fan inviable a posibilidade do seu aproveitamento, así como a oposición de veciños doutros lugares da mesma parroquia e o informe desfavorable emitido polo Concello de Bueu e as obras de interese xeral situadas no monte Castrillón que constitúen un servicio público de interese xeral, o instructor propón e así o acordan de maneira unánime os membros do xurado a non clasificación dos montes Castrillón, Coto, Feira, Esquina de Paradela, Capoeiro, Lagarteira de Riba, Lagarteira de Baixo, Golbada e Cachadiña como veciñais en man común a favor dos veciños do lugar de Meiro ó non </p>
<p>reuni-los requisitos establecidos no artigo 1 da Lei 13/1989, do 10 de outubro, e tendo en conta as razóns expostas que farían inviable a súa clasificación.</p>
<p>Contra a presente resolución que pon fin á vía administrativa poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ó da presente notificación, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento</p>
<p>administrativo común, e nos artigos 8 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Pontevedra, 25 de abril de 2000.</p>
<p>José Luis Díez Yáñez</p>
<p>Delegado provincial de Pontevedra</p>
<p>Presidente do Xurado Provincial de Clasificación</p>
<p>de Montes Veciñais en Man Común de Pontevedra</p>

