---
date: '2000-05-29'
id: AC62
page: 8335
number: 103
agency: EMPRESA PÚBLICA DE OBRAS E SERVICIOS HIDRÁULICOS
section: VI. ANUNCIOS
title: >-
  Resolución do 22 de maio de 2000 pola que se anuncia a licitación do concurso
  de execución, polo procedemento aberto e trámite de urxencia, da asistencia
  técnica que se cita.
range: Resolución
url: 'https://www.xunta.gal/dog/Publicados/2000/20000529/AnuncioAC62_gl.html'
---
<p>a) Asistencia técnica.</p>
<p>Título: asistencia técnica para a realización dun inventario, clasificación e estudio de alternativas para o tratamento e eliminación dos lodos producidos nas estacións públicas de depuración de augas residuais de Galicia.</p>
<p>Clave: AT/115.</p>
<p>Orzamento: vinteseis millóns catrocentas cincuenta e oito mil oitocentas dezasete (26.458.817) pesetas (cento cincuenta e nove mil vinte con sesenta e nove (159.020,69) euros.</p>
<p>Prazo: oito (8) meses.</p>
<p>Solvencia: as empresas consultoras deberán acredita-lo que se dispón nos artigos 16, letra a), e 19, letras a) e b), da Lei 13/1995, do 18 de maio, de contratos das administracións públicas. De posuí-lo licitador clasificación vixente no grupo I, subgrupo 1, categoría b), eximirase da acreditación da solvencia económica e financeira e da solvencia técnica ou profesional.</p>
<p>Fianza provisional: non se esixe.</p>
<p>(Declarada urxente con base no establecido no artigo 72 da Lei 13/1995, do 18 de maio, de contratos das administracións públicas).</p>
<p>b) Documentos de interese para os licitadores.</p>
<p>O prego de cláusulas administrativas particulares e o prego de bases estarán de manifesto e ó dispor dos concursantes, para o seu exame, durante o prazo de presentación das proposicións, os días e horas hábiles de oficina, na Empresa Pública de Obras e Servicios Hidráulicos, sita en avenida Rodríguez de Viguri nº 47, baixo B, de Santiago de Compostela (teléfonos 981 56 09 10 e 981 56 09 11, fax 981 560 70 91).</p>
<p>c) Garantías que se esixen ós licitadores.</p>
<p>Esixirase a fianza provisional indicada no punto a) anterior, salvo nos casos establecidos no Real decreto 1883/1979, e unha fianza definitiva equivalente ó catro por cento (4%) do importe de adxudicación.</p>
<p>As ditas fianzas poderán ser presentadas na modalidade e polas persoas ou entidades que especifica a lexislación vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>e) Prazo e lugar de presentación das proposicións.</p>
<p>As proposicións deberán presentarse en sobre pechado no rexistro xeral da Empresa Pública de Obras e Servicios Hidráulicos, ou envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará as doce horas do oitavo día, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación na sala de xuntas da Empresa Pública de Obras e Servicios Hidráulicos ás dez horas do sexto día, que non coincida en sábado, domingo ou festivo, contado a partir do último día de presentación de proposicións.</p>
<p>g) Documentos que deben presenta-los concursantes.</p>
<p>Os que figuran no prego de cláusulas administrativas particulares do concurso.</p>
<p>O importe do presente anuncio será por conta do adxudicatario.</p>
<p>Santiago de Compostela, 22 de maio de 2000.</p>
<p>Agustín Hernández Fernández de Rojas</p>
<p>Presidente da Empresa Pública de Obras</p>
<p>e Servicios Hidráulicos</p>

