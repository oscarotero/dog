---
date: '2000-05-29'
id: ABB2
page: 8307
number: 103
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 18 de maio de 2000, da Dirección Xeral da Función Pública, pola
  que se fan públicas as listas para a cobertura, con carácter temporal,
  mediante o nomeamento de persoal interino, de postos de traballo reservados a
  funcionarios, reguladas no Decreto 89/1997, do 10 de abril, e correspondentes
  ó corpo superior de administración da Xunta de Galicia (grupo A), de
  conformidade co punto terceiro da Resolución do 19 de abril de 2000 (Diario
  Oficial de Galicia número 78, do 24 de abril), listas A1 e A2.
range: Resolución
url: 'https://www.xunta.gal/dog/Publicados/2000/20000529/AnuncioABB2_gl.html'
---
<p>Publicada a Resolución do 19 de abril de 2000 (DOG nº 78, do 24 de abril) relativa á publicación</p>
<p>das listas para a cobertura, con carácter temporal, mediante o nomeamento de persoal interino, de postos de traballo reservados a funcionarios, reguladas no Decreto 89/1997, do 10 de abril, e correspondentes ó corpo superior de administración da Xunta de Galicia (grupo A), e unha vez rematado o prazo previsto no punto terceiro da citada resolución, constatada a existencia dalgúns erros materiais nas listas publicadas por parte da comisión permanente de selección de persoal para a cobertura de postos de traballo reservados a funcionarios na súa sesión do 15 de maio de 2000, unha vez elevada a correspondente proposta, esta dirección xeral</p>
<p>RESOLVE:</p>
<p>Primeiro.-Facer públicas, unha vez corrixidos os erros materiais constatados, as listas para a cobertura con carácter temporal para o nomeamento de persoal interino de postos de traballo reservados a funcionarios correspondentes ó corpo superior de administración da Xunta de Galicia (grupo A), listas A1 e A2, da forma que a continuación se indica:</p>
<p>Anexo I: figuran os solicitantes incluídos nas listas.</p>
<p>Segundo.-Os citados anexos atópanse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Terceiro.-As listas entrarán en vigor a partir do día seguinte ó da publicación da presente resolución no Diario Oficial de Galicia, quedando desde ese momento sen efecto as listas elaboradas con base na convocatoria do 28 de xaneiro de 1998 (DOG nº 28, do 11 de febreiro) correspondentes ó corpo superior de administración da Xunta de Galicia (grupo A), e derivadas do proceso selectivo convocado pola Orde do 30 de decembro de 1997 (DOG nº 10, do 16 de xaneiro de 1998), de conformidade co artigo 3 do Decreto 89/1997, do 10 de abril.</p>
<p>Para os efectos de información o teléfono de contacto é o 902 12 00 12, en horarios de 9 a 19 horas de luns a venres, e de 9 a 14 horas os sábados.</p>
<p>Cuarto.-Contra a presente resolución poderán os interesados interpoñer recurso de alzada perante o conselleiro da Presidencia e Administración Pública no prazo dun mes a partir da publicación da presente resolución no Diario Oficial de Galicia.</p>
<p>Santiago de Compostela, 18 de maio de 2000.</p>
<p>Joaquín López-Rúa Soler</p>
<p>Director xeral da Función Pública</p>

