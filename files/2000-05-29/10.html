---
date: '2000-05-29'
id: AB8A
page: 8291
number: 103
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 123/2000, do 11 de maio, polo que se aproba o escudo heráldico do
  Concello de San Amaro (Ourense).
range: Decreto
url: 'https://www.xunta.gal/dog/Publicados/2000/20000529/AnuncioAB8A_gl.html'
---
<p>O Concello de San Amaro (Ourense) considerou conveniente adoptar unhas armas ou brasón propio no que, coa simboloxía adecuada e conforme as tradicionais pautas de representación dos emblemas heráldicos se presente e perpetúe a súa peculiaridade. Para iso, e de acordo coas facultades que lle confiren as disposicións legais vixentes, elevou o informe histórico-heráldico, co seu correspondente brasonamento e representación gráfica, para a súa aprobación definitiva.</p>
<p>A competencia exclusiva en materia de adopción, modificación ou rehabilitación dos emblemas heráldicos e bandeiras dos concellos e doutras entidades locais, correspóndelle á Comunidade Autónoma galega, segundo o disposto polo artigo 27.2º do Estatuto de autonomía de Galicia.</p>
<p>O expediente tramitouse conforme as normas do procedemento establecidas na Lei 7/1985, do 2 de abril, reguladora das bases de réxime local, Lei 5/1997, do 22 de xullo de Administración local de Galicia, no Regulamento de organización, funcionamento e réxime xurídico das corporacións locais, aprobado polo R.D. 369/1998, do 28 de novembro, e mais no Decreto 269/1998, do 10 de decembro, polo que se regula a composición e funcións da Comisión de Heráldica da Xunta de Galicia.</p>
<p>Na súa virtude, visto o informe, do 26 de abril de 2000, emitido pola Comisión de Heráldica da Xunta de Galicia e por proposta do conselleiro de</p>
<p>Xustiza, Interior e Relacións Laborais e logo de deliberación do Consello da Xunta de Galicia na súa reunión do día once de maio de dous mil,</p>
<p>DISPOÑO:</p>
<p>Artigo único.-Aproba-lo escudo heráldico do Concello de San Amaro (Ourense), que quedará organizado do seguinte xeito: de sinople (verde), un sarmento coas súas follas e racio de ouro (amarelo), surmontado de tres torres de prata (branco). Ó timbre, coroa real pechada.</p>
<p>Santiago de Compostela, once de maio de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

