---
date: '2019-06-10'
id: G0003-280519-0001
page: 27853
number: 108
agency: Servizo Galego de Saúde
section: IV. Oposicións e concursos.
title: >-
  ANUNCIO do 20 de maio de 2019, da Xerencia de Xestión Integrada de Santiago de
  Compostela, polo que se dá publicidade da resolución da mesma data pola que se
  convoca a provisión de diversas prazas de supervisor/a de unidade.
range: Anuncio
url: >-
  https://www.xunta.gal/dog/Publicados/2019/20190610/AnuncioG0003-280519-0001_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e a Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para o provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, a Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro, polo que se regula a estrutura organizativa de Xestión Integrada do Servizo Galego de Saúde, o xerente de Xestión Integrada de Santiago de Compostela</p>
    <h2>RESOLVE:</h2>
    <p>Primeiro. Anunciar a convocatoria para cubrir, mediante o procedemento de concurso de méritos e a defensa dun proxecto técnico relacionado coa xestión da unidade, os postos de traballo da Xerencia de Xestión Integrada de Santiago de Compostela que se indican no anexo.</p>
    <p>Segundo. As solicitudes para participar nesta convocatoria, xunto coa documentación a que se refiren as súas bases, presentaranse, dirixidas á Xerencia de Xestión Integrada de Santiago de Compostela, no Rexistro Xeral da Xerencia de Xestión Integrada de Santiago de Compostela, sita no Hospital Clínico, na travesía da Choupana, s/n, 15706 Santiago de Compostela, ou a través de calquera dos rexistro previstos na Lei 39/2015, do 1 de outubro, do procedemento administrativo común das administracións públicas, no prazo de vinte (20) días naturais contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Terceiro. As bases íntegras da convocatoria estarán expostas nos taboleiros de anuncios dos centros hospitalarios dependentes da Xerencia de Xestión Integrada de Santiago de Compostela, nos puntos de atención ao traballador (PAT) da Dirección de Recursos Humanos e na intranet da Xerencia de Xestión Integrada de Santiago de Compostela, así como na páxina web do Servizo Galego de Saúde (www.sergas.es).</p>
    <p> Santiago de Compostela, 20 de maio de 2019</p>
    <footer><p>Eloína Núñez Masid<br>Xerente de Xestión Integrada de Santiago de Compostela</p></footer>
    <h2>ANEXO </h2>
    <p>Nome da unidade: Hospitalización.</p>
    <p>Centro: Hospital da Barbanza.</p>
    <p>Nº de prazas: unha.</p>
    <p>Nome da unidade: Servizos Centrais.</p>
    <p>Centro: Hospital da Barbanza.</p>
    <p>Nº de prazas: unha.</p>

