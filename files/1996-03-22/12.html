---
date: '1996-03-22'
id: 477A
page: 2
number: 59
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 5 de marzo de 1996 pola que se publica a convocatoria para a
  provisión, polo sistema de libre designación, dun posto de traballo no
  concello da Coruña, entre funcionarios de Administración local con
  habilitación de carácter nacional.
range: Orde
url: 'https://www.xunta.gal/dog/Publicados/1996/19960322/Anuncio477A_gl.html'
---
<p>Por resolución da Alcaldía-Presidencia do Concello da Coruña do 1 de marzo de 1996, efectuouse a convocatoria para a provisión, polo sistema de libre designación, do posto de secretario xeral do devandito concello, de acordo coas bases aprobadas polo Pleno da Corporación.</p>
<p>De conformidade co disposto no artigo 27 do Real decreto 1732/1994, do 29 de xullo, e no uso das competencias conferidas polo artigo 13.2.17 da Lei 4/1988, do 26 de maio, da función pública de Galicia, esta consellería,</p>
<p>DISPÓN:</p>
<p>Publica-las bases da convocatoria para a provisión, polo sistema de libre designación, entre funcionarios/as de Administración local con habilitación de carácter nacional, do posto de secretario/a xeral do concello da Coruña, que se xuntan coa presente orde.</p>
<p>Santiago de Compostela, 5 de marzo de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>Corporación: Concello da Coruña</p>
<p>Bases para a provisión, polo sistema de libre designación, dunha praza de funcionario con habilitación de carácter nacional, categoría superior. Praza de secretario xeral.</p>
<p>1. Obxecto.</p>
<p>As presentes bases teñen por obxecto rexe-la convocatoria para cubrir, polo sistema establecido no artigo 99.2º da Lei 7/1985, do 2 de abril, reguladora das bases de réxime local, segundo a redacción dada pola Lei 10/1993 do 21 de abril (BOE do 22 de abril de 1993), o seguinte posto reservado a funcionarios de Administración local con habilitación de carácter nacional:</p>
<p>DenominaciónClase</p>
<p>Secretario xeralPrimeira</p>
<p>2. Características do posto.</p>
<p>2.1. O posto que se vai cubrir está incluído no catálogo de postos de traballo aprobado polo Pleno da Corporación na sesión do 19 de outubro de 1989.</p>
<p>2.2. O complemento de destino asignado é o correspondente ó nivel 30 e o sistema de provisión o de libre designación.</p>
<p>2.3. O complemento específico anual fixado é de 4.722.872 ptas. sen prexuízo dos incrementos legais para o ano 1996.</p>
<p>3. Requisitos.</p>
<p>3.1. Serán requisitos indispensables para concorrer á convocatoria e poder desempeña-lo posto, no caso de ser nomeado:</p>
<p>3.1.1. Estar integrado na subescala de secretaría, categoría superior.</p>
<p>3.2. Isto non obstante, atendendo ó establecido na disposición transitoria primeira, número 2 a) do Real decreto 1174/1987, do 18 de setembro, sobre réxime xurídico dos funcionarios de Administración local con habilitación de carácter nacional, tamén poderán concorrer ó posto, os secretarios de Administración local de primeira non integrados na subescala correspondente.</p>
<p>4. Convocatoria.</p>
<p>4.1. A convocatoria corresponde ó alcalde quen a remitirá ó órgano competente da Comunidade Autónoma para a súa íntegra publicación no Diario Oficial de Galicia.</p>
<p>4.2. Así mesmo remitiráselle á Dirección Xeral da Función Pública do Ministerio para as Administracións Públicas no prazo máximo de 10 días coa referencia precisa do número e data do diario no que se publicou, para a súa publicación no BOE do extracto da dita convocatoria.</p>
<p>5. Solicitudes.</p>
<p>5.1. As solicitudes dirixiranse á alcaldía, dentro dos 15 días naturais seguintes ó da publicación da convocatoria no Boletín Oficial del Estado.</p>
<p>5.2. Ademais do contido mínimo establecido no artigo 70.1º da Lei 30/1992, de réxime xurídico das administracións públicas e do procedemento administrativo común, na solicitude deberá indicarse o número de rexistro persoal, a situación administrativa na que se atope o solicitante e o seu destino.</p>
<p>5.3. Xunto coas solicitudes, os aspirantes acompañarán o seu currículum vitae, no que constarán os títulos académicos, os anos de servicio, os postos de traballo desempeñados na Administración, os estudios e cursos realizados, coñecemento da lingua galega e outros méritos que coide oportuno pór de manifesto e a acreditación documental.</p>
<p>6. Nomeamento.</p>
<p>6.1. Concluído o prazo de presentación de solicitudes, a alcaldía, no prazo máximo dun mes, procederá, se é o caso, e trala constatación da concorrencia dos requisitos esixidos nesta base, a dicta-la resolución correspondente, que deberá ser motivada con referencia ó cumprimento por parte do candidato elixido dos requisitos e especificacións esixidos na convocatoria e da competencia para proceder ó nomeamento.</p>
<p>6.2. Da resolución daráselle conta ó Pleno da Corporación e trasladarase á Dirección Xeral da Función Pública do Ministerio para as Administracións Públicas, órgano ó que corresponderá a anotación no rexistro correspondente e a súa publicación no Boletín Oficial del Estado; así como á Consellería da Presidencia e Administración Pública da Xunta de Galicia.</p>
<p>7. Toma de posesión.</p>
<p>Os prazos para a toma de posesión serán os mesmos que os establecidos para os funcionarios con habilitación nacional nomeados en virtude do procedemento de concurso.</p>
<p>8. Norma supletoria.</p>
<p>No non establecido nas presentes bases será de aplicación o capítulo V do Real decreto 1732/1994, do 29 de xullo, (BOE do 9 de agosto de 1994), de provisión de postos de traballo reservados a funcionarios de Administración local con habilitación de carácter nacional.</p>
<p>9. Impugnación.</p>
<p>Contra as presentes bases e cantos actos administrativos deriven delas poderán recorre-los interesados na forma prevista na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>96-1935</p>

