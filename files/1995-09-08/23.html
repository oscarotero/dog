---
date: '1995-09-08'
id: '4152'
page: 6
number: 173
agency: CONCELLO DA CORUÑA
section: VI. ANUNCIOS
title: >-
  Resolución do 21 de agosto de 1995 pola que se anuncia concurso para a
  construcción dun polideportivo en San Amaro.
range: Resolución
url: 'https://www.xunta.gal/dog/Publicados/1995/19950908/Anuncio4152_gl.html'
---
<p>Obxecto: construcción dun polideportivo en San Amaro (Ref. 095/83).</p>
<p>Orzamento: 172.499.995 pesetas, IVE incluído.</p>
<p>Garantías: provisional, 3.450.000 pesetas; definitiva, 4% do orzamento.</p>
<p>Clasificación esixida: grupo C, edificacións.</p>
<p>Modelo de proposición: as proposicións económicas axustaranse ó seguinte modelo:</p>
<p>Don/Dona..., veciño/a de..., con domicilio en... provisto/a de DNI número..., en representación de..., con domicilio en... (ou en nome propio), informado/a do anuncio do concurso para a contratación das obras comprendidas no proxecto de construcción dun polideportivo en San Amaro e dos pregos de condicións que o regulan, que acepto integramente e me comprometo a acatar, formulo proposición optando a adxudicación polo prezo de... pesetas (IVE incluído) e no prazo de...</p>
<p>En proba de aceptación de tales compromisos deixo asegurada esta proposición co depósito previo esixido, como xustifico co resgardo que achego.</p>
<p>Data e sinatura do propoñente.</p>
<p>Presentación de proposicións: presentaranse en tres sobres pechados (A) Oferta económica; B) Documentación administrativa e C) Referencias técnicas) no rexistro xeral de entrada deste concello, en man ou por correo, no prazo de vinteseis días naturais contados a partir do seguinte ó da publicación do anuncio de licitación no Diario Oficial de Galicia, en horas de nove a trece. No caso de resultar sábado o día de finalización do prazo, quedará este automaticamente prorrogado ó día hábil seguinte.</p>
<p>Prego de condicións: poderanse examinar e retirar copia na Unidade de Obras e Concesións, 2º andar no Pazo Municipal, Praza de María Pita, número 1, 15001 A Coruña.</p>
<p>A Coruña, 21 de agosto de 1995.</p>
<p>O alcalde</p>
<p>Rubricado</p>
<p>95-5741</p>

