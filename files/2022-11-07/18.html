---
date: '2022-11-07'
id: V0653-131022-0026
page: 58158
number: 211
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 13 de outubro de 2022, da Xefatura Territorial de Ourense, polo que
  se somete a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Monterrei (expediente IN407A 2022/172-3).
range: Acordo
url: >-
  https://www.xunta.gal/dog/Publicados/2022/20221107/AnuncioV0653-131022-0026_gl.html
---
<p>En cumprimento do disposto na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación da LMT VII803 en apoio BW5UH1T4//D12-21. </p>
    <p>Situación: concello de Monterrei (Ourense).</p>
    <p>Características principais recollidas no proxecto:</p>
    <p>Substitución do apoio de formigón núm. D12-21 da LMTA VII803 por deterioración, e instálase novo apoio de celosía metálica, para cumprir as condicións de seguridade tamén se cambian os núms.: D12-20 e D12-22 e instálanse novos apoios tamén de celosía metálica e o condutor na zona afectada pasa a LA-56.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial Sergio Rodríguez Rodríguez, colexiado núm. 482 do COITIOU, o 17.6.2022.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>.</p>
    <p>Toda a documentación poderase examinar nesta xefatura territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez, núm. 1, 32003 Ourense, e na seguinte ligazón web da Consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 13 de outubro de 2022</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Núm. de expediente: IN407A 2022/172-3.</p>
    <p>Situación: concello de Monterrei.</p>
    <p>Denominación: regulamentación da LMT VII803 en apoio BW5UH1T4//D12-21.</p>
    <p>Predio núm. en proxecto: 1.</p>
    <p>Lugar: Souto da Viña.</p>
    <p>Cultivo: monte alto.</p>
    <p>Titular: Josefa Rodríguez Souto.</p>
    <p>Afeccións: apoio núm. 20, ocupación de 2,59 m2.</p>
    <p>Predio núm. en proxecto: 2.</p>
    <p>Lugar: Souto da Viña.</p>
    <p>Cultivo: monte baixo.</p>
    <p>Titular: Teresa García Castro.</p>
    <p>Afeccións: apoio núm. 21, ocupación de 3,02 m2.</p>
    <p>Predio núm. en proxecto: 3.</p>
    <p>Lugar: Poulos.</p>
    <p>Cultivo: monte baixo.</p>
    <p>Titular: descoñecido.</p>
    <p>Afeccións: apoio núm. 22, ocupación de 2,59 m2.</p>

