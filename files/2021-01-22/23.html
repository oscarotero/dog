---
date: '2021-01-22'
id: G2345-181220-0001
page: 4045
number: 14
agency: Xulgado do Social número 2 da Coruña
section: V. Administración de xustiza.
title: EDICTO (DSP 276/2020).
range: Edicto
url: >-
  https://www.xunta.gal/dog/Publicados/2021/20210122/AnuncioG2345-181220-0001_gl.html
---
<p>Eu,Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 276/2020 deste xulgado do social, seguido contra a empresa Confecciones Torres Tasende, S.L. e Sandra Facal Aguiar, e coa intervención do Fogasa, sobre despedimento, se ditou a seguinte resolución, cuxo encabezado e parte dispositiva se xuntan:</p>
    <p>«Sentenza.</p>
    <p>A Coruña, 15 de decembro de 2020.</p>
    <p>Miguel Herrero Liaño, maxistrado do Xulgado do Social número 2 da Coruña, logo de ver os presentes autos seguidos neste xulgado co número DSP 276/2020, sendo parte nel, dun lado como demandante Sara Fuentefría Viña, con DNI 47377603, que comparece asistida pola letrada María Irene Bonet González, e como demandados a mercantil Confecciones Torres Tasende, S.L., que non comparece malia ser citada en legal forma; Sandra Facal Aguiar, representada pola letrada Estefanía Lapido Taboada, e coa intervención do Fogasa, que non comparece malia estar citado en legal forma, sobre despedimento, pronunciou en nome do rei a seguinte sentenza:</p>
    <p>Decisión:</p>
    <p>Estímase a demanda interposta por Sara Fuentefría Viña fronte á empresa Confecciones Torres Tasende, S.L., Sandra Facal Aguiar e Fogasa e, en consecuencia:</p>
    <p>1. Declárase improcedente o despedimento da parte demandante con efectos do 27 de febreiro de 2020.</p>
    <p>2. Declárase extinguido, con data da presente resolución, o contrato que une a demandante coa empresa Confecciones Torres Tasende, S.L.</p>
    <p>3. Condénase a empresa Confecciones Torres Tasende, S.L. a aboarlle á demandante a cantidade de 20.881,74 euros en concepto de indemnización. Así mesmo, condénase a referida empresa a aboarlle á parte demandante a cantidade de 11.177,76 euros correspondente a salarios de tramitación desde o despedimento ata a data desta resolución.</p>
    <p>Respecto ao Fogasa, terase en conta a responsabilidade establecida no artigo 33 do ET.</p>
    <p>Notifíqueselles esta resolución ás partes, ás cales se fará saber que contra esta só cabe recurso de suplicación ante o Tribunal Superior de Xustiza de Galicia, que deberán anunciar ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta, deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E, igualmente, deberá no momento de interpor o recurso consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando, pronúncioo, mándoo e asínoo».</p>
    <p>E para que lle sirva de notificación en legal forma á mercantil Confecciones Torres Tasende, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de decembro de 2020</p>
    <footer><p>A letrada da Administración de xustiza</p></footer>

