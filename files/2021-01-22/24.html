---
date: '2021-01-22'
id: G2345-171220-0013
page: 4047
number: 14
agency: Xulgado do Social número 2 da Coruña
section: V. Administración de xustiza.
title: EDICTO (640/2019).
range: Edicto
url: >-
  https://www.xunta.gal/dog/Publicados/2021/20210122/AnuncioG2345-171220-0013_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento 640/2019 deste xulgado do social se ditou a seguinte resolución, cuxa decisión é a seguinte:</p>
    <p>«Decisión debo estimar e estimo a demanda sobre despedimento formulada por Laura Bello Suárez fronte a Ende Ben Ordes, S.L., con intervención da administración concursal da empresa e Fogasa e, en consecuencia:</p>
    <p>1. Declaro a improcedencia do despedimento da parte demandante verificado o 17 de xuño de 2019.</p>
    <p>2. Declaro extinguida a relación laboral na data do despedimento.</p>
    <p>3. Condeno a parte demandada a aboarlle á demandante unha indemnización por despedimento de 974,97 euros.</p>
    <p>Notifíqueselles esta resolución ás partes, facéndolles saber que esta non é firme e fronte a ela cabe formular recurso de suplicación ante o Tribunal Superior de xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, ou por simple manifestación no momento en que se practique a notificación.</p>
    <p>Así, por esta a miña sentenza, pronúncioo, mándoo e asínoo».</p>
    <p>E para que lle sirva de notificación en legal forma a Ende Ben Ordes, S.L. en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de decembro de 2020</p>
    <footer><p>A letrada da Administración de xustiza</p></footer>

