---
date: '2003-08-01'
id: 17F1E
page: 10
number: 148
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 24 de xullo de 2003, da Subdirección Xeral de Estradas, pola que
  se somete a información pública o estudio informativo e o estudio de impacto
  ambiental da V.A.C. Ferrol-Barreiros (conexión A-8), treito: O Barqueiro-San
  Cibrao. (Clave LU/00/63.0).
range: Resolución
url: 'https://www.xunta.gal/dog/Publicados/2003/20030801/Anuncio17F1E_gl.html'
---
<p>Por resolución da Dirección Xeral de Obras Públicas, do 3 de xuño de 2003, aprobouse provisionalmente o estudio informativo e o estudio de impacto ambiental da V.A.C. Ferrol-Barreiros (conexión A-8), treito: O Barqueiro-San Cibrao. Clave: LU/00/63.0.</p>
<p>De acordo co establecido no artigo 15.1º da Lei 4/1994, do 14 de setembro, de estradas de Galicia, o devandito estudio informativo sométese ó trámite de información pública, durante un período de dous meses a partir da publicación deste anuncio no Diario Oficial de Galicia para que as persoas que o estimen oportuno poidan formular por escrito ante a Dirección Xeral de Obras Públicas as observacións que crean convenientes relativas ás circunstancias que xustifiquen a declaración de interese xeral da estrada e sobre a concepción global do seu trazado.</p>
<p>Así mesmo, durante este período, sométese ó trámite de información pública o estudio de impacto ambiental contido no estudio informativo segundo o disposto na Lei 1/1995, do 2 de xaneiro, de pro</p>
<p>tección ambiental de Galicia, no Decreto 442/1990, do 13 de setembro, de avaliación de impacto ambiental para Galicia e na lei 6/2001, do 8 de maio, de modificación do Real decreto lexislativo 1302/1986, do 28 de xuño, de avaliación de impacto ambiental.</p>
<p>Estando á exposición ó público para estes efectos no Servicio Provincial de Estradas de Lugo, na Dirección Xeral de Obras Públicas e nos concellos do Vicedo, Viveiro, Xove e Cervo.</p>
<p>Santiago de Compostela, 24 de xullo de 2003.</p>
<p>Antonio López Blanco</p>
<p>Subdirector xeral de Estradas</p>

