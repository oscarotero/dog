---
date: '2003-08-01'
id: 17ECA
page: 10
number: 148
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 14 de xullo de 2003 pola que se fai pública a composición da Comisión
  Galega de Informes, Avaliación, Certificación e Acreditación (CGIACA).
range: Orde
url: 'https://www.xunta.gal/dog/Publicados/2003/20030801/Anuncio17ECA_gl.html'
---
<p>O Decreto 270/2003, do 22 de maio, regulador da Axencia para a Calidade do Sistema Universitario de Galicia (DOG nº 107, do 4 de xuño), establece no seu artigo 14 que para a emisión de informes, avaliación, certificación e acreditación, se crea, dentro do Consorcio Axencia para a Calidade do Sistema Universitario de Galicia, a Comisión Galega de Informes, Avaliación, Certificación e Acreditación (CGIACA).</p>
<p>O artigo 16 do citado decreto regula a composición da CGIACA e establece que serán vocais: o director da Axencia para a Calidade do Sistema Universitario de Galicia, dous designados polo conselleiro competente en materia universitaria e tres máis designados un por cada universidade do Sistema Universitario de Galicia, nomeados polos seus rectores respectivos.</p>
<p>Así mesmo, de conformidade co disposto no artigo 18 do citado decreto, a CGIACA tamén contará con comités de asesores expertos, que realizarán as avaliacións para cada un dos campos científicos nos que aquela se estructura.</p>
<p>Pola súa banda, a Orde do 1 de abril de 2003 (DOG nº 76, do 21 de abril) estableceu os criterios xerais de informe e avaliacións da Axencia para a Calidade do Sistema Universitario de Galicia para a contratación do persoal docente e investigador.</p>
<p>Para darlle cumprimento ó disposto legalmente, as universidades de Santiago de Compostela, A Coruña e Vigo comunicaron, respectivamente, a designación dos membros que lles corresponde designar na CGIACA. Do mesmo xeito, a Consellería de Educación e Ordenación Universitaria procedeu á designación dos dous membros que lle corresponde designar na CGIACA.</p>
<p>Por todo isto esta consellería, facendo uso das atribucións que lle están conferidas na Lei 1/1983, do 22 de febreiro (DOG nº 23, do 21 de marzo), reguladora da Xunta de Galicia e do seu presidente, modificada pola Lei 11/1988, do 20 de outubro (DOG nº 208, do 28 de outubro), e en virtude do establecido na disposición derradeira segunda do Decreto 270/2003, xa mencionado,</p>
<p>DISPÓN:</p>
<p>Artigo único.-Facer pública a composición da Comisión Galega de Informes, Avaliación, Certificación e Acreditación (CGIACA), que estará constituída polos seguintes membros:</p>
<p>1. Presidente: José Eduardo López Pereira, director xeral de Universidades.</p>
<p>2. Vicepresidente: Pedro Merino Gómez, director xeral de Investigación e Desenvolvemento.</p>
<p>3. Vocais:</p>
<p>a) Pola Axencia para a Calidade do Sistema Universitario de Galicia: Eugenio Muñoz Camacho, director da axencia, que realizará as funcións de coordinador xeral e secretario.</p>
<p>b) En representación da Consellería de Educación e Ordenación Universitaria:</p>
<p>-Roberto Luís Blanco Valdés, catedrático de Dereito Constitucional, da Facultade de Dereito da Universidade de Santiago de Compostela.</p>
<p>-Jesús Martínez Girón, catedrático de Dereito do Traballo e Seguridade Social, da Facultade de Dereito da Universidade da Coruña.</p>
<p>c) En representación da Universidade de Santiago de Compostela: Pedro Faraldo Roca, adxunto do vicerrector de Calidade e Planificación Estratéxica.</p>
<p>d) En representación da Universidade da Coruña: José Ramón Soraluce Blond, catedrático desa universidade.</p>
<p>e) En representación da Universidade de Vigo: Eduardo Godoy Malvar, profesor de Matemática Aplicada.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de xullo de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

