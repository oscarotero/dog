---
date: '2021-07-13'
id: L140-230621-0001
page: 35830
number: 132
agency: Concello de Laxe
section: VI. Anuncios. b) Administración local.
title: ANUNCIO de aprobación definitiva do estudo de detalle.
range: Anuncio
url: >-
  https://www.xunta.gal/dog/Publicados/2021/20210713/AnuncioL140-230621-0001_gl.html
---
<p>O Pleno da Corporación, na sesión ordinaria do 30 de xaneiro de 2020, adoptou o seguinte acordo de aprobación definitiva do estudo de detalle:</p>
    <p>«Primeiro. Aprobar definitivamente o estudo de detalle para regularización e reaxuste de rasantes, mellora da accesibilidad na confluencia das rúas Vista Alegre, Cantón e Alfredo Brañas, segundo proxecto asinado polos arquitectos Javier López Cabana (colexiado COAG nº 1582) e José Manuel Bello Castro (colexiado COAG nº 2378). A dita aprobación queda suxeita a que a urbanización manteña a coherencia e continuidade co pavimento actual da rúa e arredores, polo que a urbanización en toda a zona afectada será pavimento de formigón similar ao existente.</p>
    <p>Segundo. Publicar o acordo de aprobación definitiva no <em>Diario Oficial de Galicia</em> e o texto dos documentos que o integran, así como o índice de planos do estudo de detalle, no <em>Boletín Oficial</em> da provincia.</p>
    <p>Terceiro. Notificarlles este acordo aos propietarios e demais interesados directamente afectados polo estudo de detalle.</p>
    <p>Cuarto. Comunicar á consellería competente en materia de urbanismo a aprobación do estudo de detalle, á vez que se lle dá traslado dun exemplar en soporte dixital, debidamente dilixenciado, co fin de ser inscrito no Rexistro de Plan Urbanístico de Galicia.</p>
    <p>Quinto. Facultar o alcalde presidente para subscribir e asinar toda clase de documentos e, en xeral, para todo o relacionado con este asunto».</p>
    <p>O contido íntegro do estudo de detalle estará á disposición do público no enderezo electrónico: www.concellodelaxe.com</p>
    <p>Contra este acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderase interpor recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia con sede na Coruña, no prazo de dous meses, contado desde o día seguinte ao da recepción desta notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que poida interpor vostede calquera outro recurso que poida considerar máis conveniente ao seu dereito.</p>
    <p>Laxe, 22 de xuño de 2021</p>
    <footer><p>José Luis Pérez Añón<br>Alcalde</p></footer>

