---
date: '1998-01-29'
id: '10752'
page: 782
number: 19
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo do 21 de xaneiro de 1998 polo que se convocan para o levantamento de
  actas previas á ocupación os titulares dos predios afectados polo proxecto de
  instalacións de gasificación do noroeste: rede de Vilagarcía de Arousa, fase
  II.
range: Acordo
url: 'https://www.xunta.gal/dog/Publicados/1998/19980129/Anuncio10752_gl.html'
---
<p>Con data do 17 de novembro de 1997, a Dirección Xeral de Industria da Consellería de Industria e Comercio da Xunta de Galicia autorizou as instalacións do proxecto de gasificación do noroeste: rede de Vilagarcía de Arousa. A dita aprobación, de acordo co disposto no artigo 13 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, leva implícita a declaración de necesidade de ocupación dos terreos afectados. Ó mesmo tempo, a declaración de utilidade pública e urxencia na ocupación vén determinada polo disposto no artigo 10 da dita lei.</p>
<p>Na súa virtude, esta delegación provincial, en cumprimento do disposto no artigo 52 da Lei de expropiación forzosa, do 16 de decembro de 1954, acordou convoca-los titulares dos bens e dereitos afectados para que comparezan na Casa do Concello onde radi</p>
<p>can os predios, como punto de reunión para, con independencia de desprazarse posteriormente ó terreo e de conformidade con procedemento que establece o dito artigo, levar a cabo o levantamento das actas previas á ocupación e, se procedese, o das de ocupación definitiva.</p>
<p>Tódolos interesados, así como as persoas que sexan titulares de calquera clase de dereitos ou intereses sobre os bens afectados, deberán acudir personalmente ou representados por persoa debidamente autorizada e achega-los documentos acreditativos da súa titularidade mailo último recibo da contribución; poden ir acompañados, pola súa conta, dos seus peritos e un notario se o consideran oportuno.</p>
<p>Para o levantamento de actas os afectados deberán presentarse no Concello de Caldas de Reis os próximos días 9, 10, 11, 12, 13, 16 e 17 de febreiro de 1998, a partir das 9 horas; no Concello de Vilagarcía de Arousa, os próximos días 18 e 19 de febreiro de 1998, a partir das 9 horas, e no Concello de Vilanova de Arousa, o próximo día 20 de febreiro de 1998, a partir das 9 horas.</p>
<p>A orde de levantamento de actas comunicaráselle a cada interesado mediante a oportuna cédula de citación, figurando a relación de titulares convocados no taboleiro de edictos dos concellos sinalados.</p>
<p>É de significar que esta publicación se realiza igualmente para os efectos determinados polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, de notificación do presente acordo ós titulares descoñecidos e máis a aqueles con domicilio descoñecido dos predios que se describen no anexo.</p>
<p>No expediente expropiatorio, Enagás, S.A. asumirá a condición de beneficiaria, coas obrigas e dereitos establecidos nos artigos 2.2º da Lei de expropiación forzosa e 5 do seu regulamento.</p>
<p>Pontevedra, 21 de xaneiro de 1998.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>408</p>

