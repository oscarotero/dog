---
date: '1995-03-07'
id: C0B2
page: 1787
number: 46
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 24 de febreiro de 1995, da Secretaría Xeral e do Patrimonio da
  Consellería de Economía e Facenda, pola que se anuncia o concurso público
  aberto de contratación da asistencia técnica para o mantemento e
  desenvolvemento de novas aplicacións con destino ó Xeito. (Expediente 4/1995).
range: Resolución
url: 'https://www.xunta.gal/dog/Publicados/1995/19950307/AnuncioC0B2_gl.html'
---
<p>Entidade adxudicataria.-Xunta de Galicia, Consellería de Economía e Facenda, Secretaría Xeral e do Patrimonio. San Caetano, 15704 Santiago de Compostela. Te1f. 54 41 34.</p>
<p>Modalidade.-Concurso público aberto.</p>
<p>Obxecto.-Asistencia técnica para o mantemento e desenvolvemento de novas aplicacións con destino ó Xeito.</p>
<p>Prazo de execución.-Tres meses e medio a partir da sinatura do contrato.</p>
<p>Orzamento máximo.-Corenta e oito millóns cincocentas mil pesetas (48.500.000 ptas.), IVE incluído.</p>
<p>Clasificación esixida.-Grupo III, subgrupo 3, categoría D.</p>
<p>Forma de pago.-Por transferencia mensual, con facturación previa.</p>
<p>Documentación de interese para os licitadores.-Estará ó dispor dos licitadores durante o prazo de presentación de proposicións, desde as 9 ás 14 horas, no rexistro xeral da Consellería de Economía e Facenda (edificio administrativo San Caetano en Santiago de Compostela).</p>
<p>Presentación de proposicións.-As proposicións elaboraranse segundo o modelo que figura no prego de cláusulas administrativas particulares e deberán presentarse en man no rexistro xeral da Consellería de Economía e Facenda, ou por correo na forma establecida no artigo 100 do Regulamento xeral de contratación do Estado, antes das 14 horas do vixésimo día hábil seguinte ó da publicación do anuncio do concurso no Diario Oficial de Galicia.</p>
<p>Documentación que teñen que presenta-los licitadores.-A esixida no prego de cláusulas administrativas particulares.</p>
<p>Apertura de proposicións.-A mesa de contratación procederá á apertura das proposicións económicas en acto público ó que poderán asisti-los licitadores e os seus representantes, nas dependencias da Secretaría Xeral e do Patrimonio da Consellería de Economía e Facenda, en San Caetano (Santiago de Compostela), ás 11 horas do cuarto día hábil, que non coincida en sábado, seguinte ó da finalización do prazo de presentación de proposicións.</p>
<p>O importe do anuncio de licitación correrá a cargo do adxudicatario.</p>
<p>Santiago de Compostela, 24 de febreiro de 1995.</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

