---
date: '2001-05-15'
id: 828E
page: 6
number: 93
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 28 de marzo de 2001 sobre autorización de apertura dun novo
  establecemento da axencia maiorista de viaxes Iberrail, S.A., sita na rúa
  Fernando III O Santo, 32 (centro empresarial Compostela), de Santiago de
  Compostela.
range: Resolución
url: 'https://www.xunta.gal/dog/Publicados/2001/20010515/Anuncio828E_gl.html'
---
<p>Examinado o expediente instruído por instancia de Rodríguez Iglesias, José Manuel, na súa calidade</p>
<p>de rep. legal, en solicitude da autorización de apertura dun novo establecemento, en Fernando III O Santo, 32 (centro empresarial Compostela), de Santiago de Compostela, da axencia de viaxes Iberrail, S.A., que ten a súa casa central en Madrid.</p>
<p>Resultando que o interesado xunto coa solicitude achegou toda a documentación á que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Considerando que na empresa solicitante e no novo establecemento da axencia de viaxes, concorren tódalas condicións esixidas polo mencionado regulamento para a obtención da súa autorización.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 12 de xaneiro de 1998, da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, a Dirección Xeral de Turismo</p>
<p>RESOLVE:</p>
<p>Autoriza-la axencia de viaxes Iberrail, S.A., sita en Santiago de Compostela, da que é titular Viajes Iberrail, S.A., a apertura dun novo establecemento en Fernando III O Santo, 32 (centro empresarial Compostela), que será inscrito no Rexistro de Empresas e Actividades Turísticas da Comunidade Autónoma Galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación de presente resolución no DOG.</p>
<p>Todo o anterior é sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 28 de marzo de 2001.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

