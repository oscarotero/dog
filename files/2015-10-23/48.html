---
date: '2015-10-23'
id: C141-151015-0002
page: 41130
number: 203
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 9 de outubro de 2015 pola que se somete a información pública a
  delimitación de espazos e usos portuarios do porto da Pobra do Caramiñal.
range: Resolución
url: >-
  https://www.xunta.gal/dog/Publicados/2015/20151023/AnuncioC141-151015-0002_gl.html
---
<p>A entidade pública Portos de Galicia elaborou a delimitación de espazos e usos portuarios do porto da Pobra do Caramiñal (A Coruña) en cumprimento do artigo 69 do texto refundido da Lei de portos do Estado e da mariña mercante, aplicable aos portos competencia da Comunidade Autónoma de Galicia en defecto de lexislación autonómica propia.</p>
    <p>Este documento sométese a información pública para que as persoas ou entidades interesadas poidan presentar por escrito as reclamacións ou alegacións que consideren oportunas, dispoñendo para isto do prazo de 45 días que se contarán a partir do día seguinte ao da data de publicación deste anuncio.</p>
    <p>As reclamacións ou alegacións poderán ser presentadas nas oficinas dos servizos centrais da entidade pública, situadas na praza de Europa, nº 5A, 6º, 15707 Santiago de Compostela, ou ben nas oficinas da zona centro de Portos de Galicia, na avda. Alférez Provisional, 5, 1º, 15006 A Coruña, onde se poderá tamén examinar o documento referido durante o prazo indicado e nos días hábiles das 9.00 ás 14.00 horas. Así mesmo, a documentación estará á disposición na páxina web: www.portosdegalicia.com, no punto de Planificación portuaria.</p>
    <p>Santiago de Compostela, 9 de outubro de 2015</p>
    <footer><p>José Juan Durán Hermida<br>Presidente de Portos de Galicia</p></footer>

