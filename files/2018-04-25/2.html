---
date: '2018-04-25'
id: G0422-190418-0004
page: 21962
number: 80
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 19 de abril de 2018 pola que se lle dá publicidade a unha
  encomenda de xestión, pola que se lle encarga á Axencia de Protección da
  Legalidade Urbanística que realice os traballos preparatorios para a
  formulación das propostas de resolución en relación con determinados recursos
  administrativos.
range: Resolución
url: >-
  https://www.xunta.gal/dog/Publicados/2018/20180425/AnuncioG0422-190418-0004_gl.html
---
<p>1. Encomenda de xestión.</p>
    <p>– Actividade. A encomenda comprende a realización das actividades de carácter material e técnico preparatorias necesarias para o exercicio pola Subdirección Xeral de Réxime Xurídico, de Coordinación Administrativa e da Planificación das súas competencias de formulación das propostas de resolución dos recursos pendentes de resolución interpostos contra resolucións ditadas con anterioridade á data de entrada en funcionamento da Axencia de Protección da Legalidade Urbanística (APLU), cuxa resolución de conformidade co establecido na disposición transitoria segunda do Decreto 213/2007, do 31 de outubro, lle compete á conselleira de Medio Ambiente e Ordenación do Territorio.</p>
    <p>– Natureza e alcance da xestión encomendada. De conformidade co establecido nos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, trátase dunha encomenda de xestión intersubxectiva na cal concorren as condicións establecidas no artigo 9 do dito corpo legal.</p>
    <p>– Prazo de vixencia. A vixencia desta encomenda de xestión iniciarase na data da súa publicación no Diario Oficial de Galicia (DOG) e finalizará no prazo máximo de dous anos.</p>
    <p>Non obstante, no caso de que a APLU non finalizase o obxecto desta encomenda no dito prazo, este prorrogarase automaticamente por períodos dun (1) ano ata a completa finalización, agás que por parte da Consellería de Medio Ambiente e Ordenación do Territorio se exprese a vontade da súa resolución cunha antelación mínima dun mes.</p>
    <p>Serán causas de resolución anticipada desta encomenda de xestión as seguintes: a) Incumprimento total ou parcial dalgunha das condicións que regulan a presente encomenda de xestión. b) O transcurso do prazo máximo estipulado de tempo sen que se realizasen as actividades acordadas, logo de aviso cunha antelación dun mes por parte da Consellería de Medio Ambiente e Ordenación do Territorio. c) O mutuo acordo das partes. d) Denuncia por causas de interese público, por instancia de calquera das partes.</p>
    <p>Santiago de Compostela, 19 de abril de 2018</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

