---
date: '1997-02-17'
id: 37C2
page: 1
number: 32
agency: INSTITUTO GALEGO DE PROMOCIÓN ECONÓMICA
section: IV. OPOSICIÓNS E CONCURSOS
title: >-
  Resolución do 6 de febreiro de 1997 pola que se convoca unha praza de técnico
  superior, xefe da Unidade de Innovación e Formación Tecnolóxica.
range: Resolución
url: 'https://www.xunta.gal/dog/Publicados/1997/19970217/Anuncio37C2_gl.html'
---
<p>O Instituto Galego de Promoción Económica, Igape, convoca probas de selección para cubri-la praza de persoal laboral fixo:</p>
<p>-1 técnico superior (xefe da Unidade de Innovación e Formación Tecnolóxica).</p>
<p>As retribucións desta praza poderán ser de ata 6.500.000 ptas. brutas anuais, dependendo da formación e experiencia aportadas.</p>
<p>Requisitos xerais.</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Condicións específicas da praza.</p>
<p>Requisitos mínimos esixidos que deberán acreditarse:</p>
<p>-Titulación superior en enxeñería ou licenciatura científica.</p>
<p>-Experiencia probada empresarial de polo menos 5 anos.</p>
<p>Coñecementos necesarios para cubrir este posto:</p>
<p>Coñecementos sobre a xestión de estructuras de servicios afíns ó Igape; coñecementos dos mecanismos de financiamento da innovación a nivel rexional, nacional e comunitario; bos coñecementos de inglés; capacidade de xestión e liderado; capacidade de «xestión externa» e especialmente en relación con empresarios e institucións.</p>
<p>Valorarase:</p>
<p>Experiencia en proxectos de I+D; experiencia en aplicación tecnolóxica a procesos industriais; coñecementos de francés e/ou alemán; nivel de relación tanto con empresarios coma con institucións no ámbito da innovación e especialmente coa Unión Europea.</p>
<p>Documentación que hai que presentar.</p>
<p>-Fotocopia do DNI.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a titulación e experiencia esixidas, así como a formación e/ou experiencia que desexe achegar para ser valorada. Acreditarase a experiencia con historial completo da Seguridade Social ou certificado de empresa.</p>
<p>-Currículum vitae demostrable.</p>
<p>Lugar e prazo de presentación.</p>
<p>-As solicitudes presentaranse en calquera das oficinas do Igape.</p>
<p>-O prazo de presentación será de 15 días naturais contados a partir do día seguinte ó da publicación deste anuncio.</p>
<p>Proceso de selección.</p>
<p>1. Expirado o prazo de presentación de solicitudes, o comité de selección publicará as listas previas de admitidos e excluídos ó proceso de selección, coa motivación da exclusión, se é o caso, establecéndose un prazo de 5 días hábiles para, a petición do interesado, reparar calquera erro que sexa emendable. Esgotado este prazo, publicaranse as listas definitivas de admitidos e excluídos ó proceso de selección, incluíndo lugar e data en que comezarán as probas, ás que deberán asisti-los candidatos provisto do DNI. Estas listas serán publicadas no taboleiros de anuncios do Igape.</p>
<p>2. As probas de selección consistirán nunha proba teórico-práctica e entrevista persoal.</p>
<p>a) Proba teórico-práctica. Versará sobre os coñecementos e demais requisitos esixidos na convoca</p>
<p>toria para cubrir este posto, a que haberá que superar para pasar á entrevista persoal.</p>
<p>A proba teórico-práctica, poderá realizarse nunha ou dúas fases, a criterio do comité de selección, neste último caso, soamente pasarán á entrevista persoal, aqueles candidatos que superasen as dúas fases da proba.</p>
<p>Unha vez corrixida a proba teórico-práctica, o comité de selección publicará no taboleiro de anuncios do Igape, a lista de aprobados e suspensos, e incluirá o lugar e data en que se realizarán as entrevistas persoais.</p>
<p>b) Entrevista persoal. Avaliaranse os coñecementos do candidato, ademais da súa adecuación ó posto de traballo.</p>
<p>3. Unha vez rematado todo o proceso anterior, o comité de selección publicará o nome da persoa seleccionada no taboleiro de anuncios do Igape, facendo consta-la data de ingreso, así coma a documentación complementaria que deberá aportar para formaliza-lo contrato.</p>
<p>Santiago de Compostela, 6 de febreiro de 1997.</p>
<p>Diego Diz Fernández</p>
<p>Director xeral do Instituto Galego de Promoción Económica</p>
<p>97-1012</p>

