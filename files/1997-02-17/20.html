---
date: '1997-02-17'
id: 37D6
page: 1
number: 32
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto (229/1996).
range: Edicto
url: 'https://www.xunta.gal/dog/Publicados/1997/19970217/Anuncio37D6_gl.html'
---
<p>Eu, Eva María Doval Lorente, xuíza do Xulgado de Primeira Instancia e Instrucción número un de Arzúa, fago saber que neste xulgado e co número 229/1996, se segue expediente promovido pola procuradora Teresa Pernas Grobas en nome e representación de María Varela Ferreiro, maior de idade e con domicilio na Coruña, Residencia O Birloque, portal 1-3º B, sobre declaración de falecemento de Tomasa Saturnina Carreira Penas, nacida o día 4 de xuño de 1887 en Folladela-Melide, que tivo o seu último domicilio coñecido na citada parroquia de Melide. Que se teñen noticias do seu falecemento na cidade de Miami nos Estados Unidos de América no ano 1971.</p>
<p>O que se publica para os efeectos dispostos no artigo 2038 da Lei de axuizamento civil, e procédese á súa publicación por dúas veces consecutivas e cun intervalo de quince días, para que calquera persoa que o considere oportuno poida comparecer neste xulgado e ser oída sobre o mencionado expediente.</p>
<p>En Arzúa o vintesete de novembro de mil novecentos noventa e seis.</p>
<p>A xuíza</p>
<p>Rubricado</p>
<p>976</p>

