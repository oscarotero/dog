---
date: '2002-11-19'
id: '18006'
page: 16
number: 223
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 4 de novembro de 2002, da Dirección Xeral de Transportes, pola
  que se abre o trámite de información pública do proxecto sectorial para a
  implantación do Centro de Transportes e Terminal Intermodal de Ponte Caldelas
  (Pontevedra).
range: Resolución
url: 'https://www.xunta.gal/dog/Publicados/2002/20021119/Anuncio18006_gl.html'
---
<p>En relación co proxecto citado a Dirección Xeral de Transportes,</p>
<p>ACORDA:</p>
<p>1. Facer público o acordo do 10 de outubro deste ano, adoptado polo Consello da Xunta de Galicia declarando como de incidencia supramunicipal o proxecto sectorial para a implantación do centro de transporte e terminal intermodal de Ponte Caldelas que literalmente dí:</p>
<p>«1. Declara-lo proxecto sectorial para a implantación do Centro de Transporte e Terminal Intermodal de Ponte Caldelas, como de incidencia supramunicipal para os efectos previstos pola Lei 10/1995, de ordenación do territorio de Galicia, e o Decreto 80/2000, do 23 de marzo, polo que se</p>
<p>regulan os plans e proxectos sectoriais de incidencia supramunicipal.</p>
<p>2. Determinar que lle corresponde á Consellería de Política Territorial, Obras Públicas e Vivenda o impulso e tramitación do citado proxecto sectorial, segundo o procedemento establecido polo artigo 25 da Lei 10/1995 de ordenación do territorio de Galicia, e o artigo 13 do Decreto 80/2000».</p>
<p>2. Somete-lo proxecto, de conformidade co establecido no artigo 13 do Decreto 80/2000, dO 23 de marzo, a información pública polo prazo dun mes mediante anuncio no Diario Oficial de Galicia e nun dos xornais de maior circulación da Comunidade Autónoma.</p>
<p>3. Dar trámite de audiencia ás corporacións locais nos termos establecidos no precitado artigo 13.</p>
<p>O expediente poderase examinar no Concello de Ponte Caldelas e nas oficinas de Xestión Urbanística de Pontevedra, S.A., sitas en Vigo, na praza Maruja Maio nº 1 planta 1ª, podendo presentarse cantas alegacións se consideren pertinentes ante a devandita sociedade.</p>
<p>Santiago de Compostela, 4 de novembro de 2002.</p>
<p>María José Bravo Bosch</p>
<p>Directora xeral de Transportes</p>

