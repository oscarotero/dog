---
date: '2002-11-19'
id: 17FA6
page: 16
number: 223
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 7 de novembro de 2002, conxunta da Consellería da Presidencia,
  Relacións Institucionais e Administración Pública e da Consellería de
  Sanidade, pola que se conceden as axudas para a realización de proxectos de
  investigación convocadas na Orde do 25 de xuño de 2002 (Diario Oficial de
  Galicia número 133, do 11 de xullo).
range: Resolución
url: 'https://www.xunta.gal/dog/Publicados/2002/20021119/Anuncio17FA6_gl.html'
---
<p>A orde conxunta das consellerías da Presidencia, Relacións Institucionais e Administración Pública e de Sanidade do 25 de xuño de 2002 aprobaba as bases para a convocatoria de axudas para a realización de proxectos de investigación. No seu artigo 4 determinábanse os criterios de valoración e materias preferentes que deberían ter en conta os membros da comisión encargada de realiza-la proposta de resolución.</p>
<p>Atendendo á proposta elaborada pola citada comisión, a Consellería da Presidencia, Relacións Institucionais e Administración Pública e a Consellería de Sanidade</p>
<p>RESOLVEN:</p>
<p>Primeiro.-Concede-las axudas para a realización de proxectos de investigación en Galicia dentro dos centros, servicios e establecementos sanitarios públicos da Comunidade Autónoma de Galicia para os proxectos que se citan no anexo I desta resolución, pola cantidade que en cada caso se sinala.</p>
<p>Segundo.-As solicitudes que non figuran citadas no mencionado anexo, que foron admitidas para participar neste concurso, entenderase que quedan denegadas por non conseguiren, no proceso de selección, a cualificación necesaria.</p>
<p>Terceiro.-O incumprimento por parte dos beneficiarios de calquera das bases establecidas na orde de convocatoria do 25 de xuño de 2002 (DOG do 11 de xullo) suporá a perda do dereito a recibi-la axuda correspondente.</p>
<p>Cuarto.-Contra esta resolución poderase interpoñer potestativamente recurso de reposición ante o conselleiro da Presidencia, Relacións Institucionais e Administración Pública ou ante o conselleiro de Sanidade no prazo dun mes contado a partir do día seguinte ó da publicación desta resolución no Diario Oficial de Galicia. De non estima-la interposición deste recurso, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, nun prazo de dous meses contado a partir do día seguinte ó da publicación desta resolución no Diario Oficial de Galicia.</p>
<p>Disposición derradeira</p>
<p>Esta resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 7 de novembro de 2002.</p>
<p>P.D. (Orde 25-6-2002, DOG do 11 de xullo)</p>
<p>Miguel A. Ríos FernándezFrancisco López Rois</p>
<p>Secretario xeral de InvestigaciónDirector xeral de Asistencia</p>
<p>e DesenvolvementoSanitaria</p>

