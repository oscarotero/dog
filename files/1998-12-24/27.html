---
date: '1998-12-24'
id: 7CBE
page: 13
number: 248
agency: CONCELLO DE AMES
section: VI. ANUNCIOS
title: >-
  Resolución do 10 de decembro de 1998 pola que se sinala a data para o
  levantamento de actas previas á ocupación e se somete a información pública a
  relación de propietarios afectados polas obras do proxecto de apertura e
  urbanización da travesía do Rueiro en Bertamiráns-Ames. Tramo: p.k. 0+000 a
  p.k. 0+050.
range: Resolución
url: 'https://www.xunta.gal/dog/Publicados/1998/19981224/Anuncio7CBE_gl.html'
---
<p>Por acordo do Pleno do Concello en sesión celebrada o día 29 de setembro de 1997, aprobouse o proxecto de apertura e urbanización da travesía do Rueiro en Bertamiráns-Ames. Tramo: p.k. 0+000 a p.k. 0+050.</p>
<p>En acordo adoptado polo Consello da Xunta de Galicia o día 12 de novembro de 1998 declárase urxente, para efectos de aplicación do procedemento que regula o artigo 52 da vixente Lei de expropiación forzosa, do 16 de decembro de 1954, a ocupación de bens e dereitos afectados polo referido proxecto.</p>
<p>Para tal efecto convócanse os propietarios titulares de bens e dereitos afectados que figuran no pé deste escrito, para que comparezan na Casa do Concello o décimo sexto día hábil posterior á última publicación nos medios obrigatorios, e se este fose sábado, o día hábil inmediatamente posterior, de 10 a 11 horas da mañá, co fin de proceder ó levantamento das actas previas á súa ocupación, que recollerán os datos necesarios para a determinación dos dereitos afectados, os seus titulares e o valor daqueles, sen prexuízo do traslado ó lugar dos predios se se considera necesario.</p>
<p>Ó devandito acto deberán acudi-los titulares afectados persoalmente ou ben representados por persoa debidamente autorizada para actuar no seu nome, achegando os documentos acreditativos da súa titu</p>
<p>laridade, documento nacional de identidade e o último recibo de contribución, podendo acompañarse, pola súa conta, se o estiman oportuno, dos seus peritos e un notario.</p>
<p>Tida conta dos antecedentes e en cumprimento do establecido no artigo 17, parágrafo 2º da Lei de expropiación forzosa, ábrese información pública ata o momento do levantamento da acta previa á ocupación correspondente, co fin de que os interesados poidan formular por escrito ante este concello as alegacións que estimen pertinentes, co obxecto de emendar posibles erros que se producisen ó relaciona-los propietarios afectados.</p>
<p>Ames, 10 de decembro de 1998.</p>
<p>José Ramón Agra Romero</p>
<p>Alcalde accidental</p>
<p>Relación de titulares afectados</p>
<p>-Herdeiros de Mª Albardonedo García.</p>
<p>11631</p>

