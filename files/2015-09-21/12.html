---
date: '2015-09-21'
id: G2410-010915-0001
page: 37269
number: 180
agency: Xulgado do Social número 1 de Santiago de Compostela
section: V. Administración de xustiza.
title: EDICTO (113/2012).
range: Edicto
url: >-
  https://www.xunta.gal/dog/Publicados/2015/20150921/AnuncioG2410-010915-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 113/2012 deste xulgado do social, seguido por instancia de Alfredo Padilla Buscaróns e Xosé Antón Porto García contra a empresa Mediasiete Publicaciones, S.A. e o Fondo de Garantía Salarial (Fogasa), sobre ordinario, ditouse a seguinte resolución, cuxa parte dispositiva se xunta:</p>
    <p>Decido que estimando integramente a demanda interposta por Alfredo Padilla Buscaróns e Xosé Antón Porto García contra Mediasiete Publicaciones, S.A., debo condenar e condeno a empresa Mediasiete Publicaciones, S.A. a aboarlles a ambos os dous demandantes conxuntamente a suma de 1.500 euros polos conceptos indicados no feito probado quinto desta resolución, máis os xuros por demora previstos no artigo 29.3 do ET respecto da devandita cantidade desde a data de presentación da papeleta de conciliación o 14 de febreiro de 2011 ata a presente resolución, e os xuros do artigo 576 da LAC desde a presente resolución ata o completo pagamento.</p>
    <p>No que atinxe á responsabilidade do Fogasa, deberá observarse o que resulte conforme a aplicación do artigo 33 do ET.</p>
    <p>Notifíquese ás partes a presente resolución facéndolles saber que fronte a ela non cabe recurso.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente en primeira instancia, pronúncioo, mándoo e asínoo.</p>
    <p>Publicación. Dada, lida e publicada foi a anterior sentenza pola mesma xuíza que a subscribe, estando celebrando audiencia pública en Santiago de Compostela, o vinte e nove de xuño de dous mil quince. Dou fe.</p>
    <p>E para que sirva de notificación en legal forma a Mediasiete Publicaciones, S.A., en ignorado paradoiro, expido a presente para a súa inserción no<em> Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 6 de xullo de 2015</p>
    <footer><p>A secretaria xudicial</p></footer>

