---
date: '2003-06-13'
id: 1385A
number: 114
agency: (750/2002). 7.731
section: V. ADMINISTRACIÓN DE XUSTIZA
title: Cédula de notificación de sentencia
range: Cédula
url: 'https://www.xunta.gal/dog/Publicados/2003/20030613/Anuncio1385A_gl.html'
---
<p>(86/2002). Ana María Carrasco García, secretaria do Xulgado do Social número catro da Coruña, dou fe e certifico que neste xulgado se seguen autos número 86/2002, por instancia de Francisco Saavedra Barreiro contra o Instituto Nacional da Seguridade Social, a Mutua Galega de Accidentes de Traballo, a Tesourería Xeral da Seguridade Social e a empresa Desinfecciones Natura, S.L., sobre incapacidade, nos que</p>
<p>recaeu sentencia con data do 14-3-2003, que, copiada nos particulares necesarios, di así:</p>
<p>«Decido que, estimando a demanda interposta por Francisco Saavedra Barreiro contra o Instituto Nacional da Seguridade Social, a Mutua Galega de Accidentes de Traballo, a Tesourería Xeral da Seguridade Social e a empresa Desinfecciones Natura, S.L., debo declarar e declaro que o demandante se encontra en situación constitutiva de invalidez permanente no grao de total para a súa profesión habitual de chofer por accidente de traballo, con dereito a pensión vitalicia na contía inicial do 55% da base reguladora de 584,98 euros ó mes, 14 veces ó ano, condenando á parte demandada a aboarlla cos aumentos, melloras, revalorizacións e efectos económicos correspondentes.</p>
<p>Notifíqueselles esta resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este xulgado do social, no prazo de cinco días hábiles a partir do día seguinte ó da súa notificación.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia, co fin de que sirva de notificación en forma á empresa Desinfecciones Natura, S.L. expido e asino esta cédula na Coruña, o 14 de maio de 2003.</p>
<p>A secretaria xudicial</p>
<p>Rubricado</p>

