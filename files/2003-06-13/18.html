---
date: '2003-06-13'
id: '13852'
number: 114
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia
range: Cédula
url: 'https://www.xunta.gal/dog/Publicados/2003/20030613/Anuncio13852_gl.html'
---
<p>(103/2003). Juan Rey Pita, secretario do Xulgado do Social número tres da Coruña, dou fe e certifico que neste xulgado se seguen autos nº 103/2003 por instancia</p>
<p>de José Ramón García Villamide contra Construcciones Coenge, S.L. sobre despedimento, nos que recaeu sentencia con data do 9 de maio de 2003 que, copiada nos particulares necesarios, di así:</p>
<p>Que, estimando a demanda formulada por José Ramón García Villamide, declaro a improcedencia do seu despedimento e condeno a empresa Construcciones Coenge, S.L., que a súa elección, que deberá efectuar no prazo de cinco días, o readmita no seu posto e condicións de traballo ou o indemnice coa cantidade de 181,56 euros, así como a aboarlle en concepto de salarios de tramitación a cantidade de 3.732,96 euros.</p>
<p>Notifíqueselles esta resolución as partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este xulgado do social, no prazo de cinco días hábiles a partir do día seguinte ó da súa notificación.</p>
<p>Prevese a empresa demandada que para recorrer deberá acreditar ter ingresado na c/c de consignacións, código 5604.0000.60 0103.03 de Banesto desta cidade, denominada conta do Xulgado do Social número tres, o importe da condena e 150,25 euros en concepto de depósito, requisitos sen os cales non será admitido a trámite o recurso quedando firme a sentencia.</p>
<p>Así mesmo, advírtese á parte demandada que, se fai uso de tal dereito, optando pola readmisión, durante a tramitación do procedemento, deberá aboar á parte demandante o mesmo salario que percibiría, estando obrigada ésta a presta-los seus servicios á demandada, a menos que esta prefira facer uso de tal aboamento sen percibir compensación ningunha por parte da demandante.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo.</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Construcciones Goenge, S.L., expido e asino esta cédula na Coruña o 14 de maio de 2003.</p>
<p>Juan Rey Pita</p>
<p>Secretario xudicial</p>

