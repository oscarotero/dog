---
date: '2000-12-26'
id: 15A8A
page: 16
number: 248
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de decembro de 2000, da Dirección Xeral da Función Pública,
  pola que se emprazan as persoas interesadas no recurso
  contencioso-administrativo número 01/0000935/2000, interposto pola Mesa pola
  Normalización Lingüística.
range: Resolución
url: 'https://www.xunta.gal/dog/Publicados/2000/20001226/Anuncio15A8A_gl.html'
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia providencia pola que se admite a trámite o recurso contencioso-administrativo 01/0000935/2000, interposto pola Mesa pola Normalización Lingüística, contra a resolución da Consellería da Presidencia e Administración Pública do 9 de agosto de 2000, pola que se desestima o recurso de reposición contra as ordes da devandita consellería do 5 de xuño de 2000, polas que se convocan os procesos selectivos para o ingreso nos corpos superior de Administración, de xestión, administrativo, auxiliar e subalterno da Xunta de Galicia (grupos A, B, C, D e E), respectivamente (DOG números 114 e 115, do 13 e 14 de xuño de 2000).</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo á referida sala, o que se notifica para xeral coñecemento de tódalas persoas interesadas no procedemento, e emprázanse para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ó da publicación desta resolución no Diario Oficial de Galicia.</p>
<p>Santiago de Compostela, 1 de decembro de 2000.</p>
<p>Joaquín López-Rúa Soler</p>
<p>Director xeral da Función Pública</p>

