---
date: '2019-04-01'
id: L245-110319-0006
page: 16780
number: 63
agency: Concello de Redondela
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual das normas subsidiarias de planeamento no ámbito de Leitón-Cidadelle,
  parroquia de Chapela (expediente 1954/2018).
range: Anuncio
url: >-
  https://www.xunta.gal/dog/Publicados/2019/20190401/AnuncioL245-110319-0006_gl.html
---
<p>Mediante o Acordo do Pleno do Concello, en sesión ordinaria que tivo lugar o día 28 de febreiro de 2019, aprobouse inicialmente o documento, que inclúe resumo executivo, da modificación puntual das normas subsidiarias no ámbito Leitón-Cidadelle, na parroquia de Chapela. Xaneiro 2019, asinado en febreiro de 2019 e redactado pola arquitecta María Ríos Carballeira.</p>
    <p>De conformidade co disposto no artigo 60.6 da Lei 2/2016, do 10 de febreiro, do solo de Galicia (LSG) e no artigo 144.6 do Regulamento da Lei 2/2016, aprobado polo Decreto 143/2016, do 22 de setembro, sométese a información pública, mediante a publicación deste anuncio no xornal <em>Faro de Vigo</em> e no <em>Diario Oficial de Galicia</em>, durante o prazo de 2 meses, contado a partir do día seguinte ao da última publicación. Durante este prazo poderanse presentar alegacións, suxestións ou documentos que se consideren oportunos en relación co expediente sometido a información pública. O expediente pódese consultar desde o día seguinte ao da primeira das publicacións, nas oficinas de Urbanismo da casa do concello, en horario laboral das 9.00 ás 14.00 horas, e na seguinte ligazón da web do Concello de Redondela: http://redondela.gal/gl/planeamentoedesenvolvementourbanistico</p>
    <p>Suspéndese o outorgamento de licenzas urbanísticas no ámbito afectado conforme o establecido no artigo 47.2 da Lei do solo de Galicia.</p>
    <p>Redondela, 4 de marzo de 2019</p>
    <footer><p>Javier Bas Corugeira<br>Alcalde</p></footer>

