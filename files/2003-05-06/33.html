---
date: '2003-05-06'
id: FBBA
page: 5
number: 86
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 15 de abril de 2003, da Delegación Provincial de Lugo, pola que
  se anuncia o levantamento de actas previas á ocupación para a instalación
  eléctrica que se cita. (Expediente 13/2002 A.T.).
range: Resolución
url: 'https://www.xunta.gal/dog/Publicados/2003/20030506/AnuncioFBBA_gl.html'
---
<p>O 4 de decembro de 2002, foi dictada resolución pola Dirección Xeral de Industria, Enerxía e Minas, pola que se autoriza administrativamente, se declara, en concreto, de utilidade pública e se aproba o proxecto de execución da subestación eléctrica Faro, expediente 13/2002 A.T., que afecta o concello de Chantada.</p>
<p>Esta declaración de utilidade pública, segundo o disposto no artigo 54 da Lei 54/1997, do 27 de novembro, do sector eléctrico, implica a necesidade de ocupación dos bens ou de adquisición dos dereitos afectados e a súa urxente ocupación para os efectos do artigo 52 da Lei de expropiación forzosa, do 16 de decembro de 1954.</p>
<p>Baseándose no anterior, esta delegación provincial, en cumprimento do disposto no artigo 52 da Lei de expropiación forzosa, resolve convocar, o día 20 de maio de 2003, a tódalas persoas afectadas coas que non se chegou a un acordo, incluídas na relación de bens e dereitos que se expón como anexo a esta resolución e tamén no taboleiro de anuncios do Concello de Chantada, deducida da que se someteu a información pública no Diario Oficial de Galicia, do 30 de setembro de 2002, no BOP de Lugo, do 30 de setembro de 2002, e no xornal El Progreso, do 25 de setembro de 2002, para que comparezan no Concello de Chantada, como punto de reunión para, de conformidade co procedemento que se establece no citado artigo, levar a cabo o levantamento de actas previas á ocupación.</p>
<p>Desta convocatoria daráselles traslado ós interesados mediante a oportuna cédula de citación individual, na que se sinalará día e hora para o levantamento de actas previas, así mesmo, no taboleiro de anuncios do Concello de Chantada, estará exposta a data do levantamento de actas. Tódolos interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados pola persoa debidamente autorizada, achegando os documentos acreditativos da súa titularidade e o último recibo da contribución, podéndose acompañar dos seus peritos e dun notario pola súa conta (artigo 52.3º da Lei de expropiación forzosa).</p>
<p>Así mesmo, advírtese a tódolos interesados que poderán formular alegacións por escrito nesta delegación provincial ata o momento do levantamento de actas previas, para os únicos efectos de emenda-los posibles erros padecidos nar relación de bens e dereitos afectados (artigo 56.2º do regulamento da Lei de expropiación forzosa).</p>
<p>Esta publicación realizase igualmente, para os efectos que determina o artigo 59.4º da Lei 30/1992, de réxime xurídico das administracións públicas e do procedemento administrativo común, modificado pola Lei 4/1999, cando os titulares dos predios propostos sexan descoñecidos, se ignore o lugar de notificación, ou tentada esta, non se puidese practicar e así entende-las dilixencias co Ministerio Fiscal segundo o establecido no artigo 5 da Lei de expropiación forzosa.</p>
<p>Lugo, 15 de abril de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>ANEXO</p>
<p>Relación definitiva de bens e dereitos afectados</p>
<p>sen acordo</p>
<p>Parcela: 3.</p>
<p>Lugar: Coto dos Píos.</p>
<p>Propietario: María Novoa Otero.</p>
<p>Enderezo: Eira da Concha, 9, 15173 Santa Cruz, Oleiros (A Coruña).</p>
<p>Catastro: polígono 29, parcela 157.</p>
<p>S.E. (m): 1.035.</p>
<p>Lenda. S.E.: superficie de expropiación en pleno dominio.</p>
<p>CONSELLERÍA DE POLÍTICA AGROALIMENTARIA</p>
<p>E DESENVOLVEMENTO RURAL</p>

