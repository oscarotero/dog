---
date: '2003-05-06'
id: FB52
page: 5
number: 86
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 22 de abril de 2003 pola que se convoca un curso sobre
  dilixencias á autoridade xudicial por alcoholemias.
range: Resolución
url: 'https://www.xunta.gal/dog/Publicados/2003/20030506/AnuncioFB52_gl.html'
---
<p>Dentro das actividades programadas para o ano 2003 en colaboración coa Deputación Provincial de Pontevedra, en virtude do convenio de formación asinado entre a Consellería de Xustiza, Interior e Administración Local e a Deputación Provincial de Pontevedra, anúnciase a celebración dun curso sobre dilixencias á autoridade xudicial por alcoholemias, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo xeral dota-los policías dos coñecementos normativos e operativos fundamentais para o trámite de todo tipo de dilixencias relacionadas co tráfico e a seguridade viaria. Así como coñece-la actualización recente sobre delictos que se van xulgar polo procedemento de urxencia e tódolos aspectos relacionados con eles.</p>
<p>Publicación.</p>
<p>Esta actividade formativa, e tamén todas aquelas que se desenvolvan en colaboración coa Deputación Provincial de Pontevedra, será obxecto de publicación no Diario Oficial de Galicia e no BOP de Pontevedra.</p>
<p>Destinatarios.</p>
<p>O curso vai dirixido ós membros dos corpos de policía local da provincia de Pontevedra.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>30 prazas.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 20 de maio de 2003, ás 14 horas.</p>
<p>3. As instancias deberán enviarse á Deputación Provincial de Pontevedra (Área de Recursos Huma-</p>
<p>nos e Formación (Fax: 986 80 41 41): avda. Montero Ríos, s/n, 36001 Pontevedra; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso realizarase en datas do 26 ó 30 de maio de 2003.</p>
<p>O horario será de 16.30 a 20.30 horas.</p>
<p>Contido.</p>
<p>O curso desenvolverase en sesións de tarde, de luns a venres, e nel trataranse os seguintes módulos:</p>
<p>I. Os accidentes e os delictos contra a seguridade do tráfico, desde o punto de vista xudicial. Tipos e clases. A adopción de medidas cautelares.</p>
<p>II. O atestado policial. Conceptos e dilixencias xerais do atestado.</p>
<p>III. O atestado por accidente de tráfico. Dilixencias e informes necesarios que deben completa-lo atestado. A investigación de accidentes de tráfico.</p>
<p>IV. A alcoholemia nos conductores. A intervención policial nestes casos. Dilixencias que deben desenvolver segundo as circunstancias.</p>
<p>V. Outros delictos contra a seguridade do tráfico. A súa importancia. A instrucción de atestados e as dilixencias que comprenden.</p>
<p>Relación de admitidos.</p>
<p>A relación de admitidos farase pública o día 22 de maio a partires das 14 horas, tanto pola Deputación Provincial de Pontevedra como pola Academia Galega de Seguridade, que os interesados poden coñecer e confirma-la súa asistencia chamando ós teléfonos 986 59 00 21 (AGS) ou 986 80 41 00 ext. 306/307 (Área de Recursos Humanos e Formación da Deputación Provincial de Pontevedra).</p>
<p>Lugar.</p>
<p>O curso desenvolverase na Casa da Cultura, sita na Praia de Rodeira, s/n, 36940 Cangas.</p>
<p>Certificado de asistencia.</p>
<p>Ó remate do curso entregaráselles un certificado de asistencia a aquelas persoas que acrediten a súa participación continuada.</p>
<p>Modificacións.</p>
<p>Tanto a Academia Galega de Seguridade como a Deputación Provincial de Pontevedra, se é o caso, poderán modifica-lo desenvolvemento normal do curso para adaptalo ás necesidades da Administración e ás continxencias que poidan xurdir.</p>
<p>A Estrada, 22 de abril de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

