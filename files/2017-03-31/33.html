---
date: '2017-03-31'
id: G2348-130317-0001
page: 15666
number: 64
agency: Xulgado do Social número 5 da Coruña
section: V. Administración de xustiza.
title: EDICTO (183/2016).
range: Edicto
url: >-
  https://www.xunta.gal/dog/Publicados/2017/20170331/AnuncioG2348-130317-0001_gl.html
---
<p>Eu, María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento ordinario 183/2016 deste xulgado do social, seguido a instancia de Antonio Luis Coira Ferrant contra Reyes Y Gago, S.L., Fondo de Garantía Salarial sobre ordinario, ditouse sentenza, cuxo fallo di:</p>
    <p>«Que debo estimar e estimo a demanda que en materia de cantidade foi interposta por Antonio Luis Coira Ferrant, contra a entidade Reyes e Gago, S.L., e en consecuencia, debo condenar e condeno á entidade Reyes e Gago, S.L., a que aboe ao demandante a cantidade de 3.044,26 euros brutos por salarios percibidos entre xullo e setembro de 2015, así como liquidación, incrementadas no interese do 10 % por mora e aplicable aos conceptos salariais, con imposición das costas do presente procedemento, que incluirán os honorarios do letrado co límite de 600 euros. Coa intervención procesal do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Así, por esta a miña sentenza, pronúncioo, mando e asina a maxistrada xuíza deste xulgado, Pilar Carreira Vidal.</p>
    <p>Publicación: lida e publicada foi a anterior sentenza pola maxistrada xuíza».</p>
    <p>E para que sirva de notificación en legal forma á empresa Reyes y Gago, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 13 de marzo de 2017</p>
    <footer><p>A letrada da Administración de xustiza</p></footer>

