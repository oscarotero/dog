---
date: '2017-03-31'
id: G2289-040117-0001
page: 15660
number: 64
agency: Xulgado de Primeira Instancia e Instrución número 1 de Ribeira
section: V. Administración de xustiza.
title: EDICTO de aclaración de sentenza (461/2014).
range: Edicto
url: >-
  https://www.xunta.gal/dog/Publicados/2017/20170331/AnuncioG2289-040117-0001_gl.html
---
<p>Procedemento ordinario 461/2014</p>
    <p>Sobre execución de obras, danos e perdas</p>
    <p>Demandante: Com. Prop. del Garaje Edificio Galimar de Boiro</p>
    <p>Procuradora: Elena Ramos Picallo</p>
    <p>Avogada: Vanesa García González</p>
    <p>Demandados: Invernova Xestión Inmobiliaria 2010, S.L., María Pilar Vence Lodeiro, Álvaro Macía Rodríguez, Galimar Promove, S.A.</p>
    <p>Procuradoras: Tamara Paisal Outeiral, Montserrat Vidal Rivas</p>
    <p>María Violeta Reboredo Otero, letrada da Administración de xustiza do Xulgado de Primeira Instancia número 1 de Ribeira, pola presente anuncio:</p>
    <p>Auto de aclaración:</p>
    <p>Ribeira, 12 de decembro de 2016.</p>
    <p>Antecedente de feito único. O 16 de setembro de 2016 ditouse sentenza e a procuradora Monserrat Vidal, en nome e representación de Álvaro Macía, solicitou aclarar a sentenza en materia de custas.</p>
    <p>Razoamento xurídico único. 1. As omisións ou defectos que puideren padecer sentenzas e autos e que for necesario remediar para levar plenamente a efecto as devanditas resolucións poderán ser emendadas, mediante auto, nos mesmos prazos e polo mesmo procedemento establecidos no artigo anterior.</p>
    <p>Á vista da estimación parcial das pretensións da parte demandante é de aplicación o artigo 394 2 da LAC. Se for parcial a estimación ou desestimación das pretensións, cada parte aboará as custas causadas pola súa instancia e as comúns por metade, a non ser que haxa méritos para impoñelas a unha delas por litigar con temeridade.</p>
    <p>Polo tanto, cada parte asumirá as custas causadas pola súa instancia e a comúns por metade.</p>
    <p>En atención ao exposto,</p>
    <p>Dispoño manter a sentenza nos seus termos.</p>
    <p>Notifíquese esta resolución ás partes.</p>
    <p>Contra esta resolución non cabe recurso.</p>
    <p>Así o acorda, manda e asina Mª de las Nieves Corral Montes, xuíza titular do Xulgado de Primeira Instancia e Instrución número 1 de Ribeira e o seu partido xudicial.</p>
    <p>E encontrándose as entidades demandadas Galimar Promove, S.A. e Invernova Xestión Inmobiliaria 2010, S.L. en paradoiro descoñecido, expídese o presente co fin de que sirva de notificación en forma a estas.</p>
    <p>Ribeira, 28 de decembro de 2016</p>
    <footer><p>A letrada da Administración de xustiza</p></footer>

