---
date: '2019-01-30'
id: G2410-100119-0003
page: 5904
number: 21
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 102/2018).
range: Edicto
url: >-
  https://www.xunta.gal/dog/Publicados/2019/20190130/AnuncioG2410-100119-0003_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 102/2018 deste xulgado do social, seguido por instancia de José Pose Vieites contra Gacaltec, S.L., Manuel Alejandro Quinteiro Rosende, Fogasa, Neira y Ferreira, S.L.U., Aluminios M. Quinteiro, S.L., se ditou a seguinte resolución cuxa parte dispositiva é do teor literal seguinte:</p>
    <p>«Auto.</p>
    <p>Maxistrada xuíza: Ana María Souto González</p>
    <p>Santiago de Compostela, nove de xaneiro de dous mil dezanove</p>
    <p>Parte dispositiva</p>
    <p>Acórdase rectificar o contido do auto de data 30 de agosto de 2018, de tal forma que o seu contido se substitúe polo seguinte:</p>
    <p>No fundamento segundo debe dicir: “O demandante traballou por conta da demandada desde o día 8 de xuño de 2016, cun salario mensual de 1.946,85 euros con rateo de pagas extraordinarias.</p>
    <p>Pois ben, polo que respecta á indemnización, deberase calcular con data da presente resolución, o que supón un total de 4.752,45 euros.</p>
    <p>Na parte dispositiva debe dicir: “Declaro extinguida na data da presente resolución a relación laboral que unía a José Pose Vieites coas entidades Gacaltec, S.L., Manuel Alejandro Quinteiro Rosende, Aluminios M. Quinteiro, S.L. e Neira y Ferreira, S.L.U., e condeno solidariamente as executadas a aboarlle a José Pose Vieites a cantidade de 4.752,45 euros en concepto de indemnización pola extinción da relación laboral, a suma de 28.804,5 euros en concepto de salarios de tramitación desde a data do despedimento ata a presente resolución, así como a cantidade de 1.408,13 euros que debe en concepto de cantidades debidas, do que resulta un total de 34.965,08 euros”.</p>
    <p>Notifíqueselles esta resolución ás partes.</p>
    <p>Esta resolución non é susceptible de ningún recurso, sen prexuízo dos recursos que se poidan interpor contra a resolución que é obxecto de rectificación.</p>
    <p>Así o acorda, manda e firma.</p>
    <table>
     <tbody>
      <tr>
       <td>A maxistrada</td>
       <td>A letrada da Administración de xustiza».</td>
      </tr>
     </tbody>
    </table>
    <p>E para que lles sirva de notificación en legal forma a Gacaltec, S.L., Manuel Alejandro Quinteiro Rosende, Neira y Ferreira, S.L.U. e Aluminios M. Quinteiro, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Santiago de Compostela, 10 de xaneiro de 2019</p>
    <footer><p>A letrada da Administración de xustiza</p></footer>

