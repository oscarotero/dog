---
date: '1996-12-09'
id: C55A
page: 11
number: 239
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 15 de novembro de 1996, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia da rectificación do convenio colectivo de transporte de viaxeiros por
  estrada.
range: Resolución
url: 'https://www.xunta.gal/dog/Publicados/1996/19961209/AnuncioC55A_gl.html'
---
<p>Visto o expediente da rectificación do convenio colectivo de referencia, que tivo entrada nesta delegación provincial o día 18-10-1996, subscrito pola comisión paritaria o día 17-10-1996, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial e a notificación ás representacións económica e social da comisión negociadora.</p>
<p>Segundo. Ordena-lo seu depósito no Servicio de Relacións Laborais, Sección de Mediación Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 15 de novembro de 1996.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Na Coruña o 17 de outubro de 1996, sendo as 18.30 horas, reúnese a comisión paritaria do convenio colectivo de transporte de viaxeiros en autobús por estrada da provincia da Coruña, composta polos seguintes señores:</p>
<p>Parte empresarial:</p>
<p>Vicente López-Perea y Lloveres.</p>
<p>Jaime López Pardo.</p>
<p>Benito Couceiro Naveira.</p>
<p>Asesores:</p>
<p>Miguel Sande Silva.</p>
<p>Javier García Ruiz.</p>
<p>Parte social:</p>
<p>José Montero Fernández.</p>
<p>Antonio Salido Iglesias.</p>
<p>Jesús Santos Sánchez.</p>
<p>Asesores:</p>
<p>Manuel Santiso Iglesias (UGT).</p>
<p>Fernando Solla Fernández (CIG).</p>
<p>Santiago Fernández Rodríguez (CIG).</p>
<p>José Manuel Lado Lestón (CC.OO).</p>
<p>Aberta a sesión, desenvolvendo a orde do día, as partes constatarón que, por erro material, non se incluíu no texto do convenio, publicado no BOP da provincia, o seguinte:</p>
<p>Disposición adicional segunda</p>
<p>Nos contratos de longa duración ós que se alude no artigo 29.c) inserirase, para mellor coñecemento das partes do réxime legal e do contido dos dereitos e obrigas do contrato, a seguinte cláusula:</p>
<p>Cláusulas adicionais.</p>
<p>Primeira.-O presente contrato concértase, con base nas esixencias circunstanciais do mercado, ó abeiro do establecido no artigo 15.1.b do Estatuto dos traballadores, Real decreto 2546/1994 e artigo 29.c) do vixente convenio colectivo sectorial de transporte de viaxeiros en autobús por estrada da provincia da Coruña. En canto ó contido concreto de dereitos e obrigas derivados do presente contrato, observarase o establecido no artigo 29.c) do convenio colectivo citado, en canto non se contradiga con normas de superior rango e obligado cumprimento e, subsidiariamente, o establecido no artigo 15.1.b) e R.D. citados.</p>
<p>Para os efectos previstos no artigo 3.2 b) in fine, do R.D. 2546/1994, a data de producción das causas motivadoras do contrato é a do 1 de xaneiro de</p>
<p>1996, de conformidade co establecido no primeiro parágrafo do artigo 29.c) en relación co artigo 2 do vixente convenio colectivo sectorial.</p>
<p>E en proba de conformidade e para a súa publicación no BOP, asinan os presentes.</p>
<p>8964</p>

