---
date: '2017-05-19'
id: G1096-050517-0001
page: 24506
number: 95
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 17 de abril de 2017 pola que se notifica a resolución do recurso
  interposto no expediente de reposición da legalidade urbanística IU1/144/2012
  devolta polo servizo de Correos por resultar a persoa destinataria ausente na
  repartición.
range: Cédula
url: >-
  https://www.xunta.gal/dog/Publicados/2017/20170519/AnuncioG1096-050517-0001_gl.html
---
<p>O director da Axencia de Protección da Legalidade Urbanística, o día 14 de marzo de 2017, ditou resolución pola que non se admite a trámite o recurso extraordinario de revisión interposto por Carmen García Cambeiro, contra a Resolución do 29 de outubro de 2013, ditada pola directora da Axencia de Protección da Legalidade Urbanística, por non concorreren as condicións do artigo 118.1a), que posibilitarían a admisión deste recurso.</p>
    <p>Ao non poderse realizar a notificación persoal desta resolución, mediante esta cédula e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a devandita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber á persoa interesada que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Contra a devandita resolución, que é definitiva en vía administrativa, cabe interpoñer recurso contencioso-administrativo ante o xulgado contencioso-administrativo da circunscrición onde radique o inmoble afectado, conforme o disposto no artigo 14.1.3ª da Lei 29/1998, do 13 de xullo, reguladora da xurisdicción contencioso-administrativa, no prazo de dous meses contados desde o día seguinte ao da súa notificación, segundo o disposto no artigo 46.1 da citada lei.</p>
    <p>Para que conste e lle sirva de notificación á persoa interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 17 de abril de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

