---
date: '2017-05-19'
id: G0426-050517-0008
page: 24497
number: 95
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 3 de maio de 2017, da Dirección Xeral de Ordenación Forestal, polo
  que se emprazan as persoas interesadas nos expedientes de subvención para a
  reposición de infraestruturas e equipamentos privados danados e por danos nas
  explotacións agrícolas e gandeiras ocasionados polos incendios forestais
  18150022/2016 e un máis.
range: Anuncio
url: >-
  https://www.xunta.gal/dog/Publicados/2017/20170519/AnuncioG0426-050517-0008_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación sen que se puidese practicar, notifícase ás persoas interesadas, por medio do presente anuncio publicado no <em>Boletín Oficial del Estado</em> (BOE) e que se sinala no anexo, a resolución do procedemento para declarar a denegación da solicitude da axuda relativa aos expedientes de subvención números 18150022/2016 e 18360018/2016 (Orde do 22 de setembro de 2016, pola que se establecen as bases reguladoras de subvencións para a concesión, en réxime de concorrencia non competitiva, das axudas para a reposición de infraestruturas e equipamentos privados danados e por danos nas explotacións agrícolas e gandeiras ocasionados polos incendios forestais, e se convocan para o ano 2016). </p>
    <p>As persoas interesadas poderán comparecer no prazo de dez días hábiles contados desde o seguinte ao da publicación deste anuncio nas dependencias da Dirección Xeral de Ordenación Forestal, situada na rúa San Lázaro s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro da mencionada resolución e a constancia de tal coñecemento.</p>
    <p>Transcorrido o dito prazo sen se efectuar a comparecencia, a notificación entenderase producida desde o día seguinte ao da data de finalización deste.</p>
    <p>Concédese ás persoas interesadas un prazo dun mes, contado a partir do día seguinte ao da notificación da resolución, no cal poderán interpoñer potestativamente o recurso de reposición perante a conselleira do Medio Rural ou directamente recurso contencioso-administrativo perante o órgano xurisdicional competente no prazo de dous meses a partir do día seguinte ao da súa notificación, consonte o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que as persoas interesadas poidan exercer calquera outro que consideren pertinente.</p>
    <p>O presente anuncio expídese para que conste e sirva de notificación ás persoas interesadas, en cumprimento do disposto no artigo 44 da xa citada Lei 39/2015, do 1 de outubro. Así mesmo, este anuncio publicarase no <em>Diario Oficial de Galicia</em>, ben que faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Santiago de Compostela, 3 de maio de 2017</p>
    <footer><p>Tomás Fernández-Couto Juanas<br>Director xeral de Ordenación Forestal</p></footer>
    <h2>ANEXO</h2>
    <p>Expediente: procedemento para declarar a denegación da solicitude de axuda no expediente de subvención núm. 18150022/2016.</p>
    <p>Interesado: Luis Manuel Martínez Quemada. </p>
    <p>Acto de notificación: resolución.</p>
    <p>Último enderezo coñecido: rúa Zúñiga, 15, 1º B, 47001 Valladolid. </p>
    <p>Expediente: procedemento para declarar a denegación da solicitude de axuda no expediente de subvención núm. 18360018/2016.</p>
    <p>Interesada: CMVMC de Alxán, Pedroxo e Laxial. </p>
    <p>Acto de notificación: resolución.</p>
    <p>Último enderezo coñecido: Alxán de Arriba, 61, Soutomaior (San Salvador), 36691 Soutomaior (Pontevedra).</p>

