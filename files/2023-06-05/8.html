---
date: '2023-06-05'
id: O92-220523-0002
page: 34301
number: 105
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 18 de maio de 2023 pola que se dá publicidade do
  Acordo do Consello de Dirección que aproba as bases reguladoras das axudas á
  dixitalización Industria 4.0 para o ano 2023, susceptibles de ser
  cofinanciadas no marco do programa operativo Feder Galicia 2021-2027, e se
  procede á súa convocatoria en réxime de concorrencia competitiva (código de
  procedemento IG300C).
range: Resolución
url: >-
  https://www.xunta.gal/dog/Publicados/2023/20230605/AnuncioO92-220523-0002_gl.html
---
<p>BDNS (Identif.): 700187.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>As pequenas e medianas empresas (pemes), segundo a definición establecida pola Comisión Europea no anexo I do Regulamento 651/2014 (DOUE L 187, do 26 de xuño), de calquera sector de actividade económica incluído no ámbito de aplicación do devandito regulamento, calquera que sexa a súa forma xurídica, incluíndo os empresarios autónomos e que teñan un centro de traballo en Galicia en que se vaia realizar o proxecto.</p>
    <p>Segundo. Obxecto </p>
    <p>As axudas concédense en réxime de concorrencia competitiva e teñen por obxecto a posta en marcha de proxectos de dixitalización cuxa finalidade sexa a implantación de solucións para o soporte dixital de procesos dunha empresa ou para proxectos de interconexión dixital de procesos entre unha peme galega e outras empresas, ou entre dúas ou máis empresas galegas, como poden ser ordes de fabricación distribuída, sistemas de facturación ou procesos entre un líder industrial cara ás pemes que conforman a súa cadea de valor. </p>
    <p>Terceiro. Bases reguladoras</p>
    <p>Resolución do 18 de maio de 2023 pola que se dá publicidade do Acordo do Consello de Dirección que aproba as bases reguladoras das axudas á dixitalización Industria 4.0 para o ano 2023, susceptibles de ser cofinanciadas no marco do programa operativo Feder Galicia 2021-2027, e se procede á súa convocatoria en réxime de concorrencia competitiva (código de procedemento IG300C).</p>
    <p>Cuarto. Importe</p>
    <p>Os créditos dispoñibles para concesións nesta convocatoria aboaranse con cargo á aplicación orzamentaria 05.A1.741.A.7700 e polos seguintes importes e distribución plurianual:</p>
    <p>Proxectos tipo 1 (&lt;50.000,00 €): 50.000,00 € con cargo ao ano 2023 e 1.450.000,00 € con cargo ao ano 2024.</p>
    <p>Proxectos tipo 2 (entre 50.000,00 e 120.000,00 €): 25.000 € con cargo ao ano 2023 e 1.475.000,00 € con cargo ao ano 2024.</p>
    <p>Proxectos tipo 3 (&gt;120.000,00 €): 25.000,00 € con cargo ao ano 2023 e 1.975.000,00 € con cargo ao ano 2024.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes iniciarase o día seguinte ao da publicación da convocatoria no <em>Diario Oficial de Galicia </em>e será dun mes, contado desde as 8.00 horas do día de inicio do prazo e ata as 14.00 horas do día en que se cumpra o devandito prazo dun mes.</p>
    <p>Santiago de Compostela, 18 de maio de 2023</p>
    <footer><p>Patricia Villajos Grande<br>Xerente do Instituto Galego de Promoción Económica</p></footer>

