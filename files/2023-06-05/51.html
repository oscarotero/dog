---
date: '2023-06-05'
id: G0532-030423-0001
page: 34620
number: 105
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 31 de marzo de 2023, da Dirección Xeral de Calidade Ambiental,
  Sostibilidade e Cambio Climático, polo que se someten a información pública a
  solicitude de autorización ambiental integrada e o estudo de impacto ambiental
  para unha planta de produción de amoníaco verde, situada no porto exterior da
  Coruña, concello de Arteixo (A Coruña). Titular: Armonía Green Galicia, S.L.
  (expediente 2023-IPPC-I-11).
range: Anuncio
url: >-
  https://www.xunta.gal/dog/Publicados/2023/20230605/AnuncioG0532-030423-0001_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (BOE núm. 273, do 10 de novembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación correspondente á solicitude de autorización ambiental integrada e ao estudo de impacto ambiental da planta de produción de amoníaco verde presentada por Armonía Green Galicia, S.L., co fin de que calquera persoa interesada poida consultala e, de ser o caso, formular dentro do dito prazo as alegacións, suxestións ou observacións que considere convenientes.</p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente y sostenibilidad&gt;&gt;prevención y control de actividades&gt;&gt;autorización ambiental integrada &gt;&gt;proyectos en información pública).</p>
    <p>Santiago de Compostela, 31 de marzo de 2023</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <p>Expediente: 2023-IPPC-I-11.</p>
    <p>Titular: Armonía Green Galicia, S.L.</p>
    <p>NIF: B88499033.</p>
    <p>Domicilio social: rúa Cardenal Marcelo Spinola, 4, 1º andar, porta D, 28016 Madrid.</p>
    <p>Localización da instalación: porto exterior da Coruña, avenida Punta Langosteira, s/n, zona B2, 15141 Arteixo (A Coruña).</p>
    <p>Actividade: produción de amoníaco verde.</p>
    <p>Categoría principal da actividade: categoría 4.2.a) do anexo I do Real decreto lexislativo 1/2016, do 16 de decembro.</p>
    <p>Descrición do proceso: producirase amoníaco verde a partir de nitróxeno e hidróxeno electrolítico (xerado, pola súa vez, a partir de recursos renovables noutra planta). Os bloques principais en que se estruturará a planta son os seguintes: produción de nitróxeno mediante un proceso de separación crioxénica do aire, produción de amoníaco mediante o proceso Haber-Bosch, almacenamento de amoníaco refrixerado, sistema de refrixeración, terminal de carga de barcos, terminal de descarga de ferrocarrís e sistema de almacenamento de amoníaco presurizado.</p>
    <p>Verteduras: as augas pluviais potencialmente contaminadas serán recollidas e enviadas a un separador de sólidos e hidrocarburos, previamente á súa vertedura ao mar. As augas fecais serán recollidas nunha fosa séptica estanca. Non se producen verteduras de augas residuais de proceso.</p>

