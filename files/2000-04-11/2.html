---
date: '2000-04-11'
id: '7E26'
page: 5006
number: 71
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Decreto 71/2000, do 16 de marzo, polo que se modifica parcialmente o Decreto
  195/1984, do 27 de decembro, polo que se determinan os nomes oficiais dos
  concellos de Galicia que se relacionan.
range: Decreto
url: 'https://www.xunta.gal/dog/Publicados/2000/20000411/Anuncio7E26_gl.html'
---
<p>Mediante o Decreto 195/1984, do 27 de decembro (DOG número 25, do 5 de febreiro de 1985), determinouse, entre outros, o nome oficial do concello de Laracha.</p>
<p>O traballo de campo posterior e a documentación consultada pola Comisión de Toponimia para deter</p>
<p>mina-los nomes oficiais das parroquias e lugares do devandito concello achegaron información que aconsellan revisa-lo nome oficial que no seu día se determinou.</p>
<p>En consecuencia, tendo en conta o dictame da Comisión de Toponimia, emitido na súa sesión do 1 de marzo de 2000, por proposta do conselleiro da Presidencia e Administración Pública e logo de deliberación do Consello da Xunta de Galicia, na súa reunión do día dezaseis de marzo de dous mil,</p>
<p>DISPOÑO:</p>
<p>Artigo único.-Modifícase o Decreto 195/1984, do 27 de decembro, polo que se determinan os nomes oficiais dos concellos de Galicia que se relacionan, no sentido seguinte:</p>
<p>Provincia da Coruña</p>
<p>Onde di: «Nome oficial: Laracha», debe dicir: «Nome oficial: A Laracha».</p>
<p>Disposición adicional</p>
<p>Do establecido no presente decreto daráselles conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaseis de marzo de dous mil.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

