---
date: '2000-04-11'
id: 7EDE
page: 5077
number: 71
agency: CONCELLO DE PONTEVEDRA
section: VI. ANUNCIOS
title: >-
  Aprobación definitiva do PERI da U.A. 2 do PXOU sita entre as rúas Juan
  Bautista Andrade, Luis Otero e avenida de Compostela.
range: Aprobación
url: 'https://www.xunta.gal/dog/Publicados/2000/20000411/Anuncio7EDE_gl.html'
---
<p>O Pleno da Corporación, en sesión do vintecinco de marzo de dous mil, adoptou do seguinte acordo:</p>
<p>Primeiro.-Desestima-las alegacións ou reclamacións formuladas na fase de exposición pública do Plan Especial de Reforma Interior da Unidade de Actuación número 2 do PXOU, subseguinte á súa probación inicial pola Comisión de Goberno, polos propietarios de terreos incluídos no seu ámbito poligonal, Anselmo Gago Lojo, Domitila Romero Muíños, Carlos Alfredo Fernández García e Manuel Fernández Pérez, por canto de conformidade cos informes emitidos polo Servicio Municipal de Xestión Urbanística e Dirección Xeral de Urbanismo da CPTOPV recollidos nos antecendentes de feito deste acto administrativo e que serven de motivación a este,</p>
<p>nos termos do artigo 89.5º da Lei 30/1992, do 26 de novembro, e motivacións xurídicas del, este plan especial non vulnera disposición ou determinacións do planeamento superior de ordenacion integral do municipio contendo as determinacións propias desa categoría de instrumentos urbanísticos de desenvolvemento.</p>
<p>Segundo.-Prestar aprobación definitiva ó denominado texto refundido do Plan Especial de Reforma Interior da Unidade de Actuación número 2 do PXOU, situada entre as rúas Juan Bautista Andrade, Luis Otero e avenida de Compostela que contén entre as súas determinacións a delimitación de dous polígnos para a súa xestión a través do sistema de actuación denominado de compensación sendo este instrumento urbanístico de desenvolvemento formlado, mediante iniciativa particular, por Prycoga, S.L. e redactado polo arquitecto Manuel Jesús Freijeiro, e visado pola Delegación en Pontevedra do COAG con data do 24-9-1998 como refundido dos documentos anteriores e cadros nº 1, 4.2.1, 4.3 e planos 6.1 e 6.2, presentados o 26-10-1998 a través do Rexistro Xeral de Entrada de documentos do concello, que reforman e anulan os seus correlativos anteriores, facéndose constar expresamente que o réxime aplicable ó ámbito do plan será o establecido na disposición transitoria segunda, punto 1.b), da Lei 1/1997, </p>
<p>do solo de Galicia, coa particularidade de que o aproveitamento dos propietarios do solo será o 90% do medio do polígono e será de aplicación o réxime do solo urbano non consolidado, estimandose así a reclamación formulada nese sentido pola sociedade promotora deste plan, de modo que calquera referencia ó aproveitamento lucrativo non susceptible de apropiación pola propiedade e de cesión a este concello, na súa condición de Administración urbanística actuante, será do 10 por 100, anulándose calquera referencia en contra dos documentos aprobados.</p>
<p>Terceiro.-Notificarlles este acto administrativo ós propietarios afectados e organismos interesados co ofrecemento do réxime procedente de recursos, e publicalo no Diario Oficial de Galicia, con traslado á Consellería de Política Territorial, Obras Públicas e Vivenda dunha copia adverada do expediente administrativo completo e dous exemplares do plan especial aprobado definitivamente, debidamente dilixenciados; disponse a publicación das súas normas e ordenanzas no BOP para logar-la súa eficacia e executividade, de acordo co establecido na Lei 39/1994, do 30 de decembro, pola que se modifica o artigo 70.2º da Lei 7/1985, do 2 de abril, reguladora das bases de réxime local.</p>
<p>O que se fai público para a súa executividade, significándose que contra este acto, que esgota a vía administrativa, se poderá interpoñer, directamente por quen se considera lexitimado, o recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro</p>
<p>da disposición impugnada, consonte co establecido nos artigos 10.1º.6) e 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados coiden procedentes conforme a dereito, significándose que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 31 de marzo de 2000.</p>
<p>Miguel Fernández Lores</p>
<p>Alcalde</p>
<p>Julio Dapena Outomuro</p>
<p>Secretario xeral</p>

