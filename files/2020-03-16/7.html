---
date: '2020-03-16'
id: G0426-060320-0002
page: 16477
number: 52
agency: Consellería do Medio Rural
section: III. Outras disposicións.
title: >-
  RESOLUCIÓN do 5 de marzo de 2020 pola que se dá publicidade a varios encargos
  ao medio propio Empresa Pública de Servizos Agrarios Galegos, Seaga, S.A.
  realizados por esta consellería.
range: Resolución
url: >-
  https://www.xunta.gal/dog/Publicados/2020/20200316/AnuncioG0426-060320-0002_gl.html
---
<p>De conformidade co artigo 8 da Lei 19/2013, do 9 de setembro, de transparencia, acceso á información pública e bo goberno, dáse publicidade aos seguintes encargos a medio propio: </p>
    <p>1. Resolución do 9 de decembro de 2019, da Consellería do Medio Rural, pola que se lle encargan ao medio propio Empresa Pública de Servizos Agrarios, S.A. (Seaga, S.A.) as actuacións de control e seguimento da loita biolóxica contra a avespiña do castiñeiro (Dryocosmus kuriphilus) en soutos da Comunidade Autónoma de Galicia no ano 2020, cofinanciada con Feader no marco PDR de Galicia 2014-2020. Expediente tramitado como anticipado de gasto.</p>
    <p>– Actividade: execución dos tratamentos sobre as masas de castiñeiros galegos, mediante o estudo, seguimento e solta experimental dentro do programa de control biolóxico de Dryocosmus kuriphilus mediante o parasitoide Torymus sinensis e que son xestionados pola Dirección Xeral de Planificación e Ordenación Forestal.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga, S.A.), a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2020 ata o 31 de decembro de 2020.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2020; o orzamento de execución ascende á cantidade de dous millóns cento noventa e catro mil cincocentos noventa e nove euros con oitenta e catro céntimos (2.194.599,84 €), con cargo á aplicación orzamentaria 14.03.713B.604.6 (código de proxecto 2016 00199).</p>
    <p>2. Resolución do 9 de decembro de 2019, da Consellería do Medio Rural, pola que se lle encarga ao medio propio Empresa Pública de Servizos Agrarios, S.A. (Seaga, S.A.) a colaboración no Plan de control fitosanitario contra os axentes defoliadores en masas forestais para os anos 2020, 2021 e 2022, cofinanciada con Feader no marco PDR de Galicia 2014-2020. Expediente tramitado como anticipado de gasto.</p>
    <p>– Actividade: traballos de colaboración no Plan de control fitosanitario contra defoliadores en masas forestais nos anos 2020, 2021 e 2022 mediante a realización de control e seguimento de parcelas de mostraxe para controlar a poboación de Gonipterus sp, e tamén do seu parasitoide introducido Anaphes nitens e que están xestionados pola Dirección Xeral de Planificación e Ordenación Forestal.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga, S.A.), a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2020 ata o 31 de decembro de 2022.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2020; o orzamento de execución ascende á cantidade de dous millóns oitenta mil oitocentos vinte e nove euros con dezaoito céntimos (2.080.829,18 €), con cargo á aplicación orzamentaria 14.03.713B.604.6 (código de proxecto 2016 00199).</p>
    <p>3. Resolución do 11 de decembro de 2019, da Consellería do Medio Rural, pola que se lle encarga ao medio propio Empresa Pública de Servizos Agrarios, S.A. (Seaga, S.A.) a execución de actuacións de mellora do estado fitosanitario en masas de coníferas durante 2020, cofinanciada con Feader no marco PDR de Galicia 2014-2020. Expediente tramitado como anticipado de gasto.</p>
    <p>– Actividade: realización de actuacións silvícolas para o mantemento e mellora fitosanitaria sobre as masas de coníferas galegas, principalmente do xénero Pinus, mediante a corta polo pé, tronza e saca de pés decaídos, secos e/ou afectados por incendios forestais, e o posterior transporte ao parque de madeira. Tamén se tomarán mostras de piñas para a súa análise en laboratorio. Estas actuacións están xestionadas pola Dirección Xeral de Planificación e Ordenación Forestal.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga, S.A.), a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2020 ata o 31 de decembro de 2020.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2020; o orzamento de execución ascende á cantidade de douscentos sesenta e catro mil setecentos cincuenta e seis euros con un céntimo (264.756,01 €), con cargo á aplicación orzamentaria 14.03.713B.604.6 (código de proxecto 2016 00199).</p>
    <p>4. Resolución do 26 de decembro de 2019, da Consellería do Medio Rural, pola que se lle encarga ao medio propio Empresa Pública de Servizos Agrarios, S.A. (Seaga, S.A.) apoio á conservación e o fomento dos recursos xenéticos para o cultivo do viveiro da Famelga (Oroso) e o viveiro de Santa Cruz (Oleiros), cofinanciado con Feader no marco PDR de Galicia 2014-2020. Expediente tramitado como anticipado de gasto.</p>
    <p>– Actividade: diferentes labores de que consta o proceso de reprodución do castiñeiro híbrido porbaixa e que están xestionadas pola Dirección Xeral de Planificación e Ordenación Forestal, tales como: hormonado das cepas existentes, extracción dos barbados dun zume consistente no descalzamento da cepa, transplante dos barbados dun zume de cara a fortalecer o sistema radicular, extracción dos barbados de máis de dous zumes, instalación de parcela de variedades galegas de castaña ou rozas para o control da vexetación espontánea no caso dos hortos sementeiros, campos de planta nai, bancais e zonas de tránsito.</p>
    <p>– Natureza e alcance da xestión encomendada: encomenda de xestión a medios propios ao ter a Empresa Pública de Servizos Agrarios, S.A. (Seaga, S.A.), a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2020 ata o 30 de abril de 2021.</p>
    <p>– Financiamento: tramitouse con cargo aos orzamentos da Comunidade Autónoma de Galicia para o ano 2020; o orzamento de execución ascende á cantidade de cincuenta e seis mil cento seis euros con trinta e sete céntimos (56.106,37 €), con cargo á aplicación orzamentaria 14.03.713B.604.1 (código de proxecto 2016 00201).</p>
    <p>Santiago de Compostela, 5 de marzo de 2020</p>
    <footer><p>O conselleiro do Medio Rural<br>P.D. (Orde do 17.11.2015, DOG núm. 223, do 23 de novembro)<br>María Jesús Lorenzana Somoza<br>Secretaria xeral técnica da Consellería do Medio Rural</p></footer>

