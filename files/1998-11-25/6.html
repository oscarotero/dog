---
date: '1998-11-25'
id: 5C0A
page: 12
number: 229
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 20 de novembro de 1998 pola que se convocan unhas xornadas sobre
  o novo regulamento das telecomunicacións.
range: Resolución
url: 'https://www.xunta.gal/dog/Publicados/1998/19981125/Anuncio5C0A_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creación da EGAP, e pola Lei 10/1989, do 10 de xullo, de modificación da anterior, convócanse unhas xornadas sobre o novo regulamento das telecomunicacións, conforme as seguintes bases:</p>
<p>1. Obxectivos.</p>
<p>A Lei xeral de telecomunicacións do 24 de abril de 1998 e os seus regulamentos constitúen un corpo</p>
<p>normativo de indubidable interese para cada un dos sectores de maior transcendencia de cara ó futuro. En efecto, as telecomunicacións están na base da sociedade da información cara á que os países desenvolvidos (entre eles os integrados no contorno comunitario europeo) avanzan rapidamente e se esforzan por construír.</p>
<p>Ningún país ou comunidade pode deixar de prestarlles atención a estas cuestións. E un dos seus aspectos máis relevantes é do seu regulamento normativo. Cómpre ter en conta que os dereitos e obrigas que se lles recoñezan ós operadores de telecomunicacións, os vínculos que os unen entre si, e cos usuarios, e as garantías de que as cargas e responsabilidades do servicio universal non serán abandonadas, son determinantes para o adecuado e fluído desenvolvemento do sector.</p>
<p>En definitiva, perséguese, con estas xornadas, darlle a maior divulgación posible ó regulamento normativo antes citado, entre os funcionarios, estudiosos, especialistas e interesados en xeral.</p>
<p>2. Contido.</p>
<p>Trataranse estes temas:</p>
<p>A liberalización e a introducción de competencia nas comunicacións da Unión Europea.</p>
<p>Regras básicas comunitarias en materia de telecomunicacións.</p>
<p>A Lei xeral de telecomunicacións. Panorama actual das telecomunicacións españolas.</p>
<p>Títulos que habilitan para operar telecomunicacións: autorizacións xerais e licencias individuais.</p>
<p>A interconexión como peza clave das telecomunicacións en competencia.</p>
<p>A competencia en telefonía móbil.</p>
<p>A competencia en telefonía fixa.</p>
<p>Estudio especial das redes territoriais.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Desenvolvemento.</p>
<p>Horario: mañá e tarde.</p>
<p>Lugar e datas: as xornadas convocadas terán lugar no salón de actos da Escola Galega de Administración Pública (polígono das Fontiñas, rúa de Madrid, 2-4, en Santiago de Compostela), os días 9 e 10 de decembro de 1998.</p>
<p>5. Inscrición.</p>
<p>Prazo: remata o martes, día 8 de decembro de 1998.</p>
<p>Tramitación de solicitudes: as solicitudes irán dirixidas ó director da Escola Galega de Adminis</p>
<p>tración Pública, polígono das Fontiñas, rúa de Madrid, 2-4, 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>Número de prazas: limitado á capacidade do local.</p>
<p>Inscricións fóra de prazo: só se admitirán de quedaren prazas baleiras, coa condición de que se cumpran os requisitos xerais antes indicados.</p>
<p>Para confirma-la súa posible admisión, os peticionarios poden chamar por teléfono, a partir do día 4 de decembro, de 10 a 14.45 horas, ós seguintes números: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento destas xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente ás mesmas, cando a súa asistencia sexa igual ou superior ó 85% das horas lectivas programadas, e expresarse, neste documento, a natureza da actividade e as datas da súa realización.</p>
<p>Santiago de Compostela, 20 de novembro de 1998.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>10447</p>

