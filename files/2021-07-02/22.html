---
date: '2021-07-02'
id: G0596-150621-0006
page: 33969
number: 125
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 15 de xuño de 2021, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello da Coruña (expediente IN407A 2021/62-1).
range: Resolución
url: >-
  https://www.xunta.gal/dog/Publicados/2021/20210702/AnuncioG0596-150621-0006_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Xunta de Galicia.</p>
    <p>Domcilio social: Edificio Administrativo San Caetano, s/n, 15781 Santiago de Compostela. </p>
    <p>Denominación: proxecto LMTS, ampliación a 630 kVA de CT existente e implantación de CS para alimentación a edificio Amizar na Coruña.</p>
    <p>Situación: rúa Gregorio Hernández, núm. 2, baixo (A Coruña).</p>
    <p>Características técnicas: </p>
    <p>– Liña de media tensión soterrada de 15 kV, conexión na liña existente LMTS MTSPV703, con inicio e fin en empalmes proxectados en arqueta situada no tramo comprendido entre os centros CT 15SKYM e 15CAV4, con entrada e saída no centro de seccionamento proxectado, condutor RHZ1 2OL 12/20 kV 3 × (1×240 mm2), Al, lonxitude 57 m (ida e volta).</p>
    <p>– Centro de seccionamento en edificio non prefabricado, con 3 celas de liña (entrada, saída e derivación a CT), cela para SSAA e telecontrol para xestión (24 kV, 400 A, 16 kA).</p>
    <p>Cumpridos os trámites ordenados na Lei 24/2013, do 26 de decembro, do sector eléctrico (BOE núm. 310), e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no<em> Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que poida incorrer o beneficiario no exercicio da actividade ou na explotación da instalación autorizada. </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se consideren pertinente.</p>
    <p>A Coruña, 15 de xuño de 2021 </p>
    <footer><p>Isidoro Martínez Arca<br>Xefe territorial da Coruña</p></footer>

