---
date: '1995-09-27'
id: 486E
page: 7
number: 186
agency: XULGADO DE PRIMEIRA INSTANCIA E INSTRUCCIÓN DE MUROS
section: V. ADMINISTRACIÓN DE XUSTIZA
title: Edicto (105/1995).
range: Edicto
url: 'https://www.xunta.gal/dog/Publicados/1995/19950927/Anuncio486E_gl.html'
---
<p>En cumprimento do acordado por providencia de data 15 de xuño de 1995, a xuíza de primeira instancia e instrucción de Muros (A Coruña) fai saber que neste xulgado e co nº 105/1995, por instancia de José Mayo Romero, representado polo procurador Monteagudo Romero, sobre declaración de falecemento de seu irmán Manuel Mayo Romero, con domicilio en Vilariño, O Freixo-Outes, nacido o 7 de xaneiro de 1936.</p>
<p>Manuel Mayo Romero era mariñeiro, estaba enrolado nun pesqueiro chamado María Luisa que faenaba pola illa de Ons, en Pontevedra.</p>
<p>Esta embarcación naufragou, debido ó mal tempo, o día 10 de novembro de 1950, nas proximidades da illa de Ons. Desde esta data nunca se tiveron noticias de Manuel Mayo Romero, de catorce anos de idade, nin apareceu o corpo.</p>
<p>O que, para os fins previdos nos artigos 2042 e seguintes da LAC, en relación cos artigos 193 e concordantes do Código Civil, se fai público mediante o presente edicto, o que se publicará no taboleiro de anuncios deste xulgado, no Boletín Oficial del Estado e no Diario Oficial de Galicia, por dúas veces e con intervalo de quince días, para os efectos legais e para que calquera persoa que o considere oportuno poida constituírse en parte perante este xulgado para ser oído no mencionado expediente.</p>
<p>Dado en Muros o 15 de xuño de 1995.</p>
<p>A xuíza</p>
<p>Rubricado</p>
<p>A secretaria</p>
<p>Rubricado</p>
<p>95-6032</p>

