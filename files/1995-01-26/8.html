---
date: '1995-01-26'
id: 919E
page: 831
number: 18
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 11 de xaneiro de 1995 pola que se prorroga a do 27 de abril de 1994
  pola que se establecen as normas para o desenvolvemento das campañas de
  saneamento gandeiro.
range: Orde
url: 'https://www.xunta.gal/dog/Publicados/1995/19950126/Anuncio919E_gl.html'
---
<p>Os resultados obtidos na execución da campaña de saneamento gandeiro ó abeiro da Orde do 27 de abril de 1994, tanto na diminución do número de focos existentes coma no incremento do número de explotacións cualificadas sanitariamente e un mellor control na reposición de animais, fai necesaria a continuidade da campaña de saneamento gandeiro nas mesmas condicións cás recollidas na orde que se vai prorrogar, con vistas á erradicación das enfermidades obxecto de loita a través das campañas de saneamento e a consecución de áreas xeográficas libres.</p>
<p>Na súa virtude, de acordo co disposto no artigo 30.I.3, en relación co artigo 33.1º do Estatuto de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta e do seu presidente.</p>
<p>DISPOÑO:</p>
<p>Artigo 1.</p>
<p>Prorrógase a orde da Consellería de Agricultura, Gandería e Montes do 27 de abril de 1994, pola que se establecen as normas para o desenvolvemento da campaña de saneamento gandeiro.</p>
<p>Artigo 2.</p>
<p>As indemnizacións necesarias para o cumprimento desta orde aboaranse con cargo á sección 09, programa 613-A, servicio 03, concepto 700.00, dotado con 150.000.000 de ptas., 770.05, dotado con 600.000.000 de ptas., programas sanitarios especiais da Lei de presupostos xerais da Comunidade Autónoma de Galicia para 1995.</p>
<p>Disposicións derradeiras</p>
<p>Primeira.-Facúltase o director xeral de Producción Agropecuaria e Industrias Agroalimentarias para dicta-las normas necesarias para o mellor cumprimento desta orde.</p>
<p>Segunda.-Esta orde entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 11 de xaneiro de 1995.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>

