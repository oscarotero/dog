---
date: '2012-04-17'
id: O10-090412-14524
page: 13839
number: 73
agency: Consello de Contas de Galicia
section: III. Outras disposicións.
title: >-
  RESOLUCIÓN do 4 de abril de 2012 pola que se ordena a publicación do acordo do
  Pleno do Consello de Contas de Galicia do 28 de marzo de 2012 polo que se crea
  o ficheiro de datos de carácter persoal denominado Control horario.
range: Resolución
url: >-
  https://www.xunta.gal/dog/Publicados/2012/20120417/AnuncioO10-090412-14524_gl.html
---
<p>En virtude das competencias que me corresponden conforme o artigo 9 do Regulamento de réxime interior do Consello de Contas,</p>
    <h2>RESOLVO:</h2>
    <p>Facer público o acordo do Pleno do Consello de Contas de Galicia do 28 de marzo de 2012 polo que se aproba a creación do ficheiro de datos de carácter persoal que se relaciona no anexo, así como a súa publicación no <em>Diario Oficial de Galicia</em>, para a súa posterior inscrición no Rexistro da Axencia Española de Protección de Datos.</p>
    <p>Acordo:</p>
    <p>1. Obxecto.</p>
    <p>Créase o ficheiro de datos de carácter persoal xestionado polo Consello de Contas de Galicia, no ámbito de aplicación da Lei orgánica 15/1999, do 13 de decembro, de protección de datos de carácter persoal, que se relaciona no anexo desta resolución.</p>
    <p>2. Contido.</p>
    <p>A información exixida no artigo 20.2.º da Lei orgánica 15/1999, do 13 de decembro, de protección de datos de carácter persoal, para as disposicións de creación do ficheiro, está contida no anexo deste acordo.</p>
    <p>3. Finalidade e uso do ficheiro.</p>
    <p>Os datos de carácter persoal rexistrados no ficheiro creado polo presente acordo só serán utilizados para os fins expresamente previstos no anexo e polo persoal debidamente autorizado.</p>
    <p>4. Cesión de datos.</p>
    <p>Os datos deste ficheiro só poderán ser cedidos aos órganos xudiciais e a outras autoridades públicas nos supostos e nos termos previstos no ordenamento xurídico, así como aos destinatarios indicados no anexo.</p>
    <p>5. Órgano responsable da seguranza do ficheiro.</p>
    <p>Será responsable da seguranza do ficheiro a Secretaría Xeral do Consello de Contas de Galicia, sen prexuízo da responsabilidade directa que na xestión e custodia daquel teña o persoal dos correspondentes servizos e unidades do Consello de Contas.</p>
    <p>6. Medidas de seguranza.</p>
    <p>As medidas de seguranza do ficheiro serán as de nivel básico, salvo que expresamente se dispoña o contrario no anexo.</p>
    <p>7. Dereito de oposición, acceso, rectificación e cancelación de datos.</p>
    <p>As persoas poderán exercer os seus dereitos de acceso, rectificación, oposición e cancelación de datos, cando proceda, mediante escrito dirixido á Secretaría Xeral do Consello de Contas, no enderezo Domingo Fontán n.º 7, 15771 Santiago de Compostela. </p>
    <p>Disposición derradeira única. <em>Entrada en vigor</em>.</p>
    <p>Este acordo entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 4 de abril de 2012.</p>
    <footer><p>Luciano Fariña Busto<br>Conselleiro maior do Consello de Contas de Galicia</p></footer>
    <h2>ANEXO</h2>
    <p>Ficheiro de nova creación.</p>
    <p>Nome do ficheiro: Control horario.</p>
    <p>Descrición da finalidade: xestión e arquivo do cumprimento do horario por parte do persoal do Consello de Contas.</p>
    <p>Responsable do ficheiro: Secretaría Xeral.</p>
    <p>Colectivo afectado: persoal que forma ou formou parte do Consello de Contas de Galicia.</p>
    <p>Estrutura básica do ficheiro: DNI; nome e apelidos; datos relativos ao posto de traballo; horas de fichaxe de entrada/saída e causas de exención de fichaxe.</p>
    <p>Procedemento de recolla de datos: o propio interesado mediante carga de datos procedentes de dispositivos fixos de captura.</p>
    <p>Cesión abranguida:</p>
    <p>Nivel de seguranza: básico.</p>
    <p>Lugar de exercicio de dereitos: Domingo Fontán n.º 7, 15771 Santiago de Compostela.</p>
    <p>Sistema de tratamento: automatizado.</p>

