---
date: '2012-04-17'
id: G0165-300312-14224
page: 13900
number: 73
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 9 de marzo de 2012, da Xefatura Territorial de Lugo, pola que se
  notifica o trámite de audiencia realizado a un afectado, como consecuencia dun
  expediente de modificación do acordo da zona de concentración parcelaria de
  Goá (Cospeito-Lugo).
range: Anuncio
url: >-
  https://www.xunta.gal/dog/Publicados/2012/20120417/AnuncioG0165-300312-14224_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime rurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícase ao interesado que se señala no anexo deste anuncio o trámite de audiencia realizado como consecuencia dun expediente de modificación do acordo da zona de concentración parcelaria de Goá (Cospeito-Lugo) que foi devolto polo servizo de Correos.</p>
    <p>O interesado poderá comparecer no prazo de dez días hábiles contados desde o seguinte ao da súa publicación deste anuncio, nas oficinas do Servizo de Infraestruturas Agrarias da Xefatura Territorrial da Consellería do Medio Rural e do Mar, sitas na rolda da Muralla, 70-1.º baixo, en Lugo, das 9.00 ás 14.00 horas, de luns a venres, para o coñecemento íntegro do mencionado trámite de audiencia e constancia de tal coñecemento.</p>
    <p>O presente anuncio enviarase, así mesmo, ao concello correspondente ao último enderezo coñecido do interesado en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Lugo, 9 de marzo de 2012.</p>
    <footer><p>José Ramón Losada Fernández<br>Xefe territorial de Lugo</p></footer>
    <h2>Anexo</h2>
    <p>Expediente: trámite de audiencia.</p>
    <p>Interesado: José Manuel Hernández González.</p>
    <p>Último enderezo coñecido: rúa Páramo, 31-1.º C – A Coruña.</p>
    <p>Acto notificado: co fin de levar a puro e debido efecto sentenza da Sala do Civil do Tribunal Supremo do 13.10.2010, auto de casación e infracción procesual ditada en recurso n.º 1804/2009, poño no seu coñecemento que se propuxo a modificación que abaixo se cita e que afecta a vostede.</p>
    <p>Durante o prazo de dez (10) días hábiles, contados desde o día seguinte á data de publicación desta notificación, poderá vostede alegar todo o que considere conveniente. No caso de non realizar ningún tipo de manifestación escrita ao respecto, entenderase que está conforme coa proposta notificada.</p>
    <p>Indicámoslle que esta proposta non supón ningunha adquisición de dereitos e que está supeditada á correspondente resolución do órgano competente.</p>
    <p>O expediente estará ao seu dispor durante o dito prazo nas oficinas do Servizo de Infraestuturas Agrarias da Xefatura Territorial da Consellería do Medio Rural e do Mar en Lugo, sito no edificio administrativo (rolda da Muralla, 70-1.º baixo-Lugo).</p>
    <p>Modificación que se propón: dar de baixa nas achegas do propietario 340 (José Manuel Hernández González) todas as parcelas achegadas ás bases definitivas da zona de concentración parcelaria de Goá (Cospeito-Lugo).</p>
    <p>Dar de baixa na ficha de atribucións do mesmo propietario todos os predios de substitución a el adxudicados no citado expediente concentrador, polo que desaparece como propietario.</p>

