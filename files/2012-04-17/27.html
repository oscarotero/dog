---
date: '2012-04-17'
id: G2345-220312-13867
page: 13863
number: 73
agency: Xulgado do Social número 2 da Coruña
section: V. Administración de xustiza.
title: EDICTO (478/2011).
range: Edicto
url: >-
  https://www.xunta.gal/dog/Publicados/2012/20120417/AnuncioG2345-220312-13867_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 478/2011 deste Xulgado do Social, seguido por instancia de -ver pdf- contra a empresa Era Medusa Atlántico, S.L, Fogasa, sobre despedimento, se ditou sentenza cuxo encabezamento e decisión din:</p>
    <p>«Autos 478/2011.</p>
    <p>Na cidade da Coruña, 16 de marzo de 2012.</p>
    <p>Lara M.ª Munín Sánchez, xuíza substituta do Xulgado do Social número 2 da Coruña, tras ver os presentes autos sobre despedimento, por instancia de -ver pdf-, que comparece representado pola letrada Sra. Míguez Castelos, contra a empresa Era Medusa Atlántico, S.L. e Fondo de Garantía Salarial, que non comparecen, ditou a seguinte sentenza:</p>
    <p>Decido que considerando a demanda interposta por -ver pdf- contra a empresa Era Medusa Atlántico, S.L., declaro improcedente o despedimento de que foi obxecto o 31.3.2011 e declaro extinguida a relación laboral con data desta sentenza, condenándoa a indemnizalo pola extinción coa cantidade –salvo erro ou omisión– de vinte e catro mil cincocentos sesenta e seis euros e sesenta e tres (24.566,63 €); e con aboamento, en todo caso, dos salarios de tramitación deixados de percibir desde a data do despedimento ata a da presente resolución, tendo en conta que ascenden a quince mil oitocentos cincuenta e oito euros e dezaoito céntimos (15.858,18 €).</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome deste xulgado, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>Así, por esta a miña sentenza, o pronuncio, mando e asino».</p>
    <p>E para que lle sirva de notificación en legal forma a Era Medusa Atlántico, S.L, expido a presente para a súa inserción no <em>Diario Oficial de Galicia</em> (DOG).</p>
    <p>A Coruña, 22 de marzo de 2012.</p>
    <footer><p>A secretaria xudicial</p></footer>

