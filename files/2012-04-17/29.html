---
date: '2012-04-17'
id: G2345-220312-13842
page: 13866
number: 73
agency: Xulgado do Social número 2 da Coruña
section: V. Administración de xustiza.
title: EDICTO (1173/2009).
range: Edicto
url: >-
  https://www.xunta.gal/dog/Publicados/2012/20120417/AnuncioG2345-220312-13842_gl.html
---
<p>María Adelaida Egurbide Margañón, secretaria do Social número 2 da Coruña.</p>
    <p>Fago saber que no proceso seguido por instancia de Kingsley Tetteh Ofori contra Desmantelamientos Metalúrgicos, S.L., en reclamación por ordinario, rexistrado co número 1173/2009, se acordou notificar a Desmantelamientos Metalúrgicos, S.L., en ignorado paradoiro, a decisión da sentenza ditada no presente procedemento:</p>
    <p>Decisión.</p>
    <p>Que estimando a demanda interposta por Kingsley Tetteh Ofori contra a empresa Desmantelamientos Metalúrgicos, S.L., condénase a citada empresa a que lle aboe a cantidade de seis mil trinta e un euros e noventa e dous céntimos (6.031,92 euros).</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución.</p>
    <p>De ser recorrente a empresa demandada deberá acreditar mediante a exhibición ante este xulgado o xustificante acreditativo de depositar a cantidade obxecto de condena na conta deste xulgado, aberta en Banesto, e poderá substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista debendo acreditar tamén na indicada conta a consignación da suma de 300 euros preceptivos para recorrer, sen cuxo cumprimento non se terá por anunciado o recurso.</p>
    <p>E para que sirva de citación a Desmantelamientos Metalúrgicos, S.L., expídese a presente cédula para a súa publicación no <em>Boletín Oficial </em>da provincia.</p>
    <p>A Coruña, 22 de marzo de 2012.</p>
    <footer><p>A secretaria xudicial</p></footer>

