---
date: '2013-03-26'
id: L178-070313-0001
page: 9084
number: 60
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle no ámbito do quinteiro K
  do parque empresarial da Sionlla (parcelas K4c01a-K4c01b).
range: Anuncio
url: >-
  https://www.xunta.gal/dog/Publicados/2013/20130326/AnuncioL178-070313-0001_gl.html
---
<p>O Pleno da Corporación, na sesión ordinaria que tivo lugar o día 31 de xaneiro de 2013, adoptou, entre outros, o seguinte acordo:</p>
    <p>– Aprobar definitivamente o estudo de detalle promovido por Inmobiliaria Leroy Merlín, S.L.U. no ámbito do quinteiro K do parque empresarial da Sionlla (parcelas K4c01a-K4c01b), sen modificacións respecto do inicialmente aprobado e sometido a exposición pública.</p>
    <p>Este acordo notificaráselles persoalmente a todos os interesados e publicarase no Diario Oficial de Galicia e no Boletín Oficial da provincia, no cal se inserirá, así mesmo, a normativa urbanística aprobada.</p>
    <p>Igualmente remitirase á Consellería de Medio Ambiente, Territorio e Infraestruturas comunicación do acordo de aprobación definitiva, xunto con dous exemplares dilixenciados do documento definitivamente aprobado. </p>
    <p>O acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas, con data do 20 de febreiro de 2013, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>Contra o acordo de aprobación definitiva poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Santiago de Compostela, 20 de febreiro de 2013</p>
    <footer><p>María Pardo Valdés<br>Concelleira delegada de Urbanismo, Vivenda, Rehabilitación e Cidade Histórica</p></footer>

