---
date: '1998-05-28'
id: CA62
page: 5
number: 101
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 143/1998, do 15 de maio, polo que se acepta a cesión a título gratuíto
  dun predio situado no termo municipal de Coristanco (A Coruña), feita a favor
  da Comunidade Autónoma de Galicia para a construcción dun centro de ensino
  secundario.
range: Decreto
url: 'https://www.xunta.gal/dog/Publicados/1998/19980528/AnuncioCA62_gl.html'
---
<p>O Pleno da Corporación Municipal de Coristanco, en sesión ordinaria celebrada o 26 de marzo de 1998, acordou a cesión á Consellería de Educación e Ordenación Universitaria dun predio para a execución das obras de adaptación dos centros educativos á LOXSE.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Coristanco acordou a cesión, e logo de deliberación do Consello da Xunta de Galicia na súa reunión do día quince de maio de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase, nos termos fixados no acordo do pleno do Concello de Coristanco, a cesión gratuíta a favor da Comunidade Autónoma de Galicia do terreo situado na parroquia de Traba e termo municipal de Coristanco e que se describe a continuación:</p>
<p>«Rústico: predio chamado Chousa do Porto ou Espiñaredo, sinalado co número cento noventa do catastro ó lado do colexio de Traba, en San Roque, parroquia de Traba, municipio de Coristanco; ocupa unha superficie de seis mil setecentos dez metros cadrados e linda: norte, camiño público; sur, predio de Carmen Trigo García e patio do colexio de Traba; leste, predios de Antonio Costa Pérez, Carmen Pérez Vilanova, Clarisa López Bertoa, Visitación Varela Facal e Pedro Pena Varela; e oeste, camiño público.</p>
<p>O inmoble descrito figura inscrito no Rexistro da Propiedade de Carballo no tomo 1071, libro 118 de Coristanco, folio 8, predio número 12.636, inscrición 1ª.</p>
<p>Artigo 2º</p>
<p>O inmoble cedido destinarase á construcción pola Consellería de Educación e Ordenación Universitaria dun centro de ensino secundario.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, quince de maio de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>4837</p>

