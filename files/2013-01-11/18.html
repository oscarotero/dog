---
date: '2013-01-11'
id: G0170-201212-0001
page: 1019
number: 8
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (29/2011).
range: Edicto
url: >-
  https://www.xunta.gal/dog/Publicados/2013/20130111/AnuncioG0170-201212-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 2 da Coruña, fai saber que no procedemento ordinario 29/2011, deste xulgado do social, seguido por instancia de David Germade Mosquera contra a empresa Progametal, S.L., sobre ordinario, se ditou a sentenza con data do 10 de decembro de 2012, cuxo encabezamento e resolución son como segue:</p>
    <p>«Sentenza.</p>
    <p>A Coruña, 10 de decembro de 2012.</p>
    <p>Ana Rodríguez Piorno, maxistrada xuíza do Xulgado do Social número 2 (reforzo) da Coruña, ditou esta resolución nos autos de procedemento sobre reclamación de cantidade 29/2011, en que foi demandante David Germade Mosquera, representado pola letrada Sra. Briones Amor, e demandada a empresa Progametal, S.L., pola que compareceu a administración concursal da empresa Progametal, S.L., coa representación de Ana María Ferreira González. Da mesma maneira citouse o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por David Germade Mosquera contra a empresa Progametal, S.L. e, en consecuencia, condeno a esta última ao aboamento a David Germade Mosquera da cantidade de 6.208,77 euros que lle debe. Esta cantidade deberase incrementar co xuro de mora do 10 % respecto dos conceptos de carácter estritamente salarial.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco (5) días seguintes ao da notificación desta sentenza.</p>
    <p>Así o pronuncio, mando e asino.</p>
    <p>Ana Rodríguez Piorno. Asinado. Publicada no día da súa data».</p>
    <p>E para que lle sirva de notificación á entidade Progametal, S.L., en ignorado paradoiro, expídese esta cédula para a súa publicación no <em>Diario Oficial de Galicia</em>.</p>
    <p>A Coruña, 19 de decembro de 2012</p>
    <footer><p>A secretaria xudicial</p></footer>

