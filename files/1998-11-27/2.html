---
date: '1998-11-27'
id: 60F6
page: 12
number: 231
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 330/1998, do 12 de novembro, polo que se acepta a cesión a título
  gratuíto dun predio situado no termo municipal de Carnota (A Coruña), feita a
  favor da Comunidade Autónoma de Galicia para a construcción dun centro de
  educación secundaria.
range: Decreto
url: 'https://www.xunta.gal/dog/Publicados/1998/19981127/Anuncio60F6_gl.html'
---
<p>O Pleno da Corporación municipal de Carnota, en sesión celebrada o 16 de marzo de 1998, acordou a cesión á Comunidade Autónoma de Galicia dun predio de 17.550 m, para a construcción dun centro de educación secundaria.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta, por proposta da Consellería de Economía e Facenda. Así mesmo, os artigos 23.1º da dita lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta do conselleiro de Economía e Facenda, feita nos termos nos que o Concello de Carnota acordou a cesión e logo de deliberación do Consello da Xunta de Galicia na súa reunión do día doce de novembro de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Acéptase, nos termos fixados no acordo do Pleno do Concello de Carnota, a cesión gratuíta feita polo dito concello a favor da Comunidade Autónoma de Galicia dun predio situado na parroquia de Santa Columba, denominado Lamas de Castelo, pertencente ó termo municipal de Carnota, dunha superficie aproximada de 17.550 m. Estrema ó norte, camiño público, que está integrado no propio predio matriz e vai de Lamas de Castelo á Costa do Río; sur, resto do predio matriz; leste, resto do predio matriz; e oeste, camiño público.</p>
<p>O predio matriz figura inscrito no Rexistro da Propiedade de Muros, no tomo 338 do arquivo, libro 49 do Concello de Carnota, folio 1, predio nº 5.343, inscrición 1ª.</p>
<p>Artigo 2º</p>
<p>O inmoble cedido destinarase á construcción, pola Consellería de Educación e Ordenación Universitaria, dun centro de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, doce de novembro mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>10661</p>

