---
date: '1998-11-27'
id: '6112'
page: 12
number: 231
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 333/1998, do 12 de novembro, polo que se declara a urxente ocupación,
  para efectos de expropiación forzosa, polo Concello de Valga (Pontevedra), dos
  bens e dereitos necesarios para a realización das obras do proxecto de
  construcción de camiños en Valga, 2ª fase.
range: Decreto
url: 'https://www.xunta.gal/dog/Publicados/1998/19981127/Anuncio6112_gl.html'
---
<p>O Concello de Valga (Pontevedra), en sesión celebrada o dia 3 de abril de 1996, aprobou o proxecto de construcción de camiños en Valga, 2ª fase e na sesión celebrada o día 25 de maio de 1998 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 9 de outubro de 1998.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 23 de outubro de 1998.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque se trata de mellora-las comunicacións públicas do concello, e por outra banda, dado que o proxecto elaborouse no ano 1995 e que a maior parte das obras xa foron executadas, e que se atopan paralizadas por falta de acordo cos dous propietarios afectados, a demora no seu remate arruinará o xa executado e encarecerá os gastos cun evidente prexuízo tanto para o concello como para os seus habitantes.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa</p>
<p>reunión do día doce de novembro de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Valga (Pontevedra) para efectos de expropiación forzosa, dos bens e dereitos concretados no expediente administrativo instruído para efecto e necesarios para a execución das obras do proxecto de construcción de camiños en Valga, 2ª fase.</p>
<p>Santiago de Compostela, doce de novembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>10705</p>

