---
date: '2015-12-17'
id: L256-261115-0019
page: 47282
number: 240
agency: Concello de Valga
section: VI. Anuncios. b) Administración local.
title: ANUNCIO de aprobación definitiva do Plan parcial S-107-POL01.
range: Anuncio
url: >-
  https://www.xunta.gal/dog/Publicados/2015/20151217/AnuncioL256-261115-0019_gl.html
---
<p>O Pleno do Concello de Valga, en sesión extraordinaria que tivo lugar o 9 de novembro de 2015, acordou aprobar definitivamente o plan parcial que afecta o sector de solo urbanizable delimitado S-I07-POL01, que desenvolve o Plan xeral de ordenación municipal.</p>
    <p>En cumprimento do disposto no artigo 70.2 da Lei 7/1985, do 2 de abril, reguladora das bases do réxime local, e no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia, procédese á publicación do acordo plenario para a súa entrada en vigor.</p>
    <p>Acordo plenario.</p>
    <p>Primeiro. Desestimar as alegacións presentadas por Pedro Luis Vázquez Figueiras, Elena Blanco Vázquez, Severina Barreiro Soneira, María Sofía Fernández Freiría e Dolores Valero Souto, polos motivos expresados no informe técnico do 16 de xullo de 2015, do cal se remitirá copia aos interesados xunto coa notificación do presente acordo.</p>
    <p>Segundo. Aprobar definitivamente o Plan Parcial que afecta o sector de solo urbanizable delimitado S-I07-POL01, que desenvolve o Plan xeral de ordenación municipal presentado neste concello pola Dirección Xeral do Instituto Galego da Vivenda e Solo o 9 de marzo de 2015.</p>
    <p>Terceiro. Publicar a aprobación definitiva no Diario Oficial de Galicia, para os efectos do establecido no artigo 92.1 de la Lei 9/2002, do 30 de decembro, de ordenación urbanística e protección do medio rural de Galicia, e publicar a aprobación definitiva, xunto coa normativa e as ordenanzas do plan parcial, no Boletín Oficial da provincia de Pontevedra, en virtude do establecido no artigo 92.2 da lei citada (anexo).</p>
    <p>Cuarto. Comunicar o acordo de aprobación definitiva, en virtude do artigo 92.3 da Lei 9/2002, do 30 de decembro, á Consellería de Medio Ambiente, Territorio e Infraestruturas, xuntando copia autenticada de dous exemplares do plan parcial aprobado definitivamente. </p>
    <p>De acordo co artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, o citado documento foi remitido á Consellería de Medio Ambiente e Ordenación do Territorio o 12 de novembro de 2015.</p>
    <p>O anuncio de aprobación definitiva, xunto coa normativa, publicarase no Boletín Oficial da provincia de Pontevedra.</p>
    <p>Contra este acordo cabe interpoñer recurso contencioso-administrativo, no prazo de dous meses contados desde o día seguinte ao da publicación da disposición, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Todo isto sen prexuízo de calquera outro que xulgue oportuno.</p>
    <p>Valga, 16 de novembro de 2015</p>
    <footer><p>José Mª Bello Maneiro<br>Alcalde</p></footer>

