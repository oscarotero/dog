---
date: '2017-03-13'
id: L113-210217-0001
page: 12543
number: 50
agency: Concello de Brión
section: VI. Anuncios. b) Administración local.
title: >-
  ANUNCIO de información pública da modificación do Plan parcial do sector de
  solo urbanizable Monte Balado.
range: Anuncio
url: >-
  https://www.xunta.gal/dog/Publicados/2017/20170313/AnuncioL113-210217-0001_gl.html
---
<p>A Xunta de Goberno Local, na sesión que tivo lugar o 8 de febreiro de 2017, acordou aprobar inicialmente o documento denominado modificado do Plan parcial do sector de solo urbanizable Monte Balado, redactado pola arquitecta municipal e polo asesor xurídico urbanístico do concello, con data do 2 de febreiro de 2017.</p>
    <p>En cumprimento do artigo 75 da Lei 2/2016, do 10 de febreiro, do solo de Galicia, o expediente sométese a información pública polo prazo de dous meses, contado a partir do día seguinte ao da última das publicacións deste anuncio no <em>Diario Oficial de Galicia</em> e nun dos xornais de maior difusión na provincia, para que calquera interesado poida consultalo e formular, de ser o caso, as alegacións que considere oportunas.</p>
    <p>A documentación da modificación do Plan parcial pódese consultar no Departamento de Urbanismo, en horario das 9.00 ás 14.00 horas, de luns a venres.</p>
    <p>Brión, 20 de febreiro de 2017</p>
    <footer><p>José Luis García García<br>Alcalde</p></footer>

