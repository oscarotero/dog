---
date: '2015-07-13'
id: CA04-270515-0005
page: 29066
number: 130
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de maio de 2015, da Xefatura Territorial da Coruña, pola que
  se somete a información pública a petición de autorización administrativa
  previa, de construción e a declaración de utilidade pública dunha instalación
  eléctrica no concello da Laracha (expediente IN407A 2015/016-1).
range: Resolución
url: >-
  https://www.xunta.gal/dog/Publicados/2015/20150713/AnuncioCA04-270515-0005_gl.html
---
<p>Expediente: IN407A 2015/016-1.</p>
    <p>Solicitante: Hidroeléctrica de Laracha, S.L.</p>
    <p>Denominación: centro de seccionamento da Barreira.</p>
    <p>Concello: A Laracha.</p>
    <p>Características técnicas:</p>
    <p>Novo centro de seccionamento (CS) tipo PFU-5, con un transformador de 50 kVA, catro celas de liña e unha de protección, todas elas con illamento en SF6. Desmóntanse os centros de transformación de Estoril e A Barreira e conéctanse as RBT ao novo centro de seccionamento da Barreira proxectado.</p>
    <p>Reforma das liñas de media tensión existentes, que se manobrarán desde o CS proxectado:</p>
    <p>LMT Cillobre-Estramil: reforma dun treito da LMT Cillobre-Estramil-Lendo (expediente 51.892). Proxéctase un novo treito de LMTA de 200 m de lonxitude, en condutor nu tipo LA-56 co inicio no apoio nº 20 proxectado que substitúe o existente e final no apoio nº 22 proxectado, onde se realizará o paso de aéreo a subterráneo da liña principal nas inmediacións do CS.</p>
    <p>LMT a CT Cruceiro Lendo, LMT Campo da Porta e LMT a CT Estramil II: substitución do apoio nº 23 da LMT Cillobre-Estramil-Lendo (expediente 51.892), que fará as funcións de final de liña, no cal se retensarán os condutores existentes das liñas aéreas tipo LA-30. Neste apoio realizaranse os pasos de subterráneo a aéreo das LMT subterráneas.</p>
    <p>Proxéctase a desmontaxe do treito de liña aérea entre o apoio nº 20, que se intercalará na LMT Cillobre-Estramil-Lendo, e o apoio proxectado, no cal se farán os tres pasos aero-subterráneos das liñas proxectadas, en condutor nu de tipo LA-56, así como da derivada ao CT Estramil, en condutor nu de tipo LA-30.</p>
    <p>Para alimentar o CS proxectado e enlazar coas LMTS aéreas existentes, proxéctanse os seguintes treitos de LMTS subterráneas:</p>
    <p>– LMT subterránea a CS A Barreira cunha lonxitude de 24 m, en condutor de tipo RHZ1-2OL-12/20 kV, 3 (1×150 Al), con orixe no paso de aéreo a subterráneo que se realizará no apoio nº 22 proxectado, e final no centro de seccionamento proxectado. </p>
    <p>– LMT subterránea a CT Cruceiro Lendo, LMT subterránea Campo da Porta e LMT subterránea a CT Estramil II, cunha lonxitude de 547 m, en condutor de tipo RHZ1-2OL- 12/20 kV, 3 (1×150 Al), con orixe nas celas de liña que se instalarán no centro de seccionamento proxectado e final no paso de subterráneo a aéreo que se realizará no apoio nº 23 proxectado.</p>
    <p>Lexislación de aplicación:</p>
    <p>Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro, e BOE núm. 30, do 4 de febreiro).</p>
    <p>Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>Resolución do 19 de febreiro de 2014, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>Decreto do 26 de abril de 1957, polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figuran no anexo que acompaña esta resolución.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa.</p>
    <p>Esta publicación faise igualmente para os efectos do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos terreos propostos sexan descoñecidos, se ignore o lugar de notificación, ou ben cando, intentada a notificación, non se puido realizar, e desta maneira dirixir ao Ministerio Fiscal as dilixencias que se produzan sobre eles, de conformidade co artigo 5 da Lei do 16 de decembro de 1954, sobre expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións na Xefatura Territorial de Economía e Industria, sita na rúa Vicente Ferrer, 2, 2º andar, 15071 A Coruña, no prazo de vinte días, a partir do día seguinte ao da última publicación desta resolución.</p>
    <p>A Coruña, 20 de maio de 2015</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>Anexo</h2>
    <p>Expediente: IN407A 2015/016.</p>
    <p>Solicitante: Hidroeléctrica de Laracha, S.L.</p>
    <p>Denominación: centro de seccionamento da Barreira.</p>
    <p>Concello: A Laracha.</p>
    <h3>Relación de propietarios, bens e dereitos afectados</h3>
    <table>
     <thead>
      <tr>
       <td colspan="3">Predios</td>
       <td>Propietarios/as</td>
       <td colspan="8">Afeccións</td>
      </tr>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Nome e apelidos</td>
       <td colspan="2">Apoio</td>
       <td colspan="2">Servidume&lt;br&gt;de voo</td>
       <td colspan="2">Centro de seccionamento</td>
       <td colspan="2">Servidume subterránea</td>
      </tr>
      <tr>
       <td>Nº</td>
       <td>Superf. (m²)</td>
       <td>ml aér.</td>
       <td>Superf. (m²)</td>
       <td>Superf. (m²)</td>
       <td>Servidume de acceso a CS (m²)</td>
       <td>ml subt.</td>
       <td>Superf. (m²)</td>
      </tr>
     </thead>
     <tbody>
      <tr>
       <td>1</td>
       <td>Telleira</td>
       <td>Prado</td>
       <td>Juana Outón Lago</td>
       <td>20</td>
       <td>2</td>
       <td>18</td>
       <td>271</td>
       <td></td>
       <td></td>
       <td></td>
       <td></td>
      </tr>
      <tr>
       <td>2</td>
       <td>Telleira</td>
       <td>Prado</td>
       <td>Maderas Añón Esmorís,&amp;nbsp;S.L.</td>
       <td>½ 21</td>
       <td>1</td>
       <td>71</td>
       <td>1.143</td>
       <td></td>
       <td></td>
       <td></td>
       <td></td>
      </tr>
      <tr>
       <td>3</td>
       <td>Telleira</td>
       <td>Prado</td>
       <td>Descoñecido</td>
       <td>½ 21 e 22</td>
       <td>11</td>
       <td>112</td>
       <td>1.792</td>
       <td>36</td>
       <td>115</td>
       <td>27</td>
       <td>81</td>
      </tr>
      <tr>
       <td>4</td>
       <td>Chousa Vella</td>
       <td>Monte alto</td>
       <td>Descoñecido</td>
       <td>23</td>
       <td>10</td>
       <td></td>
       <td></td>
       <td></td>
       <td></td>
       <td>59</td>
       <td>117</td>
      </tr>
      <tr>
       <td colspan="12">Dereito mineiro Fortuna e demasía número 4299, concesión de explotación a favor de Puente Lendo, S.L.</td>
      </tr>
     </tbody>
    </table>

