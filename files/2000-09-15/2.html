---
date: '2000-09-15'
id: 1132A
page: 13
number: 180
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 17 de agosto de 2000 pola que se nomea novo membro do Consello Galego
  de Relacións Laborais, en representación da Confederación de Empresarios de
  Galicia.
range: Orde
url: 'https://www.xunta.gal/dog/Publicados/2000/20000915/Anuncio1132A_gl.html'
---
<p>De acordo co disposto no artigo 4 da Lei 7/1988, do 12 de xullo (DOG do 26 de xullo), de creación do Consello Galego de Relacións Laborais, as organizacións sindicais e empresariais designarán os seus membros representativos, que serán nomeados polo conselleiro de Traballo e Benestar Social.</p>
<p>Facendo uso da posibilidade de substitución, que recolle o artigo 5 da dita lei, a Confederación de Empresarios de Galicia acordou a substitución dun dos seus membros suplentes, da súa representación no consello.</p>
<p>A disposición adicional primeira do Decreto 227/1998, do 10 de xullo (DOG do 6 de agosto), polo que se establece a estructura orgánica da Con</p>
<p>sellería de Xustiza, Interior e Relacións Laborais sinala que a Consellería de Xustiza, Interior e Relacións Laborais exercerá as funcións asignadas á extinta Consellería de Traballo e Benestar Social pola Lei 7/1988, do 12 de xullo, de creación do Consello Galego de Relacións Laborais.</p>
<p>Por todo o exposto, ó abeiro do artigo 4 da referida Lei 7/1988, e en uso das atribucións que teño conferidas,</p>
<p>DISPOÑO:</p>
<p>Nomear membro suplente do Pleno do Consello Galego de Relacións Laborais, en representación da Confederación de Empresarios de Galicia, a José Antonio Neira Cortés, en substitución de Rafael Sánchez Sostre.</p>
<p>Santiago de Compostela, 17 de agosto de 2000.</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

