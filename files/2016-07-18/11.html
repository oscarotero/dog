---
date: '2016-07-18'
id: O92-120716-0001
page: 31241
number: 135
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 11 de xullo de 2016 pola que se dá publicidade da resolución de
  concesión dos premios e axudas aos proxectos Piloto fábrica 4.0 en Galicia
  (Piloto fábrica 4.0), cofinanciados polo Fondo Europeo de Desenvolvemento
  Rexional con cargo ao programa operativo Feder Galicia 2014-2020.
range: Resolución
url: >-
  https://www.xunta.gal/dog/Publicados/2016/20160718/AnuncioO92-120716-0001_gl.html
---
<p>Mediante Resolución do 28 de decembro de 2015 publicouse o acordo do Consello de Dirección do Instituto Galego de Promoción Económica que aprobou as bases reguladoras dos premios e axudas do Igape aos proxectos Piloto fábrica 4.0 en Galicia (Piloto fábrica 4.0), cofinanciados polo Fondo Europeo de Desenvolvemento Rexional con cargo ao programa Feder Galicia 2014-2020 (DOG núm. 247, do 29 de decembro) e procedeuse á súa convocatoria en réxime de concorrencia competitiva. </p>
    <p>As ditas bases establecen no seu artigo 6.8 que a resolución de concesión dos premios e axudas se publicará no <em>Diario Oficial de Galicia</em>.</p>
    <p>Na súa virtude e de conformidade coas facultades que teño conferidas,</p>
    <p class="dog-titulo">RESOLVO:</p>
    <p>Primeiro. Anunciar a publicación do texto completo da resolución definitiva de data 4 de xullo de 2016 de concesión dos premios e axudas do Igape aos proxectos Piloto fábrica 4.0 en Galicia (Piloto fábrica 4.0), cofinanciados polo Fondo Europeo de Desenvolvemento Rexional con cargo ao programa Feder Galicia 2014-2020, no enderezo www.tramita.igape.es (epígrafe Consulta de resolucións definitivas http://www.igape.es/gl/oficina-virtual/resolucions-definitivas).</p>
    <p>Este programa está cofinanciado ao 80 % polo Fondo Europeo de Desenvolvemento Rexional no marco do programa operativo Feder Galicia 2014-2020 e, en particular: </p>
    <p>Obxectivo temático 03: mellorar a competitividade das pemes, do sector agrícola (no caso do Feader) e do sector da pesca e a acuicultura (no caso do FEMP).</p>
    <p>Prioridade de investimento 03.04: apoio á capacidade das pemes para crecer nos mercados rexionais, nacionais e internacionais e nos procesos de innovación.</p>
    <p>Obxectivo específico 03.04.01: promover o crecemento e a consolidación das pemes, en particular mellorando o seu financiamento, tecnoloxía e acceso a servizos de apoios avanzados; incluíndo os sectores agrícola pesqueiro, mariño, marítimo, turístico, cultural, comercial (….).</p>
    <p>O que exixe o cumprimento da normativa aplicable a este fondo, en particular, o Regulamento (UE) nº 1303/2013 do Parlamento e do Consello, do 17 de decembro de 2013, e o Regulamento (UE) nº 1301/2013 do Parlamento Europeo e do Consello, do 17 de decembro de 2013, sobre o Fondo Europeo de Desenvolvemento Rexional, así como a súa normativa comunitaria, estatal e autonómica de desenvolvemento.</p>
    <p>A concesión desta axuda supón a aceptación do beneficiario a ser incluído na lista pública de operacións prevista no artigo 115.2 do Regulamento (UE) nº 1303/2013. Así mesmo, o beneficiario deberá cumprir os requisitos de publicación e comunicación en relación á publicidade do financiamento, de conformidade co previsto no anexo XII, número 2.2 do devandito Regulamento (UE) nº 1303/2013. </p>
    <p>Segundo. A resolución definitiva de data 4 de xullo de 2016 esgota a vía administrativa e contra ela poderá interpoñerse recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no <em>Diario Oficial de Galicia</em>, ou se a data de notificación de resolución individual de concesión é posterior, desde o día seguinte á dita notificación. Non obstante, previamente poderá interpoñer un recurso de reposición ante a persoa titular da Dirección Xeral do Igape, dentro do prazo dun mes contado a partir do día seguinte ao da publicación desta resolución no DOG, ou se a data de notificación de resolución individual de concesión é posterior, desde o día seguinte á dita notificación.</p>
    <p>Santiago de Compostela, 11 de xullo de 2016</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

