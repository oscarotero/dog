---
date: '1998-02-03'
id: 9A1E
page: 988
number: 22
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de xaneiro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa Industria Transformadora y
  Encuadernadora de Plásticos de Galicia, S.L. (Iberplás, S.L.)
range: Resolución
url: 'https://www.xunta.gal/dog/Publicados/1998/19980203/Anuncio9A1E_gl.html'
---
<p>Visto o expediente do convenio colectivo para a empresa Industria Transformadora y Encuadernadora de Plásticos de Galicia, S.L. (Iberplás, S.L.), que tivo entrada nesta delegación provincial o día 19-12-1997, subscrito en representación da parte</p>
<p>económica pola representación da empresa, e da parte social, polo delegado de persoal, con data do 3-11-1997, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo desta delegación provincial e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 5 de xaneiro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta (convenio colectivo)</p>
<p>Pola empresa: Roberto García Abalde.</p>
<p>Polos traballadores: Montserrat Costoya Delgado.</p>
<p>En Vigo, ás 18 h do día 13 de novembro de 1997, reunidos nos locais da empresa Industria Transformadora y Encuadernadora de Plásticos de Galicia, S.L. (Iberplás, S.L.), sita na rúa Valencia nº 11, baixo, en Vigo, os compoñentes da comisión negociadora que á marxe se relacionan acordan e asinan o presente acordo, para a subseguinte redacción e peche do citado convenio colectivo.</p>
<p>Ámbalas partes acordan que o acordo acadado afecta os seguintes artigos:</p>
<p>TÍTULO I</p>
<p>Disposicións xerais</p>
<p>Artigo 1º.-Ámbito territorial.</p>
<p>O ámbito territorial do presente convenio comprende o centro de traballo da empresa Industria Transformadora y Encuadernadora de Plásticos de Galicia, S.L. (Iberplás, S.L.), situada actualmente no concello de Vigo.</p>
<p>Artigo 2º.-Ámbito persoal.</p>
<p>O presente convenio regulará as relacións laborais entre a empresa Industria Transformadora y Encuadernadora de Plásticos de Galicia, S.L. (Iberplás, S.L.) e tódolos traballadores que presten os seus servicios nela.</p>
<p>Artigo 3º.-Vixencia.</p>
<p>A vixencia do presente convenio será do 1 de xaneiro ó 31 de decembro de 1997.</p>
<p>Artigo 4º.-Prórroga.</p>
<p>Extinguido o período de vixencia, o convenio entenderase prorrogado de ano en ano, salvo que algunha das partes que o subscriben o denuncien cunha antelación mínima dun mes á extinción da súa vixencia ou algunha das súas prórrogas.</p>
<p>Artigo 5º.-Condicións máis beneficiosas.</p>
<p>A empresa respectará as condicións máis beneficiosas cás establecidas no presente convenio, que individual ou colectivamente viñese desfrutando o persoal á entrada en vigor del, agás o aumento salarial voluntario que poderá ser absorbido cando se produza un cambio de categoría ou á terminación do contrato de aprendizaxe.</p>
<p>Artigo 6º.-Comisión de seguimento e interpretación (paritaria).</p>
<p>Durante a vixencia do presente convenio actuará unha comisión de seguimento e interpretación que, sen prexuízo das atribucións que en cuestión de vixencia ten o delegado de persoal, terá por funcións:</p>
<p>a) Vixencia do cumprimento do pactado.</p>
<p>b) Actuar como órgano de interpretación, arbitraxe e conciliación, sen prexuízo da posibilidade de reclamación perante a xurisdicción administrativa e contenciosa prevista na lexislación vixente.</p>
<p>c) A comisión estará composta polo delegado de persoal e un representante da empresa. O representante da empresa será de libre elección desta.</p>
<p>Artigo 7º.-Vinculación á totalidade.</p>
<p>As condicións aquí acordadas forman un todo orgánico e indivisible e para efectos da súa práctica serán consideradas globalmente.</p>
<p>Artigo 8º.-Xornada laboral.</p>
<p>Do 1 de outubro ó 31 de marzo: de 9 a 13.30; de 16 a 19.30.</p>
<p>Do 1 de abril ó 30 de setembro: primeira quenda, de 7.30 a 14.30; segunda quenda, de 14.30 a 21.30; quenda de sábado, de 8.30 a 13.30.</p>
<p>Establécese dous días retribuídos pola empresa, en concepto de «pontes», só para o presente convenio do ano 1997: 2 de maio e 26 de decembro.</p>
<p>No horario de verán contabilizaranse 15 minutos de descanso como tempo efectivo de traballo e non recuperable, con excepción do sábado, durante a vixencia do presente convenio de 1997.</p>
<p>Artigo 9º.-Vacacións.</p>
<p>As vacacións serán desfrutadas 15 días no verán e 15 días no inverno.</p>
<p>Artigo 10º.-Licencias e permisos.</p>
<p>a) Matrimonio: 18 días.</p>
<p>b) Nacemento de fillo: 3 días, mínimo 2 días laborables.</p>
<p>c) Matrimonio de pais ou fillos: 1 día laborable.</p>
<p>d) Falecemento ou enfermidade do cónxuxe: 4 días, mínimo 3 días laborables.</p>
<p>e) Falecemento ou enfermidade grave de pais ou fillos: 3 días, mínimo 2 días laborables.</p>
<p>f) Falecemento ou enfermidade grave de pais políticos: 2 días, mínimo 1 día laborable.</p>
<p>g) Falecemento ou enfermidade grave de avós ou netos: 2 días.</p>
<p>h) Falecemento ou enfermidade grave de irmáns lexítimos ou políticos: 2 días naturais.</p>
<p>i) Falecemento ou enfermidade grave de tíos: 1 día laborable.</p>
<p>j) Traslado de domicilio: 1 día laborable.</p>
<p>Cando ocorra a máis de 150 km do domicilio ampliarase nun día, que será xustificado.</p>
<p>Artigo 11º.-Roupa de traballo.</p>
<p>Entregarase unha bata de verán do 15 ó 31 de marzo, e unha bata de inverno do 15 ó 31 de outubro cada 2 anos.</p>
<p>Se por calquera circunstancia as batas se deteriorasen, entregarase unha nova e deberá ser devolta a deteriorada.</p>
<p>Ó persoal contratado entregaránselle 2 batas ó inicio da súa relación laboral.</p>
<p>Artigo 12º.-Contratos eventuais de aprendizaxe e prácticas.</p>
<p>A) Contratos eventuais de aprendizaxe e prácticas.</p>
<p>A teor do disposto no artigo 15b do texto refundido do Estatuto dos traballadores e Real decreto lei 8/1997, do 16 de maio, ambos vixentes, este contrato poderá ter unha duración máxima de trece meses dentro dun período de dezaoito. No caso de que se concerte o contrato por un prazo inferior ós trece meses, poderá ser prorrogado mediante acordo das partes, sen que a duración total do contrato poida exceder do dito límite máximo.</p>
<p>B) Contratos de aprendizaxe e prácticas.</p>
<p>Poderanse elaborar contratos de aprendizaxe e en prácticas polo tempo máximo permitido pola lei (2 anos).</p>
<p>Á súa finalización, o traballador afectado por este tipo de contratación percibirá unha indemnización</p>
<p>de 12 días por ano de servicio, sempre e cando o cesamento o decidise a empresa (esta cobrarase a partir dun ano na empresa).</p>
<p>No caso de que o traballador cesase voluntariamente non percibirá a citada indemnización.</p>
<p>Artigo 13º.-Traslado.</p>
<p>No suposto de que a empresa pretenda trasladarse de lugar, estará obrigada a comunicárllelo ós representantes dos traballadores, como mínimo, cun mes de antelación, informando do lugar onde se proxecta traslada-la factoría.</p>
<p>Artigo 14º.-Seguridade e hixiene.</p>
<p>A empresa deberá garanti-la seguridade e a saúde dos traballadores en tódolos aspectos relacionados co traballo.</p>
<p>O deber de prevención establecido anteriormente ten a consideración de deber laboral e supón, segundo o establecido nos artigos 4.2º d e o 19 do Estatuto dos traballadores e neste artigo, a existencia dun correlativo dereito dos traballadores a unha eficaz protección.</p>
<p>Conforme o establecido anteriormente, e no marco das súas responsabilidades, o empresario adoptará as medidas necesarias para a protección da seguridade e saúde dos traballadores, incluídas as actividades de prevención de riscos laborais, de formación e de información cuns medios necesarios.</p>
<p>Artigo 15º.-Clasificación profesional.</p>
<p>Os traballadores afectados polo presente convenio serán clasificados nas seguintes categorías profesionais:</p>
<p>-Persoal de fábrica.</p>
<p>Encargado.</p>
<p>Responsable de zona.</p>
<p>Oficial de 1ª.</p>
<p>Oficial de 2ª.</p>
<p>Oficial de 3ª.</p>
<p>Especialista.</p>
<p>Peón.</p>
<p>Aprendiz de 16 a 17 anos.</p>
<p>Aprendiz de 18 a 21 anos.</p>
<p>-Persoal administrativo.</p>
<p>Oficial administrativo 1ª.</p>
<p>Oficial administrativo 2ª.</p>
<p>Oficial administrativo 3ª.</p>
<p>Auxiliar administrativo.</p>
<p>TÍTULO II</p>
<p>Aspectos sociais</p>
<p>Artigo 16º.-Quilometraxe.</p>
<p>Daráselles un plus de quilometraxe a razón de 40 ptas./km a aqueles traballadores da empresa cando realicen algún servicio para ela cun vehículo particular, con excepción dos vendedores.</p>
<p>TÍTULO III</p>
<p>Conceptos económicos</p>
<p>Artigo 17º.-Plus de puntualidade e plus de asistencia.</p>
<p>En caso de incapacidade laboral e sempre que esta supere os 20 días, o traballador, cando se incorpore ó seu posto de traballo, percibirá a parte proporcional do plus de puntualidade e asistencia correspondente ós días traballados.</p>
<p>Artigo 18º.-Aumento salarial e táboas salariais.</p>
<p>No ano 1997 o incremento salarial supón un 2,5%, tanto nos salarios como no plus de puntualidade e asistencia.</p>
<p>Se o 31-12-1997 o aumento de prezos de consumo (IPC) fose superior ás previsións do Goberno, efectuarase a revisión salarial na diferencia entre a previsión gobernamental e o IPC oficial unha vez constatado este con carácter retroactivo desde o 1-1-1997 ata o 31-12-1997.</p>
<p>Artigo 19º.-Plus de antigüidade.</p>
<p>Cobraranse trienios sucesivos do 5% cada un sobre o salario base ata o máximo permitido pola lei.</p>
<p>Artigo 20º.-Gratificacións extraordinarias.</p>
<p>Aboaránselle dúas pagas de 30 días de salario máis antigüidade e retribución voluntaria, se é o caso, a todo o persoal.</p>
<p>A data límite será do 15 ó 30 de xullo para a de verán e do 15 ó 22 de decembro para a de inverno.</p>
<p>Aboarase outra paga de beneficios de 30 días para o ano 1997; a data de pagamento será do 15 ó 20 de marzo.</p>
<p>Artigo 21º.-Baixas de accidente.</p>
<p>En caso de incapacidade laboral derivada de accidente de traballo, a empresa aboaralle ó traballador afectado a diferencia existente entre o seu salario real e as prestacións que perciba da Seguridade Social desde o mesmo día de ocorrer aquela, sempre que o accidente se produza dentro da propia empresa.</p>
<p>TÍTULO IV</p>
<p>Conceptos legais</p>
<p>Artigo 22º.-Lexislación aplicable.</p>
<p>No que non está expresamente disposto neste convenio haberá que se ater ó que determine o Estatuto dos traballadores, Lei orgánica de liberdade sindical e demais disposicións concordantes.</p>
<p>Artigo 23º.-Comisión negociadora.</p>
<p>Este convenio foi negociado entre a dirección da empresa, Roberto García Abalde e a traballadora Monserrat Costoya Delgado.</p>
<p>Táboa salarial para 1997</p>
<table><tbody><tr><td></td></tr>
<tr><td>Categoría profesional</td><td>Salario
base</td><td>Plus
puntualidade
e asistencia</td><td>Total
Retribuc.</td></tr>
<tr><td></td></tr>
</tbody></table>
<table><tbody><tr><td>Responsable de fábrica</td><td>112.361</td><td>4.526</td><td>116.887</td></tr>
<tr><td>Responsable de zona (percibirá o 5% máis do salario que tivera na categoría profesional)</td></tr>
<tr><td>Oficial 1ª</td><td>95.688</td><td>4.208</td><td>99.896</td></tr>
<tr><td>Oficial 2ª</td><td>89.953</td><td>4.098</td><td>94.051</td></tr>
<tr><td>Oficial 3ª</td><td>84.511</td><td>3.994</td><td>88.505</td></tr>
<tr><td>Especialista</td><td>79.661</td><td>3.900</td><td>83.561</td></tr>
<tr><td>Peón</td><td>74.494</td><td>3.808</td><td>78.302</td></tr>
<tr><td>Aprendiz 16-17</td><td>85% S.M.I. idade</td><td>3.340</td></tr>
<tr><td>Aprendiz 18-21</td><td>85% S.M.I. idade</td><td>3.340</td></tr>
<tr><td>Oficial administrativo 1ª</td><td>96.673</td><td>4.233</td><td>100.906</td></tr>
<tr><td>Oficial administrativo 2ª</td><td>92.901</td><td>4.142</td><td>97.043</td></tr>
<tr><td>Oficial administrativo 3ª</td><td>86.765</td><td>4.036</td><td>90.801</td></tr>
<tr><td>Auxiliar administrativo</td><td>82.260</td><td>3.951</td><td>86.211</td></tr></tbody></table>
<p>518</p>

