---
date: '2013-07-26'
id: C3K1-170713-0008
page: 29811
number: 142
agency: Consellería de Sanidade
section: IV. Oposicións e concursos.
title: >-
  ORDE do 9 de xullo de 2013 pola que se resolve a convocatoria pública para a
  provisión, polo sistema de libre designación, de dous postos de traballo
  vacantes nos servizos centrais do Servizo Galego de Saúde.
range: Orde
url: >-
  https://www.xunta.gal/dog/Publicados/2013/20130726/AnuncioC3K1-170713-0008_gl.html
---
<p>Pola Orde do 3 de maio de 2013 (DOG nº 99, do 27 de maio), anúnciase a convocatoria, polo sistema de libre designación, de dous postos de traballo vacantes na Dirección Xeral de Recursos Humanos do Servizo Galego de Saúde que se detallan no anexo desa orde.</p>
    <p>De conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do mesmo decreto lexislativo, esta consellería,</p>
    <h2>DISPÓN:</h2>
    <p>Primeiro. Resolver a convocatoria pública efectuada pola Orde desta consellería, do 3 de maio de 2013, e designar as persoas cuxos datos se sinalan no anexo desta orde para ocuparen os postos que tamén se especifican.</p>
    <p>Segundo. Segundo o previsto no artigo 14 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, o cesamento no actual destino das persoas que obtiveron praza producirase no prazo de tres días, contados a partir do día seguinte ao da data de publicación desta orde no <em>Diario Oficial de Galicia,</em> o segundo o establecido na normativa de aplicación na súa Administración de orixe.</p>
    <p>O prazo para tomar posesión do novo destino será de tres días a partir do día seguinte ao do cesamento, de tratarse da mesma localidade onde presta actualmente servizos o/a traballador/a, ou dun mes se radica en distinta localidade ou de reingreso ao servizo activo, de conformidade co disposto no referido precepto e na base sétima da convocatoria.</p>
    <p>O cómputo do prazo de toma de posesión iniciarase cando rematen os permisos ou licenzas que, de ser o caso, lle fosen concedidos ao/á interesado/a. No caso de baixa por incapacidade temporal, iniciarase o cómputo a partir da data da correspondente alta.</p>
    <p>Terceiro. A xefatura do centro en que cause baixa o/a traballador/a, así como a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Cuarto. Contra esta orde, que pon fin á vía administrativa, as persoas interesadas poderan interpoñer recurso contencioso-administrativo, no prazo de dous meses contados a partir do día seguinte ao da súa publicación no <em>Diario Oficial de Galicia</em>, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso de reposición, ante a conselleira de Sanidade, no prazo dun mes, contado desde a mesma data, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 9 de xullo de 2013</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>ANEXO</h2>
    <p>Datos persoais:</p>
    <p>Apelidos e nome: Enríquez Morales, Javier.</p>
    <p>DNI: 33228383-F.</p>
    <p>Corpo/escala: persoal estatutario do Servizo Galego de Saúde-Grupo técnico da función administrativa.</p>
    <p>Subgrupo: A1.</p>
    <p>Datos do posto de traballo:</p>
    <p>Denominación do posto: xefatura do Servizo de Réxime Xurídico.</p>
    <p>Código do posto: SAS050000315770007.</p>
    <p>Nivel: 28.</p>
    <p>Centro directivo ou dependencia: Dirección Xeral de Recursos Humanos.</p>
    <p>Localidade: Santiago de Compostela.</p>
    <p>Datos persoais:</p>
    <p>Apelidos e nome: Afonso Barral, María del Mar.</p>
    <p>DNI: 35461658-M.</p>
    <p>Corpo/escala: persoal estatutario do Servizo Galego de Saúde-Grupo técnico da función administrativa.</p>
    <p>Subgrupo: A1.</p>
    <p>Datos do posto de traballo:</p>
    <p>Denominación do posto: xefatura do Servizo de Recursos e Reclamacións.</p>
    <p>Código do posto: SAS050000315770010.</p>
    <p>Nivel: 28.</p>
    <p>Centro directivo ou dependencia: Dirección Xeral de Recursos Humanos.</p>
    <p>Localidade: Santiago de Compostela.</p>

