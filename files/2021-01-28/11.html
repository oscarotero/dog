---
date: '2021-01-28'
id: G1534-150121-0001
page: 5210
number: 18
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 11 de xaneiro de 2021 pola que se notifican as resolucións das
  solicitudes de axudas financiadas polo Fondo Europeo Agrícola de Garantía
  (Feaga) relativas aos pagamentos directos á agricultura e gandaría reguladas
  na Orde do 22 de xaneiro de 2019.
range: Resolución
url: >-
  https://www.xunta.gal/dog/Publicados/2021/20210128/AnuncioG1534-150121-0001_gl.html
---
<p>A Orde do 22 de xaneiro de 2019 pola que se regula a aplicación dos pagamentos directos á agricultura e gandaría e das axudas ao desenvolvemento rural suxeitas ao Sistema integrado de xestión e control (DOG núm. 22, do 31 de xaneiro) prevé no seu artigo 28 que a notificación das resolucións poderá realizarse mediante a publicación no <em>Diario Oficial de Galicia</em>, cun enlace á páxina web do Fogga. </p>
    <p>De acordo co anterior, esta Dirección</p>
    <h2>RESOLVE:</h2>
    <p>Primeiro. Dar publicidade na web do Fogga ás listaxes das resolucións das solicitudes das liñas de axudas reguladas no artigo 2.1, parágrafos a), b), c), d) e e) da Orde do 22 de xaneiro de 2019 citada.</p>
    <p>Na web publicaranse as listaxes de concesión e de denegación das diversas liñas de axudas, con indicación da convocatoria, a persoa beneficiaria, a cantidade, de ser o caso, concedida e a finalidade da subvención outorgada, así como, se fose o caso, as causas da desestimación.</p>
    <p>As persoas interesadas poden acceder á dita web no seguinte enlace para cada campaña:</p>
    <p>https://Fogga.xunta.gal/gl/pac/consultas_pac/beneficiario_de_axudas_pac.</p>
    <p>Estas axudas son financiadas integramente polo Fondo Europeo Agrícola de Garantía (Feaga).</p>
    <p>Segundo. Poñer á disposición das persoas interesadas as resolucións completas das solicitudes indicadas no apartado primeiro mediante a aplicación para teléfonos móbiles «Sga@pp» dispoñible en Google Play ou en App Store, e no «Portal de axudas PAC» a través do seguinte enlace:</p>
    <p>https://Fogga.xunta.gal/gl/pac/consultas_pac/portal_de_axudas_pac.</p>
    <p>Neste portal, cada persoa interesada poderá acceder ao contido da súa resolución individualizada mediante certificado dixital ou DNI-e (DNI electrónico) ou emprego da Chave365. A información sobre a forma de alta da Chave365 atópase no enlace que se indica a seguir:</p>
    <p>https://sede.xunta.gal/tramites-e-servizos/chave365.</p>
    <p>Asemade, poñerase a disposición das persoas interesadas as resolucións pendentes das solicitudes das liñas de axudas correspondentes ás campañas 2015, 2016, 2017 e 2018 unha vez levada a cabo a actualización de dereitos e resolución de reclamacións, establecendo as cantidades finais ás que tiñan dereito as persoas solicitantes, así como as resolucións de compensacións feitas nos pagamentos durante o exercicio orzamentario 2020.</p>
    <p>Exclúense da listaxe indicada no punto primeiro desta notificación, as resolucións das liñas de axuda que teñan pendentes cuestións técnicas que dilucidar.</p>
    <p>Terceiro. Contra as citadas resolucións, que non poñen fin á vía administrativa, as persoas interesadas poderán interpoñer recurso de alzada ante o presidente do Fogga no prazo dun mes contado desde o día seguinte ao desta publicación, consonte co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas. O prazo de interposición concluirá o mesmo día desta publicación no mes de vencemento, de conformidade no artigo 30.4 da Lei 39/2015, do 1 de outubro.</p>
    <p>Santiago de Compostela, 11 de xaneiro de 2021</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>

