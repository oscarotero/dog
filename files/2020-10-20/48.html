---
date: '2020-10-20'
id: G1440-280920-0001
page: 41887
number: 211
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO polo que se fai público o Acordo do Consello da Xunta de Galicia do 5
  de xuño de 2020 polo que se aproba definitivamente o proxecto de
  acondicionamento de intersección entre as estradas provinciais OU-0210 e
  OU-0211 en Quintela de Leirado, promovido pola Deputación Provincial de
  Ourense, xunto co expediente de información pública.
range: Anuncio
url: >-
  https://www.xunta.gal/dog/Publicados/2020/20201020/AnuncioG1440-280920-0001_gl.html
---
<p>Antecedentes: </p>
    <p>Primeiro. Con data do 28 de novembro de 2019, o presidente da Deputación Provincial de Ourense aprobou provisionalmente o proxecto de acondicionamento de intersección entre as estradas provinciais OU-0210 e OU-0211, no concello de Quintela de Leirado. </p>
    <p>Segundo. O mencionado proxecto someteuse ao trámite de información pública durante trinta (30) días hábiles, contados a partir do seguinte ao da publicación do anuncio da Deputación Provincial de Ourense no Diario Oficial de Galicia núm. 8, o 14 de xaneiro de 2020, para que as persoas que o considerasen oportuno formulasen por escrito, ante a Presidencia da Corporación Provincial de Ourense, as observacións que considerasen convenientes relativas á concepción global do trazado da estrada. </p>
    <p>Terceiro. Durante todo o trámite de información pública non se presentou ningunha alegación. </p>
    <p>Cuarto. Con data do 5 de maio de 2020, a Presidencia da Corporación Provincial adoptou por unanimidade elevar o expediente ao Consello da Xunta de Galicia, a través da Consellería de Infraestruturas e Mobilidade.</p>
    <p>Visto todo o que antecede e cos fundamentos xurídicos e técnicos expostos na proposta de acordo, elevada ao Consello da Xunta de Galicia pola Axencia Galega de Infraestruturas, o devandito Consello da Xunta de Galicia, na súa reunión do día 5 de xuño de 2020, adoptou o seguinte acordo:</p>
    <p>«Aprobar definitivamente, de conformidade co artigo 22.4 da Lei 8/2013, do 28 de xuño, de estradas de Galicia, e os artigos 54 e 55.4 do seu Regulamento xeral, aprobado polo Decreto 66/2016, do 26 de maio, </p>
    <p>– O expediente de información pública e informe das administracións afectadas e </p>
    <p>– O proxecto de acondicionamento de intersección entre as estradas provinciais OU-0210 e OU-0211 en Quintela de Leirado, promovido pola Deputación de Ourense». </p>
    <p>O que se fai público para todos os efectos legais e regulamentarios de aplicación na materia e para o seu coñecemento xeral. </p>
    <p>Ourense, 21 de setembro de 2020</p>
    <footer><p>José Manuel Baltar Blanco<br>Presidente da Deputación de Ourense</p></footer>

