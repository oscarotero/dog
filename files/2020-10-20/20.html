---
date: '2020-10-20'
id: G2410-280920-0001
page: 41804
number: 211
agency: Xulgado do Social número 1 de Santiago de Compostela
section: V. Administración de xustiza.
title: EDICTO de notificación de sentenza (PO 114/2017).
range: Edicto
url: >-
  https://www.xunta.gal/dog/Publicados/2020/20201020/AnuncioG2410-280920-0001_gl.html
---
<p>Eu, Elena Pereira Bernárdez, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 114/2017 deste xulgado do social, seguido por instancia de Daniel Marius Ciupea contra José Ramón Collazo Yáñez sobre ordinario, foi ditada a sentenza cuxa parte dispositiva di:</p>
    <p>«Estimando parcialmente a demanda interposta por Daniel Marius Ciupea contra José Ramón Collazo Yáñez, debo condenar e condeno o empresario demandado a aboar ao demandante a suma de 1.935,52 euros brutos polos conceptos indicados no feito probado cuarto desta resolución, máis os xuros previstos no artigo 29.3 do ET sobre a devandita cantidade desde a presentación da papeleta de conciliación ata a presente resolución e os do artigo 576 da LAC a partir da presente resolución.</p>
    <p>No que atinxe á responsabilidade do Fogasa, non ha lugar á súa condena nesta instancia e atenderase ao que resulte da aplicación do artigo 33 do ET.</p>
    <p>Notifíquese ás partes e ao Fogasa a presente resolución facéndolles saber que contra ela non cabe recurso.</p>
    <p>Notifíquese ás partes facéndolles saber que, en aplicación do mandado contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se for o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles tentadas sen efecto serán válidas en canto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou semellantes, sempre que estes últimos estean a ser utilizados como instrumentos de comunicación co tribunal.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente en primeira instancia, pronúncioo, mándoo e asínoo».</p>
    <p>E para que sirva de notificación en legal forma a José Ramón Collazo Yáñez, en ignorado paradoiro, expido este edicto para a súa inserción no DOG e taboleiro de anuncios do xulgado.</p>
    <p>Santiago de Compostela, 28 de setembro de 2020</p>
    <footer><p>A letrada da Administración de xustiza</p></footer>

