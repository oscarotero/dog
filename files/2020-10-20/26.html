---
date: '2020-10-20'
id: G0596-290920-0002
page: 41819
number: 211
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de setembro de 2020, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Pontedeume (expediente-e
  IN407A 2015/183-1).
range: Resolución
url: >-
  https://www.xunta.gal/dog/Publicados/2020/20201020/AnuncioG0596-290920-0002_gl.html
---
<p>Expediente-e: IN407A 2015/183-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: modificado 1 do proxecto de recuamento da LMT PED705 praia de Ber.</p>
    <p>Concello: Pontedeume.</p>
    <p>Feitos:</p>
    <p>1. O 16.4.2020, a empresa promotora solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada. Entregan o proxecto, que inclúe memoria, planos e orzamento, conforme establece o artigo 123 do Real decreto 1955/2000, que comprende os documentos seguintes:</p>
    <p>– Proxecto de execución denominado: modificado 1 do proxecto de recuamento LMT PED705 praia de Ber.</p>
    <p>2. O proxecto non se someteu ao trámite de información pública, de acordo co artigo 38 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, Servizo de Xestión Cultural-X.T. da Consellería de Cultura, Educación e Universidade da Coruña; Servizo de Urbanismo-X.T. da Consellería de Medio Ambiente, Territorio e Vivenda da Coruña; ADIF-Ministerio de Transportes, Mobilidade e Axenda Urbana; Deputación da Coruña e Concello de Pontedeume. A empresa promotora manifestou a súa conformidade cos condicionados establecidos por Urbanismo e a Deputación. Hoxe en día non consta no expediente resposta dos organismos afectados, isto é, ADIF e o Concello, á solicitude nin á reiteración do condicionado solicitado. Xestión Cultural achegou unha resolución onde autoriza as obras do modificado 1 deste proxecto.</p>
    <p>4. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente de acordo co establecido no artigo 66.a) do Decreto 135/2017, do 28 de decembro, polo que se establece a estrutura orgánica da Consellería de Economía, Emprego e Industria, conforme a disposición transitoria terceira do Decreto 130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia.</p>
    <p>2. A lexislación aplicable a este expediente é:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As características técnicas da instalación son as seguintes:</p>
    <p>– Liña eléctrica de media tensión aérea (actuación número 1), a 15 kV cunha lonxitude de 103 m e coa orixe no apoio número 80/08, existente da LMT PED705 (expediente 27.051), no treito entre a derivada ao CT San Bollo (expediente 27.938) e a derivada ao CT Praia de Ber (expediente 17.716), condutor tipo LA-56 mm2 Al e remate no apoio número 80/10 proxectado da LMT PED705 (expediente 27.051), no treito entre a derivada ao CT San Bollo e a derivada ao CT praia de Ber.</p>
    <p>– Retensado de liña eléctrica de media tensión aérea (actuación número 2), a 15 kV cunha lonxitude de 140 m e coa orixe no apoio número 80/12, proxectado da LMT PED705, no treito entre a derivada ao CT praia de Ber (expediente 17.716) e a derivada ao CT Boebre Sixto (expediente 133/04), condutor tipo LA-56 mm2 Al (existente) e remate no apoio número 80/14 existente da LMT PED705, no treito entre a derivada ao CT praia de Ber e a derivada ao CT Boebre Sixto.</p>
    <p>– Liña eléctrica de media tensión soterrada (actuación número 1), a 15 kV cunha lonxitude de 272 m e coa orixe no paso de aéreo a soterrado que se vai realizar no apoio número 80/10 proxectado que se intercalará na LMT PED705 (expediente 27.051), no treito entre a derivada ao CT San Bollo e a derivada ao CT praia de Ber (expediente 17.716), condutor tipo RHZ1-2OL-12/20 kV (1x240 Al) mm2 Al e remate no novo CS proxectado.</p>
    <p>– Liña eléctrica de media tensión soterrada (actuación número 2), a 15 kV cunha lonxitude de 78 m e coa orixe no novo CS proxectado, condutor tipo RHZ1-2OL-12/20 kV (1x240 Al) mm2 Al e remate no paso de soterrado a aéreo que se vai realizar no apoio número 80/12 proxectado que se intercalará na LMT PED705 (expediente 27.051), no treito entre a derivada ao CT praia de Ber e a derivada ao CT Boebre Sixto.</p>
    <p>– Liña eléctrica de media tensión soterrada (actuación número 3), a 15 kV cunha lonxitude de 328 m e coa orixe no novo CS proxectado, condutor tipo RHZ1-2OL-12/20 kV (1x240 Al) mm2 Al e remate no paso de soterrado a aéreo que se vai realizar na fronte do CT praia de Ber.</p>
    <p>– Desmontaxe das liñas aéreas recuadas.</p>
    <p>– Novo centro de seccionamento, tipo prefabricado compacto, manobra exterior configuración 3L+1SS (2 telecontroladas).</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <p class="dog-titulo">RESOLVO:</p>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá presentar ante esta xefatura territorial unha solicitude á cal se xuntará a seguinte documentación:</p>
    <p>– As declaracións de conformidade relativas ao material ou equipamento, e as certificacións ou homologacións, se procede.</p>
    <p>– Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o vicepresidente segundo e conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 28 de setembro de 2020</p>
    <footer><p>Isidoro Martínez Arca<br>Xefe territorial da Coruña</p></footer>
    <p>Disposición transitoria terceira do Decreto 130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia.</p>

