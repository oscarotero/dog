---
date: '1998-05-26'
id: C8AA
page: 5
number: 99
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 7 de maio de 1998 pola que se convocan e aproban as bases que rexen as
  convocatorias de bolsas e axudas de apoio á formación e actualización do
  profesorado universitario.
range: Orde
url: 'https://www.xunta.gal/dog/Publicados/1998/19980526/AnuncioC8AA_gl.html'
---
<p>O artigo 3.2º.e) da Lei 11/1983, de 25 de agosto, de reforma universitaria, establece que a selección, formación e promoción do persoal docente de cada universidade é competencia da universidade, dentro da súa autonomía. A Comunidade Autónoma de Galicia ten competencia respecto da creación de centros e implantación de titulacións. Deste xeito, póñense en marcha accións que favorezan a calidade da docencia das ensinanzas autorizadas e efectivamente xa implantadas a través do contacto con profesores doutras universidades, como das autorizadas e aínda non implantadas. Precisamente por iso, as accións deseñadas son de apoio á formación, pois carecería de fundamento legal financiar bolsas para a formación nunha futura titulación, se as universidades non pensan imparti-los estudios conducentes a ela, ou se os departamentos entenderan que non precisaban formar máis persoal nesa materia determinada.</p>
<p>Froito da experiencia de anos anteriores e das suxestións feitas polas propias universidades, procédese a convocar tres accións distintas, nas que se recollen as modificacións de tipo procedemental necesarias, orientadas á actualización do profesorado na materia que imparten, formación do profesorado en novas titulacións e axudas para o financiamento de estadías de profesores visitantes.</p>
<p>Neste tipo de accións son as universidades as que garanten a actualización, reciclaxe e promoción do seu profesorado, así como a liña na que queren favorece-la súa formación.</p>
<p>Con estas accións trátase, polo tanto, de pór en marcha un plan de accións que cumpra os marcos legais establecidos polo noso ordenamento e contribúa a mellora-la calidade do sistema universitario de Galicia, apoiando a formación e actualización do profesorado universitario da Comunidade Autónoma. Cada unha das accións deseñadas contribúe a ese obxectivo.</p>
<p>Polo que antecede, esta consellería,</p>
<p>DISPÓN:</p>
<p>Artigo 1º</p>
<p>Convócanse as bolsas e axudas que a continuación se indican para apoio á formación e perfeccionamento do profesorado, e apróbanse as bases polas que se rexen as respectivas convocatorias que se inclúen como anexos á presente orde:</p>
<p>1. Bolsas para actualización do profesorado respecto da materia que imparten.</p>
<p>2. Axudas para a formación de profesores en novas titulacións.</p>
<p>3. Axudas para o financiamento de estadías de profesores visitantes.</p>
<p>Artigo 2º</p>
<p>Para a concesión das axudas convocadas na presente orde destinarase a cantidade total de 2.600.000 ptas. para os anexos I e II e 16.500.000 ptas. para o anexo III con cargo á partida orzamentaria 07.05.322C.440.0 dos orzamentos xerais da Comunidade Autónoma de Galicia para 1998. A Consellería de Educación e Ordenación Universitaria poderá facer pública unha nova convocatoria, no suposto de que as adxudicacións acordadas non cubrisen a totalidade do crédito orzado.</p>
<p>Artigo 3º</p>
<p>A convocatoria, as súas bases e todos cantos actos administrativos se deriven dela poderán ser impugnados polos interesados nos casos e na forma establecidos na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Artigo 4º</p>
<p>Para os efectos establecidos no artigo 42.2º da Lei 30/1992, do 26 de novembro, o prazo máximo para resolve-las solicitudes correspondentes ás accións especificadas nesta orde será de 12 meses, de conformidade co establecido no Decreto 267/1994, do 29 de xullo (Diario Oficial de Galicia do 26 de agosto), polo que se aproba a relación de procedementos iniciados por solicitude dos interesados, dos que sexa competente para resolve-la Consellería de Educación e Ordenación Universitaria e nos que a falta de resolución expresa da Administración produce efectos desestimatorios ou estimatorios.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 7 de maio de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>BOLSAS PARA ACTUALIZACIÓN DE PROFESORADO RESPECTO DA MATERIA QUE IMPARTEN</p>
<p>O obxecto destas axudas é contribuír á actualización e reciclaxe do profesorado das universidades de Galicia respecto da materia que imparten, mediante o financiamento de estadías en centros e universidades situados fóra do ámbito da Comunidade Autónoma de Galicia, de xeito tal que se favoreza a modificación parcial do programa da materia que imparten como consecuencia da viaxe.</p>
<p>Bases da convocatoria:</p>
<p>1. Requisitos dos solicitantes.</p>
<p>As bolsas poderán ser solicitadas por tódolos profesores numerarios, interinos ou contratados que per</p>
<p>tenzan a algunha das tres universidades da Comunidade Autónoma, sempre que estean impartindo clases teóricas, teñan dedicación a tempo completo e posúan unha antigüidade mínima de 3 anos na docencia.</p>
<p>2. Duración e período de desfrute.</p>
<p>Estas bolsas cobren estadías de 1 a 2 meses de duración. O seu inicio non poderá ser anterior á data de publicación da presente orde no Diario Oficial de Galicia e a súa finalización non será posterior ó 30 de xuño de 1999.</p>
<p>3. Contía das bolsas.</p>
<p>O importe das bolsas incluirá:</p>
<p>3.1. Unha asignación mensual comprendida entre 92.000 e 204.000 ptas. brutas segundo as circunstancias do lugar no que se vai realiza-la estadía.</p>
<p>3.2. Unha axuda institucional para gastos de desprazamento e seguro combinado de accidentes, durante o período de desfrute da estadía.</p>
<p>3.3. Os gastos de matrícula, de se-lo caso, cubriranse só se a comisión a que se alude no punto 8 os considera oportunos e estiveran, en todo caso, convenientemente xustificados na solicitude.</p>
<p>4. Libramento da axuda.</p>
<p>O importe das subvencións será librado á universidade correspondente para que esta faga o pagamento nun só prazo despois de que o bolseiro asine o documento de aceptación da bolsa ó que se fai mención no punto 10 e no que se compromete a cumprir todas e cada unha das condicións recollidas no punto 9 e demais puntos das presentes bases.</p>
<p>5. Presentación de solicitudes.</p>
<p>As solicitudes, segundo o modelo oficial nº 1, que se publica como anexo IV á presente orde e que están á disposición dos interesados nas dependencias da Dirección Xeral de Universidades e nos Vicerrectorados de Profesorado das universidades de Galicia, presentaranse na universidade correspondente ou por calquera das formas previstas no artigo 38.4º da Lei 30/1992, do 26 de novembro, e a universidade remitiraas á Consellería de Educación e Ordenación Universitaria.</p>
<p>6. Formalización das solicitudes.</p>
<p>As solicitudes deberán ir, inescusablemente, xunto coa seguinte documentación:</p>
<p>6.1. Currículum vitae do solicitante, cos documentos acreditativos dos méritos alegados e especial referencia ós servicios docentes prestados.</p>
<p>6.2. Resumo das unidades temáticas da materia que imparte o solicitante e programa da materia.</p>
<p>6.3. Memoria na que xustifique o interese da estadía para a actividade docente do solicitante, facendo consta-lo programa de actividades que se realizarán e as unidades temáticas que pretende incorporar ou modificar.</p>
<p>6.4. Aceptación do centro onde se vai realiza-la estadía.</p>
<p>6.5. Certificación do departamento correspondente, co visto e prace do director, no que conste que o solicitante reúne os requisitos ós que fai referencia o punto 1 desta convocatoria. Deberase facer referencia tamén á antigüidade na materia na que pretende formarse segundo o Plan de Organización Docente (POD) do departamento.</p>
<p>Ás solicitudes xuntarase a correspondente tarxeta normalizada, incluída no modelo de solicitude, debidamente cuberta para efectos de xustificante de recepción.</p>
<p>O prazo de presentación de solicitudes será de 20 días hábiles contados a partir do día seguinte ó da publicación da presente orde.</p>
<p>7. Criterios de selección.</p>
<p>A avaliación das solicitudes farase conforme os seguintes criterios:</p>
<p>7.1. Interese das actividades que se van realizar en relación coa actividade docente do solicitante.</p>
<p>7.2 Currículum do solicitante.</p>
<p>7.3. Antigüidade como docente e antigüidade na materia que imparte e na materia que pretende actualizarse.</p>
<p>7.4. A comisión considerará como solicitudes de especial interese aquelas que se propoñan ó abeiro dun convenio xa establecido entre a Xunta de Galicia cunha universidade ou centro de investigación no exterior.</p>
<p>8. Resolución do concurso.</p>
<p>A selección dos bolseiros será realizada por unha comisión formada por tres representantes da Consellería de Educación e Ordenación Universitaria e tres das universidades de Galicia, segundo a composición que se determinará na correspondente orde.</p>
<p>Esta comisión elevará a proposta de resolución á Dirección Xeral de Universidades para que resolva. A resolución publicarase no Diario Oficial de Galicia.</p>
<p>9. Obrigas dos bolseiros e seguimento da axuda.</p>
<p>Os beneficiarios das bolsas están obrigados a comunicarlle á Dirección Xeral de Universidades a data de incorporación ó centro estranxeiro e, unha vez incorporados, deberán encontrarse, en todo momento, en condicións de xustifica-lo seu labor asiduo no centro de destino. Calquera interrupción ou aprazamento do período de desfrute dentro do prazo sinalado no punto 2 das bases da convocatoria deberá ser previamente autorizado pola Dirección Xeral de Universidades.</p>
<p>Non se admitirán cambios nos centros de destino salvo circunstancias excepcionais que así o aconsellen, logo do informe favorable, en todo caso, dos dous centros afectados.</p>
<p>Nos dous meses seguintes ó remate do período de desfrute deberán presentar unha memoria final das actividades realizadas, que deberá incluír informe do director do centro de destino sobre o labor realizado, con indicación expresa do tempo de permanencia nel. Na memoria faranse constar, xustificadamente, as acti</p>
<p>vidades que se realizarán como consecuencia da estadía, así como as leccións que se incorporarán no programa da súa materia.</p>
<p>Xuntarase, así mesmo, o plan de estudios correspondente e a organización do centro no que se realizou a estadía.</p>
<p>O incumprimento de calquera dos compromisos contraídos polo beneficiario dará lugar, se é o caso, á supresión da axuda concedida e á reclamación das cantidades anticipadas. En calquera momento, a Dirección Xeral de Universidades poderá reclamar do centro receptor un informe sobre o labor realizado polo bolseiro.</p>
<p>10. Aceptación da bolsa.</p>
<p>A aceptación da bolsa farase mediante documento asinado polo bolseiro no que se compromete a cumprir todas e cada unha das condicións recollidas nas presentes bases.</p>
<p>11. Publicación dos resultados obtidos.</p>
<p>Os resultados que, eventualmente, poidan obterse con ocasión do desfrute da bolsa serán propiedade dos seus autores, que, no caso de facelos públicos, deberán facer consta-la axuda recibida da Xunta de Galicia e terán que remitirlle á Consellería de Educación e Ordenación Universitaria un exemplar da publicación na que se recolla.</p>
<p>12. Incidencias.</p>
<p>As renuncias que se produzan poderán ser substituídas pola Dirección Xeral de Universidades de acordo coa lista de reserva, se a houbere.</p>
<p>A Dirección Xeral de Universidades resolverá tódalas dúbidas e incidencias que poidan xurdir na aplicación da presente convocatoria.</p>
<p>ANEXO II</p>
<p>AXUDAS PARA A FORMACIÓN DE PROFESORES EN NOVAS TITULACIÓNS</p>
<p>A finalidade desta convocatoria é apoia-la formación, noutros centros universitarios, de persoal docente especializado para as materias novas de carácter troncal ou obrigatorio, sempre que a universidade non teña xa profesorado preparado na área de coñecemento correspondente e as materias sexan de nova implantación ou correspondan a unha titulación aprobada ou de futura implantación nas universidades da Comunidade Autónoma, de xeito tal que se poida comeza-la impartición da materia garantindo un mínimo razoable de calidade docente.</p>
<p>Bases da convocatoria:</p>
<p>1. Requisitos dos solicitantes.</p>
<p>a) Posuí-la nacionalidade española ou ser nacional dun país membro da Unión Europea.</p>
<p>b) Te-la titulación que sexa precisa para imparti-la materia que se vai implantar (diplomado, licenciado ou doutor).</p>
<p>Os títulos obtidos no estranxeiro ou en centros non estatais deberán estar validados ou recoñecidos na data de remate da convocatoria.</p>
<p>2. Duración e período de desfrute.</p>
<p>Estas bolsas cobren estadías de ata 10 meses de duración en centros situados fóra do ámbito da Comunidade Autónoma de Galicia que impartan o contido da materia que se quere impartir no noso sistema universitario, aínda que non teña a mesma denominación.</p>
<p>A totalidade da bolsa deberá desfrutarse antes do 30 de xuño de 1999 e a súa iniciación non poderá ser anterior á data de publicación da presente orde no Diario Oficial de Galicia.</p>
<p>3. Contía das bolsas.</p>
<p>O importe da bolsa comprenderá:</p>
<p>3.1. Unha asignación mensual que estará comprendida entre 92.000 e 204.000 ptas. brutas segundo as circunstancias do lugar, a experiencia profesional do solicitante e as particularidades do plan de traballo que se vaia desenvolver.</p>
<p>3.2. Unha axuda institucional para gastos de desprazamento e seguro combinado de accidentes durante o período de desfrute.</p>
<p>3.3. Os gastos de matrícula, de se-lo caso, cubriranse só se a comisión á que se alude no punto 8, os considera oportunos e estiveran, en todo caso, convenientemente xustificados na solicitude.</p>
<p>4. Libramento da axuda.</p>
<p>O importe das subvencións será librado á universidade correspondente para que esta faga os pagamentos das bolsas por trimestres adiantados e de acordo coa normativa vixente.</p>
<p>5. Presentación de solicitudes.</p>
<p>As solicitudes, segundo o modelo oficial nº 2, que se publica como anexo V á presente orde e que está á disposición dos interesados nas dependencias da Dirección Xeral de Universidades e nos Vicerrectorados de Profesorado das universidades de Galicia, presentaranse na universidade correspondente ou por calquera das formas previstas no artigo 38.4º da Lei 30/1992, do 26 novembro, e a universidade remitiraas á Consellería de Educación e Ordenación Universitaria.</p>
<p>O prazo de presentación de solicitudes, coa documentación á que se fai referencia no punto 6 das bases da convocatoria, será de 20 días hábiles a partir do día seguinte ó da publicación da presente orde.</p>
<p>6. Formalización das solicitudes.</p>
<p>As solicitudes deberán ir, inescusablemente, xunto coa seguinte documentación:</p>
<p>6.1. Currículum vitae do solicitante, cos documentos acreditativos dos méritos alegados.</p>
<p>6.2. Informe sobre a identificación da materia na que pretende formarse na viaxe e actividades que se realizarán durante a estadía que contribuirán á súa formación nela. No informe incluirase xustificación sobre a adecuación do centro de destino ós obxectivos da viaxe e as actividades que se vaian realizar. Así mesmo, deberá explicarse a identidade ou a semellanza entre a materia obxecto de especialización e</p>
<p>a materia que se imparte na universidade receptora.</p>
<p>6.3. Informe realizado polo solicitante no que se faga consta-la motivación da solicitude de axuda, ben como reciclaxe profesional, formación inicial docente (inicio de docencia universitaria) ou cambio voluntario de traxectoria como docente por interese na nova materia.</p>
<p>6.4. Informe do departamento ó que pertence o solicitante no que se faga consta-la necesidade de profesorado especializado para a nova materia de acordo coa dotación da área de coñecemento, no suposto de que quedara adscrita a materia ó departamento.</p>
<p>6.5. Informe da comisión delegada da Xunta de Goberno da correspondente universidade que é competente na materia, respecto da efectiva impartición da materia e da titulación nun futuro próximo, con referencia ás áreas de coñecemento ás que se adscribirá esa materia co fin de comproba-la coherencia da solicitude.</p>
<p>6.6. Aceptación do centro onde se vai desenvolve-lo traballo.</p>
<p>Ás solicitudes xuntarase a correspondente tarxeta normalizada, incluída no modelo de solicitude, debidamente cuberta para efectos de xustificante de recepción.</p>
<p>7. Criterios de selección.</p>
<p>A avaliación das solicitudes farase conforme os seguintes criterios:</p>
<p>7.1. Plan de traballo e o seu interese segundo o establecido no apartado 6.2.</p>
<p>7.2 Currículum do solicitante.</p>
<p>7.3. Informe do departamento ó que se refire o punto 6.4.</p>
<p>7.4. A comisión considerará como solicitudes de especial interese aquelas que se propoñan ó abeiro dun convenio xa establecido entre a Xunta de Galicia cunha universidade ou centro de investigación no exterior.</p>
<p>8. Resolución do concurso.</p>
<p>A selección dos bolseiros será realizada por unha comisión formada por tres representantes da Consellería de Educación e Ordenación Universitaria e tres das universidades de Galicia, segundo a composición que se determinará na correspondente orde.</p>
<p>Esta comisión elevará a proposta de resolución á Dirección Xeral de Universidades para que resolva. A resolución publicarase no Diario Oficial de Galicia.</p>
<p>9. Obrigas dos bolseiros e seguimento da axuda.</p>
<p>Os beneficiarios das bolsas están obrigados a comunicarlle á Dirección Xeral de Universidades a data de incorporación ó centro estranxeiro e unha vez incorporados deberán encontrarse, en todo momento, en condicións de xustifica-lo seu labor asiduo no centro de destino. Calquera interrupción ou aprazamento do período de desfrute, dentro do prazo sinalado no punto 2 das bases da convocatoria, deberá ser previamente autorizado pola Dirección Xeral de Universidades.</p>
<p>Non se admitirán cambios nos centros de destino salvo circunstancias excepcionais que así o aconsellen, logo do informe favorable, en todo caso, dos dous centros afectados.</p>
<p>Os beneficiarios de bolsas con estadías de máis de 6 meses, antes de remata-lo segundo trimestre do período de desfrute da bolsa, deberán remitir á Dirección Xeral de Universidades un informe do labor realizado ata o momento. Tódolos bolseiros, nos dous meses seguintes ó remate do período de desfrute, deberán presentar un informe final do traballo realizado, que deberá incluí-la copia dos traballos eventualmente publicados, o informe do director do centro de destino sobre o labor realizado, con indicación expresa do tempo de permanencia no centro, e un proxecto docente relativo á materia na que se estivo a preparar. Para os efectos da memoria, enténdese o proxecto docente como organización curricular da materia para un tempo fixado e nun plan de estudios concreto, para o ensino e a aprendizaxe dos coñecementos consolidados nesa materia.</p>
<p>O incumprimento de calquera dos compromisos contraídos polo beneficiario dará lugar, se é o caso, á supresión da axuda concedida e á reclamación das cantidades anticipadas. En calquera momento, a Dirección Xeral de Universidades poderá reclamar do centro receptor un informe sobre o labor realizado polo bolseiro.</p>
<p>10. Aceptación da bolsa.</p>
<p>A aceptación da bolsa farase mediante documento asinado polo bolseiro no que se compromete a cumprir todas e cada unha das condicións recollidas nas presentes bases.</p>
<p>11. Publicación dos resultados obtidos.</p>
<p>Os resultados obtidos con ocasión do desfrute da bolsa serán propiedade dos seus autores, que, no caso de facelos públicos, deberán facer consta-la axuda recibida da Xunta de Galicia e terán que remitirlle á Consellería de Educación e Ordenación Universitaria un exemplar da publicación na que se recolla.</p>
<p>12. Incidencias.</p>
<p>As renuncias que se produzan poderán ser substituídas pola Dirección Xeral de Universidades de acordo coa lista de reserva, se a houber. A Dirección Xeral de Universidades resolverá tódalas dúbidas e incidencias que poidan xurdir na aplicación da presente convocatoria.</p>
<p>ANEXO III</p>
<p>AXUDAS PARA O FINANCIAMENTO DE ESTADÍAS DE PROFESORES VISITANTES</p>
<p>A finalidade destas axudas é apoia-la formación do profesorado universitario da Comunidade Autónoma financiando a estadía de profesores de recoñecido prestixio que desexen incorporarse temporalmente a unha das universidades galegas, con motivo de difundi-los seus coñecementos entre a nosa comunidade universitaria.</p>
<p>Bases da convocatoria:</p>
<p>1. Requisitos dos candidatos.</p>
<p>Os candidatos serán profesores universitarios de recoñecido prestixio, pertencentes a centros situados fóra da nosa Comunidade Autónoma.</p>
<p>2. Duración e período de desfrute.</p>
<p>A duración da estadía dos profesores visitantes deberá ser superior a 1 mes e inferior a 10, correspondentes ó curso académico 1998/99.</p>
<p>3. Contía da axuda.</p>
<p>A contía da axuda asignada a cada beneficiario estará comprendida entre 170.000 e 300.000 ptas. por mes de estadía.</p>
<p>4. Presentación de solicitudes.</p>
<p>As solicitudes, segundo o modelo que se publica como anexo VI á presente orde e que están a disposición dos interesados nas dependencias da Dirección Xeral de Universidades e nos Vicerrectorados de Profesorado das universidades de Galicia, presentaranse no rexistro xeral da Consellería de Educación e Ordenación Universitaria ou por calquera das formas previstas no artigo 38.4º da Lei 30/1992, do 26 de novembro. Cada universidade poderá presentar, como máximo, o equivalente a dúas peticións de máxima duración, que se financiarán.</p>
<p>A Dirección Xeral de Universidades admitirá as dúas propostas seleccionadas por cada unha das universidades pois entende que, en virtude do establecido no artigo 3.2º da Lei orgánica 11/1983, do 25 de agosto, de reforma universitaria, as universidades teñen autonomía para a selección, formación e promoción do persoal docente e investigador, así como a determinación das condicións nas que estes teñen que desenvolve-la súa tarefa.</p>
<p>5. Formalización das solicitudes.</p>
<p>As solicitudes deberán ir, inescusablemente, xunto coa seguinte documentación:</p>
<p>-Proposta de gasto correspondente á visita, así como especificación da parte do gasto que se pensa financiar coa axuda concedida pola consellería. A especificación farase sempre e cando a proposta de gasto sexa superior á cantidade máxima fixada como axuda posible.</p>
<p>O prazo de presentación das solicitudes será de 20 días hábiles contados a partir do día seguinte ó da publicación da presente orde.</p>
<p>6. Resolución.</p>
<p>A Dirección Xeral de Universidades publicará no Diario Oficial de Galicia a resolución pola que se conceden estas axudas.</p>
<p>7. Outras condicións.</p>
<p>O importe das subvencións será librado á universidade correspondente. Rematado o período de desfrute, cada universidade remitiralle á Dirección Xeral de Universidades un informe no que se detallen as actividades realizadas polo profesor visitante durante a estadía.</p>
<p>4762</p>

