---
date: '2020-09-08'
id: G1096-280820-0001
page: 35406
number: 182
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 27 de agosto de 2020 polo que se notifica a resolución do
  expediente de reposición da legalidade urbanística LUG/44/2016-RP1.
range: Anuncio
url: >-
  https://www.xunta.gal/dog/Publicados/2020/20200908/AnuncioG1096-280820-0001_gl.html
---
<p>O director da Axencia de Protección da Legalidade Urbanística ditou, o 3 de agosto de 2020, resolución pola que se arquiva o expediente de reposición da legalidade urbanística LUG/44/2016- RP1, incoado pola instalación dunha casa prefabricada no lugar de Praia de San Miguel, no termo municipal de Barreiros, polo transcurso do prazo de seis anos establecido no artigo 153 da Lei do solo de Galicia para adoptar as medidas de reposición da legalidade urbanística.</p>
    <p>Ao non poderse realizar a notificación persoal daquela resolución a Pedro López Arias e Rosario López Real, mediante este anuncio e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a devandita resolución por medio dun anuncio no Boletín Oficial del Estado (BOE).</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselles aos interesados que o texto íntegro da resolución que se notifica se atopa ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no BOE. Transcorrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, os interesados poden interpoñer recurso de reposición no prazo dun (1) mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito de presentar recurso potestativo de reposición, poden interpoñer directamente recurso contencioso-administrativo, no prazo de dous (2) meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 27 de agosto de 2020</p>
    <footer><p>O director da Axencia de Protección da Legalidade Urbanística<br>P.S. (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

