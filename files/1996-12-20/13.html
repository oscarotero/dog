---
date: '1996-12-20'
id: CAEE
page: 11
number: 248
agency: CONCELLO DE VIGO
section: VI. ANUNCIOS
title: Exposición pública do estudio de detalle Coruña na U.E. II-08 (3202/411).
range: Exposición
url: 'https://www.xunta.gal/dog/Publicados/1996/19961220/AnuncioCAEE_gl.html'
---
<p>Aprobado inicialmente polo Concello Pleno, con data 3 de novembro de 1994 o estudio de detalle Coruña na U.E. II-08 (3202/411), redactado polo arquitecto Gabriel Santos Zas e visado polo COAG con datas 22 de xullo e 22 de setembro de 1994; sométese a información pública polo prazo de quince días, mediante anuncios no Diario Oficial de Galicia, BOP nun dos xornais de maior circulación da provincia e máis no taboleiro de anuncios do concello, con notificación persoal ós propietarios e demais interesados directamente afectados.</p>
<p>Sinálase como área afectada pola suspensión de licencias de parcelación, edificación e demolición a abranguida polo seu ámbito, coa seguinte delimitación: norte, colexio E. Pardo Bazán (Chouzo); sur, travesía rúa Coruña; leste, travesía rúa Coruña; e oeste, colexio E. Pardo Bazán.</p>
<p>O prazo entenderase aberto desde a primeira publicación ata o remate dos quince días, contados desde o día seguinte ó do derradeiro anuncio.</p>
<p>O que se fai público para xeral coñecemento, coa indicación de que a documentación se atopa na Oficina Municipal de Información (planta baixa da Casa do Concello) para exame e alegacións.</p>
<p>Vigo, 7 de outubro de 1996.</p>
<p>Manuel Pérez Álvarez</p>
<p>Alcalde</p>
<p>9368</p>

