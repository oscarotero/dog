---
date: '2001-05-30'
id: 907E
page: 7
number: 104
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 16 de maio de 2001, da Dirección Xeral de Industria, pola que se
  autorizan as instalacións electromecánicas e se aproba o proxecto de execución
  do parque eólico denominado Peña Armada (proxecto modificado número 1).
  (Expediente 041EOL).
range: Resolución
url: 'https://www.xunta.gal/dog/Publicados/2001/20010530/Anuncio907E_gl.html'
---
<p>Examinado o expediente instruído por pedimento de Unión Fenosa Energías Especiales, S.A. con enderezo para efectos de notificacións en r/ Betanzos, 1-1º esq., 15004 A Coruña, sobre autorización das instalacións do parque eólico denominado Peña Armada (proxecto modificado nº 1); resultan os seguintes</p>
<p>Antecedentes de feito.</p>
<p>Primeiro.-O 19 de abril de 2000, Luis María Añíbarro Iglesias, en nome e representación de Unión Fenosa Energías Especiales, S.A. solicitou a autorización administrativa e aprobación do proxecto de execución e recoñecemento da condición de instalación acollida ó réxime especial de producción de enerxía eléctrica do parque eólico denominado Peña Armada. Co obxecto de non inferir coa Rede Natura 2000, a Consellería de Medio Ambiente solicita que se proceda a modifica-lo proxecto inicial, presentando o promotor o devandito proxecto modificado o 15 de novembro de 2000, de 20,7 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación a este expediente en virtude do disposto na disposición transitoria décimo primeira do Real decreto 1955/2000, do 1 de decembro, polo que se </p>
<p>regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-As características básicas do mencionado proxecto son:</p>
<p>Situación e coordenadas poligonais:</p>
<p>NomeMunicipioVértices</p>
<p>Peña ArmadaFriolX     Y</p>
<p>0.588.000 4.761.000</p>
<p>0.591.200 4.761.000</p>
<p>0.590.000 4.757.000</p>
<p>0.588.000 4.757.000</p>
<p>Nº de aeroxeradores: 23.</p>
<p>Potencia unitaria por aeroxerador: 900 kW.</p>
<p>Xeradores: Negmicon NM 900/52 kW.</p>
<p>Potencia total instalada: 20,7 MW.</p>
<p>Producción neta anual estimada: 53.820 MWh/ano.</p>
<p>Investimento previsto: 2.788.850.000 pesetas.</p>
<p>Características técnicas da infraestructura eléctrica de transformación e interconexión:</p>
<p>-23 aeroxeradores tipo Negmicon NM 900/52, de 900 kW de potencia nominal unitaria.</p>
<p>-23 centros de transformación de 1.000 kVA de potencia unitaria e relación de transformación 0,69/20 kV, instalados unitariamente en interior de torre de aeroxerador coa súa correspondente paramenta de seccionamento, manobra e protección.</p>
<p>-Liñas de media tensión subterráneas para evacuación de enerxía a 20 kV, de interconexión entre centros de transformación e subestación transformadora de 20/66 kV.</p>
<p>-Subestación transformadora 20/66 kV, para evacuación de enerxía producida no parque eólico de Peña Armada, composta por un transformador principal 20/66 kV de 30 MVA ONAN/ONAF de potencia nominal e un transformador para servicios auxiliares 20/0,4 kV de 100 kVA de potencia nominal, cos seus correspondentes equipos de control, seccionamento, manobra, medida e protección.</p>
<p>Terceiro.-O proxecto someteuse a información pública para os efectos previstos nos decretos 2617/1966, xa mencionado, 2619/1996, do 20 de outubro, sobre expropiación forzosa e sancións en materia de instalacións eléctricas, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia, e Decreto 205/1995, mediante resolución da Delegación Provincial de Industria de Lugo do 11 de decembro de 2000, publicada no DOG e BOE do 28-12-2000, nos diarios El Progreso e La Voz de Galicia do 27-12-2000, no BOP de Lugo do 10-1-2001 e no taboleiro de anuncios do Concello de Friol (Lugo).</p>
<p>Durante o período de información pública presentáronse alegacións por parte de Juan Manuel Páramo Neira, en representación do Colexio de Enxeñeiros de Camiños, Canais e Portos, o cal reivindica a competencia exclusiva e excluínte deste colectivo profesional para o estudio, dirección, inspección, vixilancia e construcción dos camiños públicos ordinarios que custeen con fondos xerais e provinciais, ademais de reclama-la presencia e intervención dos enxeñeiros de camiños na redacción de proxectos das infraestructuras viais, esixibles nos recintos dos parques eólicos.</p>
<p>Cuarto.-O 23 de abril de 2001, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedemento de autorización de instalacións de enerxía eléctrica, xa citados.</p>
<p>Segundo.-Á vista da alegación presentada por Juan Manuel Páramo Neira, da contestación dada a esta por parte da empresa promotora e do resto de documentación que consta no expediente, queda de manifesto que non existe interferencia ningunha nas competencias ou atribucións dos enxeñeiros de camiños, canais e portos, dado que o solo é privado e os viais que se van executar como parte da obra civil son</p>
<p>camiños internos ou viais de comunicación entre os aeroxeradores e de acceso ó edificio de control. Con respecto á intervención dos enxeñeiros de camiños na redacción dos proxectos das infraestructuras viais, cabe dicir que se trata dun proxecto de execución para a industria eléctrica e por tanto incluído no artigo 1 b) e c) do Decreto regulador das atribucións profesionais dos enxeñeiros industriais.</p>
<p>Terceiro.-No expediente instruído para o efecto cumpríronse os trámites procedementais sinalados no Decreto 2617/1966, sobre autorización de instalacións eléctricas, e no Decreto 205/1995. Así mesmo, a instalación e o seu proxecto de execución reúnen tódolos requisitos técnicos esixibles.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>-Autorizar a Unión Fenosa Energías Especiales, S.A. a instalación dos equipos electromecánicos do parque eólico denominado Peña Armada (proxecto modificado nº 1), para unha potencia de 20,7 MW, que se vai situar no concello de Friol (Lugo).</p>
<p>-Aproba-lo proxecto de execución da dita instalación.</p>
<p>Todo iso de acordo coas condicións seguintes:</p>
<p>Primeira.-Unión Fenosa Energías Especiales, S.A., para os efectos de garantir o cumprimento das súas obrigas, deberá constituír, no prazo dun mes contado desde o outorgamento desta autorización, unha fianza de 55.777.000 pesetas, importe do 2% do orzamento que figura no expediente para garanti-lo cumprimento das súas obrigas, conforme o disposto no artigo 15 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 1.1º, punto 39 do Decreto 1775/1967, do 22 de xullo, e será devolta unha vez que se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa cun orzamento de 2.788.850.000 pesetas.</p>
<p>Terceira.-Para introducir modificacións nas instalacións que afecten a datos básicos do proxecto, será necesaria a autorización previa desta Dirección Xeral de Industria. Así mesmo, a Delegación Provincial de Industria e Comercio de Lugo poderá autoriza-las modificacións de detalle do proxecto que resulten procedentes, debendo comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez construídas as instalacións autorizadas, a Delegación Provincial de Industria e Comercio de Lugo inspeccionará a totalidade das obras e mon</p>
<p>taxes efectuados e verificará o cumprimento dos compromisos contraídos por Unión Fenosa Energías Especiales, S.A. no seu plan eólico.</p>
<p>Quinta.-Como requisito necesario para a aplicación á citada instalación do réxime especial, o promotor deberá inscribir esta no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xuño de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documentación que figure nas instruccións que dicte esta dirección xeral en desenvolvemento da dita orde. O parque conectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento dos condicionados impostos nesta resolución e na declaración de efectos ambientais do 23 de abril de 2001, así como aquelas que no seu día se emitan conforme o disposto no artigo 3.2º do Decreto 327/1991, do 4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independientemente das autorizacións, licencias ou permisos de competencia municipal, provincial ou outros necesarios para a realización das obras das instalacións autorizadas.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que consideren pertinente.</p>
<p>Santiago de Compostela, 16 de maio de 2001.</p>
<p>Ramón Ordás Badía</p>
<p>Director xeral de Industria</p>

