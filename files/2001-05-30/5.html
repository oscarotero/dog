---
date: '2001-05-30'
id: 8FEA
page: 7
number: 104
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 21 de maio de 2001 pola que se ordena a publicación do acordo do
  Consello da Xunta de Galicia do 18 de maio de 2001, polo que se modifica a
  relación de postos de traballo da Consellería de Familia e Promoción do
  Emprego, Muller e Xuventude.
range: Resolución
url: 'https://www.xunta.gal/dog/Publicados/2001/20010530/Anuncio8FEA_gl.html'
---
<p>Polo Decreto 202/2000, do 21 de xullo (DOG nº 150, do 3 de agosto), modifícase a estructura orgánica da Consellería de Familia e Promoción do Emprego, Muller e Xuventude, fixada polo Decreto 488/1997, do 27 de decembro, no que se refire á Dirección Xeral de Fomento do Emprego.</p>
<p>Pola súa parte, o Decreto 50/2000, do 20 de xaneiro (DOG nº 49, do 10 de marzo), configura o Centro Coordinador de Información e Documentación Xuvenil de Galicia adscrito orgánica e funcionalmente á Dirección Xeral da Xuventude, como o núcleo fundamental da Rede Galega de Información e Documentación Xuvenil. Quedan integrados no referido centro a Casa da Xuventude e TIVE de Santiago de Compostela.</p>
<p>Todo isto, así como a necesidade de adecua-lo cadro de persoal das oficinas de emprego e outros</p>
<p>centros dependentes da consellería ás súas necesidades de funcionamento, fai necesario modifica-la vixente relación de postos de traballo da Consellería de Familia e Promoción do Emprego, Muller e Xuventude.</p>
<p>En consecuencia, por proposta da devandita consellería, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia, na súa reunión do día dezaoito de maio de dous mil un,</p>
<p>ACORDO:</p>
<p>Primeiro.-Modifica-la vixente relación de postos de traballo da Consellería de Familia e Promoción do Emprego, Muller e Xuventude, nos termos que se sinalan nos anexos a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Clasificar como postos de libre designación, de acordo coas motivacións que se especifican, os seguintes:</p>
<table><tbody><tr><td></td></tr>
<tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>FA.C05.00.000.15770.001</td><td>Secretario/a do director/a xeral</td><td>Artigo 6 da Orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro)
Posto de confianza.</td></tr>
<tr><td></td></tr>
<tr><td>FA.C05.00.002.15770.011</td><td>Secc. Tec. F.O.F.S.E. e inic. comunitarias</td><td>Posto de especial responsabilidade polo manexo de fondos procedentes do Fondo Social Europeo.</td></tr>
<tr><td></td></tr>
<tr><td>FA.C.06.00.201.15770.001</td><td>Director do centro coordinador</td><td>Artigo 7.2º b) do III Convenio Colectivo Único, para o persoal laboral da Xunta de Galicia (DOG nº 249, do 28 de decembro de 1994), tendo en conta que o cambio de denominación do centro devén unicamente da ampliación do ámbito territorial de actuación autonómico dos servicios para prestar por este, consonte as esixencias que ademais deben cumprirse ó abeiro do Decreto 50/2000, do 20 de xaneiro.</td></tr>
<tr><td></td></tr></tbody></table>
Visto o acordo adoptado polo Consello da Xunta de Galicia na súa reunión do dezaoito de maio de dous mil un, relativo á modificación da relación de postos de traballo da Consellería de Familia e Promoción do Emprego, Muller e Xuventude, coa finalidade de cumpli-lo dito acordo, dispoño que se publique no Diario Oficial de Galicia como anexo a esta resolución.
<p>Santiago de Compostela, 21 de maio de 2001.
</p><p>Jaime Pita Varela
</p><p>Conselleiro da Presidencia e Administración Pública</p>

