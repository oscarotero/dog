---
date: '2001-05-30'
id: '9006'
page: 7
number: 104
agency: AUGAS DE GALICIA
section: III. OUTRAS DISPOSICIÓNS
title: >-
  Resolución do 22 de maio de 2001 pola que se lle dá publicidade á aprobación
  do Plan de Saneamento de Galicia 2000-2015 e se declaran as zonas sensibles no
  ámbito territorial das bacías hidrográficas de Galicia-costa.
range: Resolución
url: 'https://www.xunta.gal/dog/Publicados/2001/20010530/Anuncio9006_gl.html'
---
<p>O artigo 7.3º do Real decreto lei 11/1995, do 28 de decembro, polo que se establecen as normas aplicables ó tratamento das augas residuais urbanas, prevé que a Administración do Estado declarará as zonas sensibles nas bacías hidrográficas que excedan do ámbito territorial dunha comunidade autónoma, e que as comunidades autónomas efectuarán a devandita declaración nos restantes casos, dándolle a oportuna publicidade no respectivo diario oficial.</p>
<p>Neste sentido, o Plan de Saneamento de Galicia, que foi aprobado inicialmente polo plenario da Xunta de Goberno do organismo autónomo Augas de Galicia o 29 de xuño de 2000, e definitivamente polo Consello da Xunta de Galicia o 9 de novembro de 2000,</p>
<p>determina as zonas sensibles no ámbito territorial de Galicia-Costa.</p>
<p>En consecuencia,</p>
<p>DISPOÑO:</p>
<p>Primeiro.-Dar publicidade á aprobación do Plan de Saneamento de Galicia 2000-2015 por parte do Consello da Xunta de Galicia na súa reunión do día 9 de novembro de 2000.</p>
<p>Segundo.-Declara-la ría de Pontevedra como zona sensible para os efectos do Real decreto lei 11/1995, polo que se establecen as normas aplicables ó tratamento das augas residuais urbanas.</p>
<p>Terceiro.-Declarar que o conxunto das augas continentais correspondentes ás bacías hidrográficas de Galicia-Costa se consideran zona normal para os efectos da devandita normativa.</p>
<p>Santiago de Compostela, 22 de maio de 2001.</p>
<p>Agustín Hernández Fernández de Rojas</p>
<p>Presidente do organismo autónomo</p>
<p>Augas de Galicia</p>

