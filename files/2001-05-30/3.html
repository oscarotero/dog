---
date: '2001-05-30'
id: 8FDE
page: 7
number: 104
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 9 de maio de 2001 pola que se nomea un novo membro do Comité Ético de
  Investigación Clínica de Galicia.
range: Orde
url: 'https://www.xunta.gal/dog/Publicados/2001/20010530/Anuncio8FDE_gl.html'
---
<p>O Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia, prevé a acreditación dun comité ético de investigación clínica de referencia que terá como ámbito xeográfico e institucional de actuación a Comunidade Autónoma de Galicia.</p>
<p>En consecuencia, a Orde do 11 de xullo de 1996 crea o Comité Ético de Investigación Clínica de Galicia. No artigo 3º dispón que a composición do comité axustarase ó establecido no Decreto 32/1996, do 25 de xaneiro, e os seus membros nomearanse por orde da Consellería de Sanidade e Servicios Sociais.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, a Orde 11 de xullo de 1996, e a disposición adicional primeira do Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia, por proposta da División de Farmacia e Productos Sanitarios do Servicio Galego de Saúde,</p>
<p>DISPOÑO:</p>
<p>Artigo único.-O nomeamento como membro do Comité Ético de Investigación Clínica de Galicia, creado pola Orde do 11 de xullo de 1996, da persoa que se cita no anexo.</p>
<p>Santiago de Compostela, 9 de maio de 2001.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Novo membro do Comité de Investigación Clínica de Galicia: Pilar Gayoso Diz, xefa da Unidade de Investigación de Ourense.</p>

