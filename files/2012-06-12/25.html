---
date: '2012-06-12'
id: G2346-230512-0003
page: 22890
number: 111
agency: Xulgado do Social número 3 da Coruña
section: V. Administración de xustiza.
title: EDICTO (416/2010).
range: Edicto
url: >-
  https://www.xunta.gal/dog/Publicados/2012/20120612/AnuncioG2346-230512-0003_gl.html
---
<p>Juan Rey Pita, secretario do Xulgado do Social número 3 da Coruña fago saber, que no proceso seguido por instancia de Ricardo Viturro Vicente contra San Andrés 166, S.L., en reclamación por ordinario, rexistrado co número 416/2010, se ditou a seguinte resolución:</p>
    <p>«Na cidade da Coruña, catorce de maio de dous mil doce.</p>
    <p>Carlos Villarino Moure, maxistrado xuíz do Xulgado do Social número 3 da Coruña, tras ver os presentes autos sobre ordinario entre partes, dunha e como demandante Ricardo Viturro Vicente, que comparece asistido polo letrado José Páramo Sureda, e doutra como demandado San Andrés 166, S.L., que non comparece.</p>
    <p>Decido que estimando a demanda formulada por Ricardo Viturro Vicente contra a empresa San Andrés 166, S.L., condeno esta a aboarlle a cantidade de 3.197,47 € que lle debe en concepto de salarios e demais conceptos.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito, neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533.0000.36.0416.10, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0416.10, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino.</p>
    <p>Publicación. Lida e publicada foi a anterior sentenza polo maxistrado que a ditou, encontrándose realizando audiencia pública no día da data, do cal dou fe».</p>
    <p>E para que sirva de notificación a San Andrés 166, S.L., expídese o presente para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 23 de maio de 2012</p>
    <footer><p>O secretario xudicial</p></footer>

