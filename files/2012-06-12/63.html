---
date: '2012-06-12'
id: L354-060612-0004
page: 22975
number: 111
agency: Concello de Ourense
section: VI. Anuncios. b) Administración local.
title: >-
  CONVENIO de colaboración, subscrito o 9 de maio de 2012 entre a Confederación
  Hidrográfica do Miño-Sil, Augas de Galicia e o Concello de Ourense, para a
  formalización da encomenda de xestión para a explotación, mantemento e
  conservación das obras de mellora do saneamento de Ourense, marxe esquerda.
range: Anuncio
url: >-
  https://www.xunta.gal/dog/Publicados/2012/20120612/AnuncioL354-060612-0004_gl.html
---
<p>1. Aprobación do proxecto de convenio: sesión ordinaria do Concello Pleno do 4 de maio de 2012.</p>
    <p>2. Data da sinatura do convenio: 9 de maio de 2012.</p>
    <p>3. Asinantes: Confederación Hidrográfica do Miño-Sil, Augas de Galicia e Concello de Ourense.</p>
    <p>4. Estrutura do convenio: oito expoñendos, nove estipulacións e un anexo que inclúe a acta de entrega e recepción das obras de mellora do saneamento en Ourense (1ª fase).</p>
    <p>5. Encomenda de xestión: a Confederación Hidrográfica do Miño-Sil encomenda a xestión da explotación, mantemento e conservación das obras de infraestrutura de saneamento definidas no anexo I ao Concello de Ourense (colector-interceptor xeral do Río Barbaña e colectores xerais e interceptores da marxe esquerda do río Miño). </p>
    <p>6. Entrada en vigor: o día seguinte ao da publicación deste anuncio no Diario Oficial de Galicia.</p>
    <p>7. Prazo de vixencia: este convenio outórgase por tempo indefinido.</p>
    <p>8. Causas de extinción do convenio:</p>
    <p>– Revogación por motivos de interese xeral.</p>
    <p>– Mutuo acordo das partes que o subscriben.</p>
    <p>– Incumprimento de calquera das cláusulas respectivamente asumidas, logo de denuncia das partes, con aviso previo de seis meses.</p>
    <p>9. Obtención de información:</p>
    <p>Entidade: Concellaría de Urbanismo e Infraestruturas.</p>
    <p>Enderezo: praza do Trigo nº 2-1º.</p>
    <p>Localidade e código postal: Ourense, 32005.</p>
    <p>Teléfono: 988 26 93 25.</p>
    <p>Web do concello: www.ourense.es</p>
    <p>10. Outras informacións: o texto íntegro do convenio atoparase exposto no taboleiro de edictos do Concello de Ourense, así como na web do concello durante o prazo dun mes a partir da publicación deste anuncio.</p>
    <p>Ourense, 30 de maio de 2012</p>
    <footer><p>Francisco Rodríguez Fernández<br>Alcalde</p></footer>

