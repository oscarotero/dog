---
date: '2012-06-12'
id: CA05-010612-0001
page: 22947
number: 111
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 30 de maio de 2012, da Dirección Xeral de Relacións Laborais,
  pola que se empraza a empresa Montajes Lugo, S.L. no recurso
  contencioso-administrativo, procedemento ordinario 36/2012, interposto pola
  empresa Ingalux, S.L.
range: Resolución
url: >-
  https://www.xunta.gal/dog/Publicados/2012/20120612/AnuncioCA05-010612-0001_gl.html
---
<p>Intentada a notificación persoal e devolta polo servicio de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, parcialmente modificada pola Lei 4/1999, do 13 de xaneiro, mediante esta resolución notifícaselle á empresa Montajes Lugo, S.L. o emprazamento no recurso contencioso-administrativo, procedemento ordinario 36/2012, interposto pola empresa Ingalux, S.L.</p>
    <p>A Dirección Xeral de Relacións Laborais recibiu do Xulgado do Contencioso-Administrativo número 1 de Lugo providencia pola que se admite a trámite a demanda correspondente ao recurso contencioso-administrativo, procedemento ordinario 36/2012, interposto pola empresa Ingalux, S.L. contra a Resolución do 10 de novembro de 2011, da Consellería de Traballo e Benestar, e ditada no expediente sancionador na orde social número 2000/0001-0; acta de infracción número 341/1999/2/H.</p>
    <p>En consecuencia, esta dirección xeral acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado, polo que se notifica e empraza a empresa Montajes Lugo, S.L. para que nun prazo de nove (9 días), contados desde o seguinte ao da publicación da presente resolución no Diario Oficial de Galicia, se o estima conveniente, poida comparecer e comparecer en autos mediante procurador con asistencia de letrado ou valéndose tan só de avogado con poder para o efecto. De comparecer fóra do indicado prazo, teráselle como parte, sen que por iso deba retrotraerse nin interrompirse o curso do procedemento e se non se presentase oportunamente, continuará o procedemento polos seus trámites, sen que se teña que practicar notificación de clase ningunha. </p>
    <p>Santiago de Compostela, 30 de maio de 2012</p>
    <footer><p>Odilo Martiñá Rodríguez<br>Director xeral de Relacións Laborais</p></footer>

