---
date: '2016-02-12'
id: L221-080216-0002
page: 5228
number: 29
agency: Concello de Gondomar
section: VI. Anuncios. b) Administración local.
title: >-
  ANUNCIO de exposición pública dos expedientes de delimitación do ámbito de
  varios núcleos rurais.
range: Anuncio
url: >-
  https://www.xunta.gal/dog/Publicados/2016/20160212/AnuncioL221-080216-0002_gl.html
---
<p>De conformidade co disposto na disposición adicional segunda da Lei 9/2002, do 30 de decembro, modificada pola Lei 15/2004, do 20 de decembro, de ordenación urbanística e protección do medio rural de Galicia, expóñense á información pública os expedientes de delimitación do ámbito dos núcleos rurais de San Roque e de Prado, na parroquia de Morgadáns; do núcleo de Penalba, na parroquia de Mañufe, e do núcleo da Mourisca, na parroquia de Chaín, deste termo municipal, subscrito polo arquitecto municipal José Antonio Álvarez Álvarez e incoado por petición do concelleiro de Urbanismo no mes de febreiro de 2016.</p>
    <p>O expediente sométese á información pública polo prazo dun mes, contado a partir da publicación deste anuncio no Diario Oficial de Galicia, durante o cal se poderá examinar no Negociado de Urbanismo do Departamento Municipal de Urbanismo, en horario de oficina, e formular as alegacións e observacións que se consideren procedentes.</p>
    <p>Gondomar, 4 de febreiro de 2016</p>
    <footer><p>P.D. (Resolución da Alcaldía 16.9.2015)<br>Xosé Antonio Araúxo Quintas<br>Concelleiro de Urbanismo, Patrimonio e Dereito á Vivenda</p></footer>

