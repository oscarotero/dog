---
date: '2016-02-12'
id: G2410-250116-0001
page: 5124
number: 29
agency: Xulgado do Social número 1 de Santiago de Compostela
section: V. Administración de xustiza.
title: EDICTO (871/2012).
range: Edicto
url: >-
  https://www.xunta.gal/dog/Publicados/2016/20160212/AnuncioG2410-250116-0001_gl.html
---
<p>Eu, María Teresa Vázquez Abades, secretaria do Xulgado do Social número 1 de Santiago de Compostela, fago saber que por resolución ditada no día da data no proceso seguido por instancia de Mercedes Betanzos Castro contra o Instituto Nacional da Seguridade Social (INSS), a Mutua Gallega de Accidentes de Trabajo y Enfermedades Profesionales 201, Limber Multiservicios, S.L. e en calidade de administrador concursal Javier López Romero, en reclamación por seguridade social, rexistrado co número de seguridade social 871/2012, acordouse, en cumprimento do que dispón o artigo 59 da LXS, citar a Limber Multiservicios, S.L., en ignorado paradoiro, co fin de que compareza o día 8 de marzo de 2016 ás 10.10 horas na planta baixa, sala 1, edificio rúa Berlín, para a realización do acto de xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que intente valerse, coa advertencia de que é única convocatoria e que os ditos actos non se suspenderán por falta inxustificada de asistencia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida este estar representado tecnicamente por graduado social colexiado ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que lle sirva de citación a Limber Multiservicios, S.L., expídese o presente edicto para a súa publicación no Diario Oficial de Galicia e colocación no taboleiro de anuncios.</p>
    <p>Santiago de Compostela, 21 de xaneiro de 2016</p>
    <footer><p>A secretaria xudicial</p></footer>

