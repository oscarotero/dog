---
date: '2000-06-12'
id: B95A
page: 9
number: 113
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 25 de maio de 2000 polo que se convocan axudas para a realización
  de cursos de idiomas en países da Unión Europea, dirixidas ó persoal ó
  servicio das entidades membros do padroado da fundación.
range: Anuncio
url: 'https://www.xunta.gal/dog/Publicados/2000/20000612/AnuncioB95A_gl.html'
---
<p>A Fundación Galicia-Europa ten entre os seus fins a promoción de todas aquelas accións que faciliten o achegamento da sociedade galega a Europa e, polo tanto, do persoal ó servicio das súas entidades membros.</p>
<p>Nunha Unión Europea sen fronteiras físicas é preciso traballar no obxectivo de supera-las barreiras que orixinan outros factores e, en especial, a diversidade lingüística, que lonxe de erixirse como elemento distorsionador do proceso de integración europea debe ser considerado como unha fonte de riqueza.</p>
<p>Desde a Fundación Galicia-Europa considérase unha acción de máximo interese poñer á disposición do persoal ó servicio das súas entidades membros e asociadas a posibilidade de acceder ó estudio ou perfeccionamento das linguas europeas, como vehículo de achegamento ós Estados da Unión e mecanismo de superación de fronteiras entre a cidadanía europea.</p>
<p>Por todo isto, anúnciase a convocatoria de seis bolsas para a realización de cursos de idiomas duran</p>
<p>te este ano 2000, destinadas ó persoal ó servicio das entidades membros da Fundación Galicia-Europa.</p>
<p>1. Beneficiarios.</p>
<p>Poderá solicitar estas axudas o persoal ó servicio de calquera das entidades membros da Fundación Galicia-Europa.</p>
<p>2. Características da convocatoria.</p>
<p>-Poderán ser obxecto da axuda os cursos de aprendizaxe de calquera dos idiomas oficiais da Unión Europea realizados en centros recoñecidos.</p>
<p>-O curso deberá realizarse nun Estado da Unión Europea onde sexa oficial a lingua que se vai estudiar.</p>
<p>-A duración do curso escollido non será superior a un mes.</p>
<p>-Os trámites de admisión no centro escollido serán por conta do beneficiario.</p>
<p>3. Importe.</p>
<p>A Fundación Galicia-Europa financiará, trala xustificación, os gastos de viaxe, matrícula, aloxamento e manutención ata un importe máximo de 250.000 pesetas por curso.</p>
<p>4. Solicitudes.</p>
<p>As solicitudes, debidamente cubertas, deberán dirixirse ó director da Fundación Galicia-Europa e presentalas no rexistro ou remitilas por correo á sede desta entidade en Santiago de Compostela sita en rúa dos Feáns, nº 5-baixo, código postal 15706.</p>
<p>As solicitudes deberán ir xunto coa seguinte documentación:</p>
<p>-Datos persoais do solicitante, incluíndo nome, enderezo, teléfono, fotocopia do DNI e unha fotografía tamaño carné.</p>
<p>-Datos relativos á entidade membro na que presta os seus servicios.</p>
<p>-Información detallada referida ó curso que se pretende realizar, incluíndo duración do curso e custos da matrícula.</p>
<p>-Xustificación da necesidade de coñecemento do idioma interesado, para o desenvolvemento das súas funcións.</p>
<p>5. Prazo de presentación.</p>
<p>O prazo de presentación de solicitudes iníciase o día seguinte ó da publicación deste anuncio no</p>
<p>Diario Oficial de Galicia e rematará o 30 de xuño de 2000.</p>
<p>6. Resolución.</p>
<p>A resolución das solicitudes será competencia do director da Fundación Galicia-Europa.</p>
<p>7. Obrigas dos beneficiarios.</p>
<p>-Emprega-la axuda recibida en sufraga-los gastos inherentes á realización do curso de idiomas no país elixido.</p>
<p>-Xustifica-los gastos incorridos na matrícula, desprazamento, mantenza e estadía no país onde se realice o curso de idiomas.</p>
<p>-Xustifica-la realización e o aproveitamento do curso a través de certificación do centro de idiomas no que se atope matriculado.</p>
<p>Santiago de Compostela, 25 de maio de 2000.</p>
<p>Jaime Pita Varela</p>
<p>Secretario xeral da Fundación Galicia-Europa</p>

