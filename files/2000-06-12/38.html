---
date: '2000-06-12'
id: B93A
page: 9
number: 113
agency: CONCELLO DE SARRIA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000612/AnuncioB93A_gl.html'
---
<p>De conformidade co acordado polo Concello Pleno en sesión 30-3-2000 anúnciase a seguinte poxa:</p>
<p>1. Obxecto do contrato: constitúe o obxecto do contrato a venda poxa dos seguintes bens de propiedade municipal:</p>
<p>-Lote 1.</p>
<p>Rústico: Zarra, sito en Paderne, parroquia de Vilamaior, a labradío bienal e monte, da superficie aproximada de 4 hectáreas, 53 áreas e 57 centiáreas, integrado polas parcelas 1081 e 1082 do catastro</p>
<p>de rústica, e inscrito no inventario de bens desta corporación e no Rexistro da Propiedade de Sarria no folio 160, do libro 145, tomo 368, predio 16263.</p>
<p>Tipo de licitación: 2.400.000 ptas.</p>
<p>-Lote 2.</p>
<p>Rústico: Prado da Carreira, sito en Paderne, parroquia de Vilamaior, a prado e monte, da superficie aproximada de 2 hectáreas, 43 áreas e 51 centiáreas, formado polas parcelas 55, 410 e 411 do polígono 32 do catastro de rústica e inscrito no inventario de bens desta corporación e no Rexistro da Propiedade de Sarria no folio 162, do libro 145, tomo 368, predio número 16264.</p>
<p>Tipo de licitación: 2.700.000 ptas.</p>
<p>-Lote 3.</p>
<p>Rústico: Leira Grande, sito en Paderne, parroquia de Vilamaior, a labradío da superficie dunha hectárea, 63 áreas e 16 centiáreas, e a parcela 62 do polígono 32 do catastro de rústica e inscrito no inventario de bens desta corporación e no Rexistro da Propiedade de Sarria no folio 163, do libro 145, tomo 368, predio número 16265.</p>
<p>Tipo de licitación: 1.800.000 ptas.</p>
<p>O tipo de licitación fixada para cada lote poderá ser mellorada á alza.</p>
<p>2. Duración do contrato.</p>
<p>O Concello de Sarria comprométese a traslada-la propiedade e posesión dos bens descritos mediante o outorgamento de escritura pública ante notario, dentro dos quince días seguintes ó da data da adxudicación.</p>
<p>3. Garantías provisionais e definitivas.</p>
<p>Provisional: 2% do tipo de licitación de cada lote.</p>
<p>Definitiva: 4% do importe do remate.</p>
<p>4. Proposicións.</p>
<p>Os licitadores formularán proposicións independentes para cada lote axustándose ó modelo especificado no punto 5 do prego de cláusulas.</p>
<p>5. Prazo de presentación de proposicións.</p>
<p>Vinteseis (26) días naturais contados desde o seguinte ó da publicación do edicto de poxa no Diario Oficial de Galicia.</p>
<p>6. Apertura de plicas.</p>
<p>Terá lugar no salón de plenos da casa do concello, ás 11 horas do terceiro día hábil seguinte ó remate do prazo de presentación de proposicións, se o terceiro día hábil coincidise en sábado, trasladarase ó luns inmediato posterior.</p>
<p>Sarria, 11 de maio de 2000.</p>
<p>O alcalde</p>
<p>Rubricado</p>

