---
date: '2014-10-29'
id: O143-161014-0001
page: 45848
number: 207
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 16 de outubro de 2014 pola que se fai público o cofinanciamento
  pola Unión Europea do contrato de servizo de apoio para o proxecto PATCO-ARA
  Norte. Mozambique.
range: Resolución
url: >-
  https://www.xunta.gal/dog/Publicados/2014/20141029/AnuncioO143-161014-0001_gl.html
---
<footer><p><img src="/dog/Publicados/2014/20141029/AnuncioO143-161014-0001_gl-web-images/Proxecto%20financiado_fmt.jpeg" alt="missing image file"></p></footer>
    <p>A Dirección de Augas de Galicia como órgano de contratación, ao abeiro da Resolución do 30 de xaneiro de 2012 de delegación de competencias ditada pola Presidencia do organismo e de acordo co establecido no Decreto 32/2012, do 12 de xaneiro, polo que se aproba o estatuto da entidade pública, e para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, procede a dar publicidade á actuación que a continuación se relaciona en previsión do seu cofinanciamento pola Unión Europea:</p>
    <p>1) Obxecto do contrato.</p>
    <p>– Título: servizo de apoio en SIG e cartografía para o proxecto Parzaría de apoio técnico á consolidación da Administración rexional de Augas do Norte (PATCO-ARA Norte). Mozambique.</p>
    <p>Clave do expediente: M.14018.</p>
    <p>Descrición: o obxectivo xeral do proxecto é o de garantir o desenvolvemento da xestión dos recursos hídricos e das infraestruturas hidráulicas de Mozambique, contribuíndo á redución da pobreza da poboación.</p>
    <p>Orzamento de adxudicación: importe neto: 11.500,00 euros. Importe total: 13.915,00 euros.</p>
    <p>Prazo de execución: catro (4) meses.</p>
    <p>Data da adxudicación: 26 de maio de 2014.</p>
    <p>Contratista: Innovación, Cooperación, Cartografía y Territorio, S.L.</p>
    <p>2) Cofinanciamento da Unión Europea.</p>
    <p>A actuación referida está cofinanciada pola Unión Europea nunha porcentaxe máxima do 75 % a través do proxecto Parzaría de apoio técnico á consolidación da Administración rexional de Augas do Norte (ARA-Norte). Mozambique.</p>
    <p>Augas de Galicia é o socio coordinador do mencionado proxecto no marco da convocatoria da DG EuropeAid (da Unión Europea): 10 EDF ACP – EU Water facility Restricted Call for Partnerships for Capacity Development in the ACP Water &amp; Sanitation Sector (EUROPEAID/129510/C/ACT/Multi).</p>
    <p>Con data do 2 de agosto de 2011 resolveuse desde a Comisión Europea outorgar a Augas de Galicia unha subvención para o financiamento do proxecto PATCO ARA-Norte asinado pola Unión Europea o 8 de xuño de 2012 e por Augas de Galicia o 25 de xuño de 2012 co contrato subvención número 2011/257-073.</p>
    <p>Santiago de Compostela, 16 de outubro de 2014</p>
    <footer><p>P.D. (Resolución do 30.1.2012; DOG núm. 21, do 31 de xaneiro)<br>Gonzalo Mosqueira Martínez<br>Director de Augas de Galicia</p></footer>

