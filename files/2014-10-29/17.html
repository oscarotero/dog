---
date: '2014-10-29'
id: G2241-091014-0001
page: 45823
number: 207
agency: Xulgado de Primeira Instancia e Instrución número 2 de Lalín
section: V. Administración de xustiza.
title: EDICTO (590/2013).
range: Edicto
url: >-
  https://www.xunta.gal/dog/Publicados/2014/20141029/AnuncioG2241-091014-0001_gl.html
---
<p>Procedemento de orixe: sobre alimentos provisionais.</p>
    <p>Demandante: María Mirabela Bita.</p>
    <p>Procuradora: María José Blanco Mosquera.</p>
    <p>Demandado: Mihai Alexandru Grigore.</p>
    <p>Eu, Myriam de Mata Schick, secretaria xudicial do Xulgado de Primeira Instancia e Instrución número 2 de Lalín, por este edicto,</p>
    <p>Anuncio:</p>
    <p>Neste procedemento, seguido por instancia de María Mirabela Bita contra Mihai Alexandru Grigore, ditouse sentenza cuxo teor literal é o seguinte:</p>
    <p>«Resolvo:</p>
    <p>Que, estimando parcialmente como estimo a demanda formulada pola representación procesual de María Mirabela Bita contra Mihai Alexandru Grigore, en que interveu o Ministerio Fiscal, debo declarar e declaro a adopción das seguintes medidas en relación co fillo menor de idade común, Iannys Ionut:</p>
    <p>1. Atribúeselle á nai, María Mirabela Bita, a garda e custodia do fillo menor común, Iannys Ionut, e ambos os proxenitores compartirán a patria potestade.</p>
    <p>2. Recoñécese o dereito de visitas do pai, Mihai Alexandru Grigore, que consistirá, na falta de acordo entre os proxenitores, en que o pai poderá gozar da compañía do menor, na falta de acordo entre os proxenitores, catro domingos do mes desde as 12.00 do mediodía ata as 20.00 horas da tarde.</p>
    <p>Vacacións de Nadal: en dous períodos, o primeiro desde o día 23 de decembro ata o día 31 de xaneiro e o segundo período desde o día 1 de xaneiro ata o día 7. Pasará o menor unha semana con cada un dos proxenitores, que elixirán entre eles, e, en caso de desacordo, elixirá a nai os anos pares e o pai os impares. As visitas desa semana de Nadal realizaranse co seguinte horario: o pai recollerá o menor ás 12.00 do mediodía e reintegrarao ás 20.00 horas da tarde.</p>
    <p>Visitas de Semana Santa: dividirase esta semana en dous períodos, un de catro días e outro de tres, que os pais rotarán segundo a súa elección e, en caso de desacordo, elixirá a nai os anos pares e o pai os impares. Estas visitas realizaranse sen pernoita, e o pai deberá recoller o menor ás 12.00 do mediodía e reintegralo no domicilio da nai ás 20.00 horas do mesmo día.</p>
    <p>Vacacións de verán: dividirase este período en catro (4) quincenas. Así a nai terá o menor a primeira quincena de xullo e agosto e o pai as segundas de xullo e agosto; en caso de desacordo, elixirá a nai os anos pares e o pai os impares. Estas visitas realizaranse sen pernoita, e o pai deberá recoller o menor ás 12.00 do mediodía e reintegralo no domicilio da nai ás 20.00 horas do mesmo día.</p>
    <p>3. En canto á pensión de alimentos, o pai, Mihai Alexandru Grigore, aboará unha pensión de 160 euros mensuais a favor do menor. A pensión de alimentos deberá satisfacerse por meses anticipados, os doce meses do ano, os cinco (5) primeiros días, na conta que para o efecto designe a nai, e actualizarase anualmente coas variacións do IPC cada mes de xaneiro ou índice que o substitúa. </p>
    <p>Desestímase o demais.</p>
    <p>Non se fai especial pronunciamento en canto ás custas procesuais.</p>
    <p>Notifíqueselles esta resolución ás partes e ao Ministerio Fiscal e fágaselles saber que contra ela cabe recurso de apelación que se interporá ante este xulgado no prazo de vinte días contados desde o seguinte ao da súa notificación e se resolverá ante a Audiencia Provincial de Pontevedra.</p>
    <p>Así, por esta miña sentenza, pronúncioo, mándoo e asínoo».</p>
    <p>Ao estar o dito demandado, Mihai Alexandru Grigore, en paradoiro descoñecido, expídese este edicto co fin de que lle sirva de notificación en forma.</p>
    <p>Lalín, 6 de outubro de 2014</p>
    <footer><p>A secretaria xudicial</p></footer>

