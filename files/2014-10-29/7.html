---
date: '2014-10-29'
id: G1534-231014-0001
page: 45780
number: 207
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 22 de outubro de 2014 pola que se incrementa a dotación
  orzamentaria da Resolución do 8 de xullo de 2014 pola que se regula o
  procedemento para a distribución de froitas frescas ao alumnado de centros
  escolares e se convoca para o curso escolar 2014/15.
range: Resolución
url: >-
  https://www.xunta.gal/dog/Publicados/2014/20141029/AnuncioG1534-231014-0001_gl.html
---
<p>A Resolución do Fondo Galego de Garantía Agraria do 8 de xullo de 2014 (DOG núm. 136, do 18 de xullo) regula o procedemento para a distribución de froitas frescas ao alumnado de centros escolares e a convocatoria das axudas para o curso 2014/15.</p>
    <p>No artigo 20 «Financiamento» establécese que serán cofinanciadas polo Fondo Europeo Agrícola de Garantía (Feaga) nun 75 %, e con fondos propios da Xunta de Galicia por un 25 %. </p>
    <p>Igualmente neste artigo, precísanse as aplicacións orzamentarias e o importe económico previsto para o financiamento das ditas axudas para o curso 2014/15: 15.000 euros para o exercicio 2014 e 290.000 euros para o exercicio 2015.</p>
    <p>No parágrafo 2, sinálase que as dotacións iniciais se poderán incrementar, se for procedente, con outros fondos procedentes do Fondo Europeo Agrícola de Garantía, dos orzamentos xerais do Estado e da Comunidade Autónoma tramitando o expediente de modificación de crédito oportuno.</p>
    <p>Coa finalidade de poder atender o IVE relativo as actividades que se subvencionan, detalladas no artigo 3 da resolución, que non é elixible, e debido á existencia na mesma aplicación e proxecto de remanentes de fondos propios libres da Comunidade Autónoma, cómpre, mediante esta resolución, incrementar a dotación orzamentaria consignada para a concesión das mencionadas axudas.</p>
    <p>En consecuencia, e de conformidade co disposto na Lei 9/2007, do 13 de xuño, de subvencións de Galicia</p>
    <h2>DISPOÑO:</h2>
    <p>Artigo único</p>
    <p>1. A dotación orzamentaria prevista para as axudas especificadas no artigo 3 da Resolución do 8 de xullo de 2014 (DOG núm. 136, do 18 de xullo), conforme o artigo 20 parágrafo 2, incrementase no importe de 600 euros para o exercicio 2014 e 11.600 euros para o exercicio 2015, e con cargo á aplicación 12.80.713F.779.0, plan de consumo de froitas na escola, dos orzamentos da Comunidade Autónoma de Galicia para 2014, polo que o importe total para estas axudas, despois deste incremento é de 317.200 euros. </p>
    <p>2. En todo caso, a concesión das axudas reguladas na dita resolución estará limitada ás dispoñibilidades orzamentarias.</p>
    <p>Disposición adicional única</p>
    <p>O incremento de crédito previsto no artigo único desta resolución non afecta o prazo de presentación de solicitudes establecido na Resolución do 8 de xullo de 2014 (DOG núm. 136, do 18 de xullo).</p>
    <p>Disposición derradeira única</p>
    <p>Esta resolución producirá efectos o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 22 de outubro de 2014</p>
    <footer><p>Patricia Ulloa Alonso<br>Directora do Fondo Galego de Garantía Agraria</p></footer>

