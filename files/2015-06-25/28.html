---
date: '2015-06-25'
id: CA04-270415-0006
page: 25203
number: 118
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de abril de 2015, da Xefatura Territorial da Coruña, pola que
  se somete a información pública a petición de autorización administrativa
  previa e de construción dunha instalación eléctrica no concello de Santa Comba
  (expediente IN407A 2015/109-1).
range: Resolución
url: >-
  https://www.xunta.gal/dog/Publicados/2015/20150625/AnuncioCA04-270415-0006_gl.html
---
<p>Número expediente: IN407A 2015/109-1.</p>
    <p>Solicitante: Electra de Santa Comba, S.L.</p>
    <p>Denominación: LMTS, CT, RBT Fontenla-Santa Comba.</p>
    <p>Concello: Santa Comba.</p>
    <p>Características técnicas:</p>
    <p>Instalación e montaxe do centro de transformación en caseta prefabricada Fontenla, incluíndo 2 celas de media tensión: unha cela de entrada de liña motorizada e unha cela de protección mediante fusibles para un transformador de 400 kVA, cuxo fin será a subministración á conexión á rede de baixa tensión de distribución, todas elas con illamento e corte en SF6.</p>
    <p>Instalación e montaxe dunha cela de liña motorizada, orixe na liña no CT Moreira.</p>
    <p>Tramo de liña soterrada de alta tensión de interconexión entre o CT Moreira (expte.: IN407A 2010/127) e o centro de transformación Fontenla proxectado, en simple circuíto con condutores unipolares de aluminio e illamento seco tipo RHZ1-20L 12/20 3(1×240 Al), de 205 metros de lonxitude.</p>
    <p>Lexislación de aplicación:</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 1 de decembro).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións na Xefatura Territorial de Economía e Industria, sita na rúa Vicente Ferrer, 2-2ª planta, 15071 A Coruña, no prazo de vinte días, a partir do día seguinte ao da última publicación desta resolución.</p>
    <p>A Coruña, 22 de abril de 2015</p>
    <footer><p>Isidoro Martínez Arca<br>Xefe territorial da Coruña</p></footer>

