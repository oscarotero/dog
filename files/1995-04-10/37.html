---
date: '1995-04-10'
id: CF06
page: 2749
number: 70
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 27 de febreiro de 1995, da Delegación Provincial de Pontevedra,
  de notificación da providencia de incoación do expediente sancionador
  I-17/1995 (incendios-Pontevedra).
range: Resolución
url: 'https://www.xunta.gal/dog/Publicados/1995/19950410/AnuncioCF06_gl.html'
---
<p>De conformidade co disposto no artigo 59.4º da Lei de réxime xurídico das administracións públicas e do procedemento administrativo común do 26 de novembro de 1992 (BOE do 27 de novembro), notifícaselle á persoa que no anexo se menciona que, con esta data, resolvín dictar providencia de incoación de expediente sancionador (I-17/1995) por infracción á Lei 81/1968, do 5 de decembro, sobre incendios forestais, e o seu regulamento aprobado polo Decreto 3769/1971, do 23 de decembro.</p>
<p>Que, así mesmo, designo instructor do expediente a José Luis Díez Yáñez e secretario a Santiago Camarero Merino, podendo recusalos en calquera momento da tramitación do expediente, de darse algún dos supostos que determina o artigo 28 da mencionada lei.</p>
<p>O que se notifica, para os efectos previstos no artigo 29 da devandita Lei de réxime xurídico das administracións públicas e do procedemento administrativo común.</p>
<p>O interesado disporá dun prazo de 15 días, contados a partir do seguinte ó de publicación desta notificación, para que poida examina-lo expediente neste Servicio de Defensa contra Incendios Forestais, sito en Cabanas-Salcedo, e para aportar por escrito cantas alegacións, documentos, informacións ou proposta de probas considere convenientes en defensa dos seus dereitos.</p>
<p>Conforme o establecido no artigo 13 do Regulamento do procedemento para o exercicio da potestade sancionadora, do 4 de agosto de 1993, de non se efectuar alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>Para resolver este expediente, é competente por razón da contía da multa o delegado ou director xeral de acordo co artigo 141 do regulamento da Lei de incendios forestais.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados neste Servicio de Defensa</p>
<p>contra Incendios Forestais sito en Salcedo-Cabanas (Pontevedra).</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE do 9 de agosto).</p>
<p>Pontevedra, 27 de febreiro de 1995.</p>
<p>Manuel Abeledo López</p>
<p>Delegado provincial de Pontevedra</p>
<p>ANEXO</p>
<p>Expediente: I-17/1995.</p>
<p>Denunciado: Fidel Lorenzo Malvar.</p>
<p>Último enderezo coñecido: Taboadelo, 18, 36827 Ponte-Caldelas.</p>
<p>Feito denunciado: abandono dun vehículo.</p>
<p>Precepto infrinxido: artigo 137 E) do regulamento da Lei de incencios forestais.</p>
<p>Precepto sancionador: artigo 139 da Lei de incendios forestais.</p>

