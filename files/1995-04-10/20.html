---
date: '1995-04-10'
id: CEB6
page: 2739
number: 70
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de marzo de 1995 pola que se convocan cursos de linguaxe
  administrativa galega.
range: Resolución
url: 'https://www.xunta.gal/dog/Publicados/1995/19950410/AnuncioCEB6_gl.html'
---
<p>Dentro do programa de actividades da EGAP para 1995, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, anúncianse os cursos que figuran no anexo I, que se deberán desenvolver conforme as seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos deberá presentar, cuberta en tódolos epígrafes que lle correspondan, a instancia e o currículum segundo o modelo anexo. Só se poderá solicitar un curso.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática do curso e á imposibilidade de participar en ningún outro curso neste ano.</p>
<p>3. O prazo de presentación de instancias será o que se sinala para cada curso no anexo I.</p>
<p>4. A dita documentación dirixirase á EGAP, polígono das Fontiñas, s/n, 15703 Santiago de Compostela, e presentaranse no rexistro da EGAP ou no das delegacións provinciais da Consellería da Presidencia e Administración Pública.</p>
<p>5. As instancias do persoal que non resulte seleccionado para asistir a estes cursos teranse en conta como solicitudes nas futuras convocatorias desta mesma materia que se publiquen no presente ano, para a mesma localidade.</p>
<p>Segunda.-Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada curso. Nos cursos que se celebren fóra de Santiago de Compostela terá preferencia o persoal dos servicios provinciais respectivos.</p>
<p>2. A lista dos seleccionados publicarase no taboleiro de anuncios da EGAP.</p>
<p>Terceira.-Asistencia, probas e certificacións.</p>
<p>1. É obrigatoria a asistencia a tódalas sesións dos cursos. Toda inasistencia a clase deberá ser xustificada debidamente polo interesado, sen excede-lo 15% das horas lectivas programadas para o curso; unha inasistencia superior ó 15%, aínda que sexa xustificada, dará lugar á baixa no curso.</p>
<p>2. Ós asistentes que superen as probas que determine a EGAP outorgaráselles un certificado de aproveitamento.</p>
<p>3. Para coñecemento e constancia no seu expediente, o interesado deberá facilitarlles unha copia ós servicios de persoal do seu centro directivo.</p>
<p>Cuarta.-Modificacións.</p>
<p>A EGAP poderá modifica-lo desenvolvemento e mailos contidos dos cursos anunciados para adap-</p>
<p>talos ás necesidades da Administración e ás continxencias que poidan xurdir.</p>
<p>Santiago de Compostela, 28 de marzo de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración Pública</p>
<p>ANEXO I</p>
<p>Curso: linguaxe administrativa galega para os grupos A e B da Administración autonómica.</p>
<p>1. Obxectivos: o curso ten por obxectivo a aprendizaxe e perfeccionamento da lingua galega e, especialmente, da linguaxe administrativa.</p>
<p>2. Destinatarios: persoal da Administración dos grupos A e B da Xunta de Galicia, Parlamento de Galicia, Valedor do Pobo e Consello de Contas, que estean en posesión do certificado de perfeccionamento da lingua galega, circunstancia que terán que acreditar no momento de solicitaren o curso.</p>
<p>3. Desenvolvemento:</p>
<p>3.1. Duración: 40 horas.</p>
<p>3.2. Lugares e datas:</p>
<p>3.3. Horarios: lunes, martes e xoves das 17 ás 20 horas.</p>
<p>3.4. Prazas: 25.</p>
<p>4. Contido:</p>
<p>Módulo I. A linguaxe administrativa.</p>
<p>Módulo II. A linguaxe administrativa galega.</p>
<p>Módulo III. O estudio de documentos administrativos.</p>
<p>Curso: linguaxe administrativa galega para os grupos C e D da Administración autonómica.</p>
<p>1. Obxectivos: o curso ten por obxectivo a aprendizaxe e perfeccionamento da lingua galega e, especialmente, da linguaxe administrativa.</p>
<p>2. Destinatarios: este curso vai dirixido ó persoal funcionario dos grupos C e D da Xunta de Galicia, Parlamento de Galicia, Valedor do Pobo e Consello de Contas, que estean en posesión do certificado de perfeccionamento da lingua galega, circunstancia que terán que acreditar no momento de solicitaren o curso.</p>
<p>3. Desenvolvemento:</p>
<p>3.1. Duración: 40 horas.</p>
<p>3.2. Lugares e datas:</p>
<p>3.3. Horarios: luns, martes e xoves das 17 ás 20 horas.</p>
<p>3.4. Prazas: 25.</p>
<p>4. Contido:</p>
<p>Módulo I. A linguaxe administrativa.</p>
<p>Módulo II. A linguaxe administrativa galega.</p>
<p>Módulo III. O estudio de documentos administrativos.</p>
<p>CONSELLERÍA DE POLÍTICA TERRITORIAL, OBRAS PÚBLICAS E</p>
<p>VIVENDA</p>

