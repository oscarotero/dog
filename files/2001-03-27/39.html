---
date: '2001-03-27'
id: 534E
page: 3
number: 61
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 19 de febreiro de 2001, do Xurado Provincial de Montes Veciñais en
  Man Común de Lugo, polo que se inicia a tramitación do expediente 2/2001, de
  clasificación dun monte desta provincia.
range: Edicto
url: 'https://www.xunta.gal/dog/Publicados/2001/20010327/Anuncio534E_gl.html'
---
<p>Perante este Xurado Provincial de Montes Veciñais en Man Común tramítase o expediente de clasificación do monte coas características que a seguir se indican:</p>
<p>Expediente número: 2/2001.</p>
<p>Denominación: monte San Roque e Cornao.</p>
<p>Comunidade propietaria: veciños da parroquia de Ribasaltas.</p>
<p>Concello: Monforte de Lemos.</p>
<p>Superficie: 135 hectáreas.</p>
<p>Estremas:</p>
<p>Norte: monte da parroquia de Valverde. Leste: montes da parroquia da Parte. Sur: monte Cornao da parroquia de Reigada. Oeste: predios particulares da parroquia.</p>
<p>Descrición do perímetro: estes montes da parroquia de Ribasaltas dividen polo leste cos da parroquia de Valverde e da Parte segundo un cume da lomba de San Roque que divide augas con tales parroquias, baixando cara ó sur cos montes da Parte e atravesa-lo río Cabe e subir por unha valgada ata o Alto de Cornao, desde o que baixan cara ó suroeste por unha lomba dividindo con montes da parroquia de Reigada ata os predios particulares.</p>
<p>En virtude do acordado polo xurado na sesión que tivo lugar o día 14 de decembro de 2000 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de apli</p>
<p>cación, por este edicto faise pública a iniciación para a posible clasificación do expediente indicado co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas poidan comparecer e intervir no expediente iniciado e formular perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>Lugo, 19 de febreiro de 2001.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

