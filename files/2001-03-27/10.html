---
date: '2001-03-27'
id: 52D2
page: 3
number: 61
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 14 de marzo de 2001, da División de Recursos Humanos, pola que
  se aproba a resolución provisional do concurso de traslados para a cobertura
  de postos de traballo de persoal sanitario funcionario incluído baixo o ámbito
  de aplicación da Lei 17/1989, do 23 de outubro, pertencentes ás clases de
  inspectores médicos, inspectores famacéuticos e subinspectores sanitarios.
range: Resolución
url: 'https://www.xunta.gal/dog/Publicados/2001/20010327/Anuncio52D2_gl.html'
---
<p>De conformidade co previsto na base sexta da Resolución do 29 de xaneiro de 2001 (DOG nº 26, do 6 de febreiro), pola que se fai pública a convocatoria do concurso de traslados para a cobertura de postos de traballo de persoal sanitario funcionario incluído baixo o ámbito de aplicación da Lei 17/1989, do 23 de outubro, pertencentes ás clases de inspectores</p>
<p>médicos, inspectores farmacéuticos e subinspectores sanitarios, e rematada pola comisión de valoración a tarefa de baremación dos méritos alegados e acreditados polos concursantes, cómpre resolver provisionalmente o dito concurso de traslados.</p>
<p>En consecuencia, este centro directivo,</p>
<p>ACORDO:</p>
<p>Primeiro.-Declarar resolto provisionalmente o concurso de traslados para a cobertura de postos de traballo de persoal sanitario funcionario incluído baixo o ámbito de aplicación da Lei 17/1989, do 23 de outubro, pertencentes ás clases de inspectores médicos, inspectores farmacéuticos e subinspectores sanitarios, convocado por Resolución do 29 de xaneiro de 2001 (DOG nº 26, do 6 de febreiro), adxudicándolles ós participantes a puntuación provisional acadada e, se é o caso, o destino dun xeito provisional, sen que este supoña ningún dereito ou expectativa.</p>
<p>As correspondentes listaxes de adxudicación atópanse expostas nos taboleiros de anuncios dos servicios centrais e periféricos da Consellería de Sanidade e Servicios Sociais e do Servicio Galego de Saúde.</p>
<p>Segundo.-De conformidade co establecido na base sexta da Resolución do 29 de xaneiro de 2001, os interesados disporán dun prazo de dez días naturais, contados a partir do seguinte ó da publicación no Diario Oficial de Galicia desta resolución provisional, para formularen reclamacións contra ela.</p>
<p>A estimación ou, se é o caso, desestimación das reclamacións que se acheguen, entenderase implícita na resolución definitiva do concurso.</p>
<p>Santiago de Compostela, 14 de marzo de 2001.</p>
<p>Valeriano Martínez García</p>
<p>Director xeral da División de Recursos Humanos</p>

