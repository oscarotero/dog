---
date: '2021-04-19'
id: G0528-130421-0001
page: 19818
number: 72
agency: Axencia Galega da Calidade Alimentaria
section: IV. Oposicións e concursos.
title: >-
  ANUNCIO do 13 de abril de 2021 de convocatoria do proceso selectivo para a
  contratación temporal dun/dunha titulado/a superior (técnico/a I), baixo a
  modalidade contractual de proxectos de investigación científica e técnica para
  o desenvolvemento de actuacións de I+D+i, dirixida a un/unha especialista en
  avaliacións agronómicas, enolóxicas e sanitarias do viñedo dentro do proxecto
  Interreg-Sudoe (SOE3/P2/E0911): servizo de viticultura de precisión para pemes
  baseado na rede de sensores IoT (VinIoT).
range: Anuncio
url: >-
  https://www.xunta.gal/dog/Publicados/2021/20210419/AnuncioG0528-130421-0001_gl.html
---
<p>Anúnciase a convocatoria do proceso selectivo para a contratación por obra ou servizo de duración determinada dun/dunha titulado/a superior (técnico/a I), licenciado/a en Ciencias Biolóxicas, Enxeñaría Agrónoma, Enoloxía; graduado/a en Enxeñaría Técnica Agrícola ou equivalentes, e especialista en Avaliación Agronómica, Enolóxica e Sanitaria do Viñedo, baixo a modalidade contractual para a realización de proxectos específicos de investigación científica e técnica regulada na lexislación vixente que resulte de aplicación, particularmente, polo disposto nos artigos 12 e 15 do Estatuto dos traballadores, modificado polo Real decreto lei 10/2020; pola Lei 12/2001, con especial referencia aos termos da disposición adicional sétima; pola Lei 14/2011 e o Real decreto 2720/1998, do 18 de decembro, polo que se desenvolve o referido artigo 15 do Estatuto dos traballadores.</p>
    <p>O prazo de presentación das solicitudes é de dez (10) días hábiles, que se iniciará o día seguinte ao da publicación do anuncio destas bases no <em>Diario Oficial de Galicia</em> (DOG).</p>
    <p>As bases do proceso de selección e os sucesivos anuncios desta convocatoria, cando procedan, de conformidade coas bases, publicaranse no enderezo electrónico e no taboleiro de anuncios da Axencia Galega da Calidade Alimentaria:</p>
    <p>https://mediorural.xunta.gal/gl/conselleria/organismos-adscritos/axencia-galega-da-calidade-alimentaria/documentacion.</p>
    <p>Santiago de Compostela, 13 de abril de 2021</p>
    <footer><p>José Luis Cabarcos Corral<br>Director da Axencia Galega da Calidade Alimentaria</p></footer>

