---
date: '2021-04-19'
id: G0023-250321-0001
page: 19827
number: 72
agency: Xulgado do Social número 4 de Pontevedra
section: V. Administración de xustiza.
title: EDICTO (PO 313/2020).
range: Edicto
url: >-
  https://www.xunta.gal/dog/Publicados/2021/20210419/AnuncioG0023-250321-0001_gl.html
---
<p>Eu, Blanca Susana Janeiro Amela, letrada da Administración de xustiza do Xulgado do Social número 4 de Pontevedra, fago saber que por resolución ditada no día da data, no proceso seguido por instancia de Ricardo Javier Charlín García contra Nexia Infraestructuras, S.L.U., Fogasa, Realcom Maquinaria, S.L. e Álvaro Lois Puente, en reclamación por ordinario, rexistrado co número procedemento ordinario 313/2020 se acordou, en cumprimento do que dispón o artigo 59 da LXS, citar a Nexia Infraestructuras, S.L.U., Realcom Maquinaria, S.L., en ignorado paradoiro, co fin de que comparezan o día 7.10.2021, ás 11.10 e 11.15 horas, na planta 1ª, sala 15, Edificio rúa Hortas, para a celebración dos actos de conciliación e, se é o caso, xuízo, podendo comparecer persoalmente ou mediante persoa legalmente apoderada, e que deberá acudir con todos os medios de proba de que intente valerse, coa advertencia de que é única convocatoria e de que os devanditos actos non se suspenderán por falta inxustificada de asistencia.</p>
    <p>Advírtese ás destinatarias que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>No caso de que pretendan comparecer ao acto do xuízo asistidas de avogado ou representadas tecnicamente por graduado social colexiado, ou representadas por procurador, poñerán esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, con obxecto de que, trasladada tal intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que sirva de citación a Nexia Infraestructuras, S.L.U. e Realcom Maquinaria, S.L., expídese o presente edicto para a súa publicación no DOG e colocación no taboleiro de anuncios.</p>
    <p>Pontevedra, 24 de marzo de 2021</p>
    <footer><p>La letrada da Administración de xustiza</p></footer>

