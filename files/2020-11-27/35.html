---
date: '2020-11-27'
id: G2358-061120-0001
page: 46990
number: 240
agency: Xulgado do Social número 1  de Lugo
section: V. Administración de xustiza.
title: EDICTO de notificación de sentenza (PO 126/2018).
range: Edicto
url: >-
  https://www.xunta.gal/dog/Publicados/2020/20201127/AnuncioG2358-061120-0001_gl.html
---
<p>Eu, Rafael González Alió, letrado da Administración de xustiza do Xulgado do Social número 1 de Lugo, fago saber que no procedemento ordinario 126/2018 deste xulgado do social, seguido por instancia de María Elena Ángeles Valiño Ron contra Construcciones Eladio Díaz Campos, S.L. e Fogasa, sobre ordinario, se ditou sentenza cuxa parte dispositiva é do seguinte teor literal:</p>
    <p>«Decido que debo estimar e admito a demanda formulada por María Elena Ángeles Valiño Ron contra a empresa Construcciones Eladio Díaz Campos, S.L. e, en consecuencia, condeno a empresa demandada a aboar á demandante a cantidade de oito mil novecentos dezaoito euros con setenta e nove céntimos de euro (8.918,79 euros) polos conceptos reclamados na presente demanda, importe que se deberá incrementar co xuro do artigo 29.3 do Estatuto dos traballadores.</p>
    <p>Notifíquese esta sentenza ás partes e fágaselles saber que contra ela cabe recurso de suplicación.</p>
    <p>Notifíquese esta sentenza ao Fogasa para os efectos oportunos, de conformidade co establecido no artigo 33 do ET.</p>
    <p>O recurso de suplicación deberá anunciarse ante este xulgado, por escrito ou comparecencia, dentro dos cinco días seguintes ao da notificación da sentenza.</p>
    <p>Ao anunciar o recurso deberase presentar o documento que acredite o ingreso de 300 euros como depósito para recorrer no Banco Santander, na conta de depósitos e consignacións deste xulgado correspondente ao presente procedemento, número 2322-0000-65-0126-18, baixo apercibimento de non dar trámite ao recurso, salvo que o recorrente sexa traballador, habente causa seu, beneficiario do réxime público da Seguridade Social, o Estado, comunidade autónoma, entidade local e entidade de dereito público vinculada ou dependente destes, sindicato ou beneficiario do dereito á asistencia xurídica gratuíta.</p>
    <p>Ademais, cando a sentenza condene ao pagamento de cantidade, o recorrente que non goce do beneficio de xustiza gratuíta deberá acreditar, no momento de anunciar o recurso, ter consignado no Banco Santander, na conta de depósitos e consignacións deste xulgado correspondente ao presente procedemento 2322-0000-60-0126-18, a cantidade obxecto da condena. A consignación en metálico poderá substituírse polo aseguramento mediante aval solidario de duración indefinida e pagadoiro tras o primeiro requirimento emitido por entidade de crédito.</p>
    <p>En caso de que algún dos anteriores ingresos se verifique mediante transferencia bancaria, esta deberá dirixirse á conta ES 55 0049 3569 92 0005001274, facendo constar como beneficiario Xulgado Social número 1 de Lugo e, como “concepto”, o número de conta correspondente ao presente procedemento que proceda dos dous mencionados nos dous parágrafos que anteceden.</p>
    <p>Advírtese ademais as partes que deberán facer constar nos escritos de interposición do recurso e de impugnación, se é o caso, un domicilio na sede do Tribunal Superior de Xustiza de Galicia, para os efectos de notificacións, dando cumprimento ao disposto no artigo 198 da Lei reguladora da xurisdición social.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así, por esta miña sentenza, pronúncioo, mándoo e asínoo, Paula Ventosa Bermúdez, maxistrada xuíza de adscrición territorial do TSXG adscrita ao Xulgado do Social número 1 en función de reforzo».</p>
    <p>E para que sirva de notificación en legal forma a Construcciones Eladio Díaz Campos, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Lugo, 6 de novembro de 2020</p>
    <footer><p>O letrado da Administración de xustiza</p></footer>

