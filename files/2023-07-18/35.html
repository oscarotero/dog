---
date: '2023-07-18'
id: G0426-040723-0002
page: 44093
number: 136
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 30 de xuño de 2023, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo adoptado por este xurado relativo ao monte Serra
  e Picato, no concello de Pol (expediente 103/80-7/2015).
range: Anuncio
url: >-
  https://www.xunta.gal/dog/Publicados/2023/20230718/AnuncioG0426-040723-0002_gl.html
---
<p>Na sesión celebrada polo xurado provincial o día 14.6.2023, figura o seguinte acordo: </p>
    <p>MVMC Serra e Picato, pertencente aos veciños da parroquia de Pol (agás Eirón), no concello de Pol.</p>
    <p>O 27.6.2019 foi aprobado o acordo de reestruturación parcelaria da zona de Santo Estevo de Pol, declarado firme o 29.6.2022. En relación con isto, o Servizo de Infraestruturas Agrarias de Lugo comunicou a necesidade de integrar a superficie concentrada do MVMC con plenos efectos xurídicos.</p>
    <p>O 21.3.2023, o Distrito Forestal X elaborou unha memoria e cartografía (2022_265) en que se recollen as modificacións do monte veciñal por mor do proceso de reorganización da propiedade. A superficie resultante de Serra e Picato pasa a ser de 119,49 hectáreas. </p>
    <p>Con base no disposto no artigo 70.6 da Lei 7/2012, do 28 de xuño, de montes de Galicia (Lei 7/2012), e no establecido nos artigos 25 e 39 da Lei 4/2015, do 17 de xuño, de mellora da estrutura territorial agraria de Galicia, modifícase o perímetro do monte e dáse por feito o seu deslindamento de acordo co establecido no artigo 54 da Lei 7/2012, no que respecta ao perímetro do monte veciñal afectado por esta reestruturación parcelaria.</p>
    <p>En vista do anterior, o xurado, por unanimidade, acorda aprobar a modificación do monte e dar por feito o seu deslindamento no perímetro afectado pola reestruturación parcelaria antedita, de conformidade co anterior e o informe elaborado polo Distrito Forestal X. </p>
    <p>O plano que figura no anexo, ao final deste anuncio, corresponde ao monte veciñal tras a modificación aprobada.</p>
    <p>Contra este acordo, desde o día seguinte ao da súa publicación no Diario Oficial de Galicia, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa. </p>
    <p>Lugo, 30 de xuño de 2023</p>
    <footer><p>Mª Olga Iglesias Fontal<br>Presidenta do Xurado Provincial de Clasificación <br>de Montes Veciñais en Man Común de Lugo</p></footer>

