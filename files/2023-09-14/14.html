---
date: '2023-09-14'
id: G0003-060923-0002
page: 52702
number: 175
agency: Servizo Galego de Saúde
section: IV. Oposicións e concursos.
title: >-
  ANUNCIO do 6 de setembro de 2023, da Xerencia da Área Sanitaria de Lugo, A
  Mariña e Monforte de Lemos, polo que se dá publicidade da resolución da mesma
  data pola que se convoca a provisión, polo sistema de concurso de méritos e
  avaliación colexiada, de varios postos de supervisor/a de unidade do Complexo
  Hospitalario Universitario de Lugo.
range: Anuncio
url: >-
  https://www.xunta.gal/dog/Publicados/2023/20230914/AnuncioG0003-060923-0002_gl.html
---
<p>De conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión de postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, e no Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, así como na Orde do 22 de abril de 2020 (DOG núm. 82, do 29 de abril) de delegación de competencias en órganos centrais e periféricos da Consellería de Sanidade e do Servicio Galego de Saúde e na Axencia Galega para a Xestión do Coñecemento en Saúde, modificada pola Orde do 25 de maio de 2020 (DOG núm. 103, do 29 de maio), esta xerencia</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de concurso de méritos e avaliación colexiada, os postos de supervisor/a de unidade do Complexo Hospitalario Universitario de Lugo que se relacionan no anexo.</p>
    <p>Segundo. As retribucións dos postos ofertados serán as que correspondan de acordo coas ordes vixentes polas que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As bases íntegras da convocatoria estarán expostas nos taboleiros de anuncios do Complexo Hospitalario Universitario de Lugo e na intranet da Xerencia da Área Sanitaria de Lugo, A Mariña e Monforte de Lemos, así como na páxina web do Servizo Galego de Saúde (www.sergas.es).</p>
    <p>Cuarto. As solicitudes para participar nesta convocatoria, xunto coa documentación a que se refiren as súas bases, presentaranse, dirixidas ao xerente da Área Sanitaria de Lugo, A Mariña e Monforte de Lemos, preferentemente no Rexistro do Complexo Hospitalario Universitario de Lugo, na rúa Doutor Ulises Romero, nº 1, 27003 Lugo, ou a través de calquera dos procedementos previstos no artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días hábiles contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Lugo, 6 de setembro de 2023</p>
    <footer><p>Ramón Ares Rico<br>Xerente da Área Sanitaria de Lugo, <br>A Mariña e Monforte de Lemos</p></footer>
    <h2>ANEXO </h2>
    <table>
     <tbody>
      <tr>
       <td>Denominación do posto</td>
       <td>Centro</td>
       <td>Nº de vacantes</td>
      </tr>
      <tr>
       <td>Supervisor/a de unidade de Endoscopias</td>
       <td>Complexo Hospitalario Universitario de Lugo</td>
       <td>1</td>
      </tr>
      <tr>
       <td>Supervisor/a de unidade de Esterilización</td>
       <td>Complexo Hospitalario Universitario de Lugo</td>
       <td>1</td>
      </tr>
      <tr>
       <td>Supervisor/a de unidade de Gabinete de Cardio/Hemodinámica</td>
       <td>Complexo Hospitalario Universitario de Lugo</td>
       <td>1</td>
      </tr>
      <tr>
       <td>Supervisor/a de unidade de Hospitalización Pediátrica</td>
       <td>Complexo Hospitalario Universitario de Lugo</td>
       <td>1</td>
      </tr>
      <tr>
       <td>Supervisor/a de unidade de Médico-Cirúrxica</td>
       <td>Complexo Hospitalario Universitario de Lugo</td>
       <td>1</td>
      </tr>
      <tr>
       <td>Supervisor/a de unidade de Radiodiagnóstico, Medicina Nuclear e Radioterapia</td>
       <td>Complexo Hospitalario Universitario de Lugo</td>
       <td>1</td>
      </tr>
     </tbody>
    </table>

