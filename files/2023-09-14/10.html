---
date: '2023-09-14'
id: G0177-110923-0001
page: 52694
number: 175
agency: Axencia para a Modernización Tecnolóxica de Galicia
section: IV. Oposicións e concursos.
title: >-
  RESOLUCIÓN do 11 de setembro de 2023 pola que se fai público o acordo do
  Consello Reitor de nomeamento do posto de director/a da Área de Solucións
  Tecnolóxicas Sectoriais, convocado pola Resolución do 7 de agosto de 2023
  (Diario Oficial de Galicia número 152, do 10 de agosto).
range: Resolución
url: >-
  https://www.xunta.gal/dog/Publicados/2023/20230914/AnuncioG0177-110923-0001_gl.html
---
<p>Convocada a provisión dun posto de persoal directivo vacante na Axencia para a Modernización Tecnolóxica de Galicia, mediante a Resolución do 7 de agosto de 2023 (<em>Diario Oficial de Galicia</em> núm. 152, do 10 de agosto de 2023), de conformidade co establecido na base oitava da referida resolución e no artigo 79 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia,</p>
    <h2>DISPOÑO:</h2>
    <p>Primeiro. Dar publicidade ao acordo do Consello Reitor da Axencia para a Modernización Tecnolóxica de Galicia de nomeamento dun posto de persoal directivo vacante na Axencia para a Modernización Tecnolóxica de Galicia, convocado pola Resolución do 7 de agosto de 2023 (<em>Diario Oficial de Galicia</em> núm. 152, do 10 de agosto).</p>
    <p>Segundo. A persoa seleccionada para o desempeño do posto de traballo de referencia exprésase no anexo desta resolución.</p>
    <p>Terceiro. O vínculo formalizarase mediante contrato laboral de alta dirección, ao abeiro do previsto no Real decreto 1382/1985, do 1 de agosto, polo que se regula a relación laboral de carácter especial do persoal de alta dirección; no Decreto 119/2012, do 3 de maio, polo que se regulan as retribucións e percepcións económicas aplicables aos órganos de goberno ou dirección e ao persoal directivo das entidades do sector público autonómico, e na Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>O/a director/a estará suxeito/a ao réxime de incompatibilidades establecido na normativa estatal e da Comunidade Autónoma de Galicia respecto do persoal ao seu servizo.</p>
    <p>Cuarto. A presente resolución entrará en vigor o día da súa publicación no <em>Diario Oficial de Galicia</em>.</p>
    <p>Quinto. Contra o acordo do Consello Reitor os/as interesados/as poderán interpoñer recurso potestativo de reposición no prazo dun mes, contado a partir do día seguinte ao da súa publicación, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán interpoñer recurso contencioso-administrativo, ante o órgano competente da orde xurisdicional contencioso-administrativa, no prazo de dous meses contados a partir do día seguinte ao da súa publicación, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de setembro de 2023</p>
    <footer><p>Julián Cerviño Iglesia<br>Director da Axencia para a Modernización Tecnolóxica de Galicia</p></footer>
    <h2>ANEXO</h2>
    <p>Apelidos e nome: Sande Eslava, Marta.</p>
    <p>Denominación do posto: director/a da Área de Solucións Tecnolóxicas Sectoriais.</p>
    <p>Código: PX.A11.00.005.15770.001.</p>
    <p>Directivo: grupo III, nivel 2.</p>
    <p>Tipo de persoal: funcionario (subgrupo A1)/alta dirección.</p>
    <p>Forma de provisión: persoal directivo (artigo 79 da Lei 16/2010, do 17 de decembro/Decreto 119/2012, do 3 de maio).</p>
    <p>Dependencia: Axencia para a Modernización Tecnolóxica de Galicia.</p>
    <p>Localidade: Santiago de Compostela.</p>

