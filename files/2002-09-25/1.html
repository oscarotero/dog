---
date: '2002-09-25'
id: 1250A
page: 14
number: 185
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 273/2002, do 6 de setembro, polo que se modifican os estatutos da
  Sociedade Anónima de Xestión do Centro de Supercomputación de Galicia.
range: Decreto
url: 'https://www.xunta.gal/dog/Publicados/2002/20020925/Anuncio1250A_gl.html'
---
<p>A Sociedade Anónima de Xestión do Centro de Supercomputación de Galicia (Cesga) foi constituída o día 10 de maio de 1993, como institución que promove a innovación tecnolóxica e presta servicios ós investigadores universitarios e científicos galegos, en xeral.</p>
<p>Ante os retos actuais e futuros que presenta a denominada sociedade do coñecemento e sendo o Cesga unha entidade de interese para a procura desa innovación tecnolóxica é preciso modifica-los estatutos da Sociedade Anónima de Xestión do Centro de Supercomputación de Galicia, aprobados polo Decreto 90/1993, do 16 de abril.</p>
<p>Polo que, de conformidade co disposto nos artigos 47 e seguintes da Lei 3/1985, do 12 de abril, do patrimonio da Comunidade Autónoma de Galicia, e no artigo 111 do Decreto 50/1989, do 9 de marzo, polo que se aproba o regulamento que a desenvolve, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día seis de setembro de dous mil dous,</p>
<p>DISPOÑO:</p>
<p>Artigo único.-O artigo 2º dos estatutos da Sociedade Anónima de Xestión do Centro de Supercomputación de Galicia, aprobados polo Decreto 90/1993, do 16 de abril, queda redactado nos seguintes termos:</p>
<p>«Artigo 2º.-Obxecto.</p>
<p>O Centro de Supercomputación de Galicia (Cesga) terá como obxecto promover servicios comúns de apoio á investigación, desenvolvemento e innovación no ámbito das tecnoloxías da información e das comunicacións, en Galicia e na comunidade investigadora do CSIC.</p>
<p>Para iso o Cesga promoverá accións tendentes á innovación e mellora na prestación de servicios de cálculo intensivo e comunicacións avanzadas así como actividades encamiñadas a promover solucións innovadoras no eido da sociedade do coñecemento».</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, seis de setembro de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

