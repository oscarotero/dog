---
date: '2002-09-25'
id: '12536'
page: 14
number: 185
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 17 de setembro de 2002, da Dirección Xeral da Función Pública,
  pola que se fan públicas as listas reguladas no Decreto 89/1997, do 10 de
  abril, para a cobertura con carácter temporal de postos de traballo do corpo
  subalterno da Xunta de Galicia (grupo E), listas A2 e B, de conformidade coas
  resolucións do 24 de maio e 9 de xullo de 2002.
range: Resolución
url: 'https://www.xunta.gal/dog/Publicados/2002/20020925/Anuncio12536_gl.html'
---
<p>Publicadas as resolucións do 24 de maio e 9 de xullo de 2002 relativas á publicación das listas reguladas no Decreto 89/1997, do 10 de abril, correspondentes ó corpo subalterno da Xunta de Galicia (grupo E), listas A2 e B, e unha vez rematados os prazos previstos nas ditas resolucións, constatada a existencia dalgúns erros materiais nas listas publicadas por parte da comisión permanente de selección de persoal para a cobertura de postos de traballo reservados a funcionarios na correspondente sesión, unha vez elevada a oportuna proposta, esta dirección xeral</p>
<p>RESOLVE:</p>
<p>Primeiro.-Facer públicas, unha vez corrixidos os erros materiais constatados, as relacións de solicitantes para a cobertura, con carácter temporal mediante o nomeamento de persoal interino, de postos de traballo reservados a funcionarios do corpo subalterno da Xunta de Galicia (grupo E), listas A2 e B. As ditas listas están expostas da forma que a seguir se indica:</p>
<p>-Solicitantes incluídos nas listas.</p>
<p>-Solicitantes excluídos con expresión da causa de exclusión.</p>
<p>Segundo.-As citadas listas atoparanse expostas nos taboleiros de anuncios da Consellería da Presidencia, Relacións Institucionais e Administración Pública e nos das súas delegacións provinciais, no servicio de información do edificio administrativo da Xunta de Galicia en Vigo e nas oficinas comarcais da Xunta de Galicia.</p>
<p>Para efectos de información, o teléfono de contacto é o 902 12 00 12 das 9 ás 19 horas, de luns a venres, e das 9 ás 14 horas os sábados.</p>
<p>Terceiro.-As listas entrarán en vigor a partir do día seguinte ó da publicación desta resolución no Diario Oficial de Galicia, quedando desde ese momento sen efecto as listas elaboradas conforme a convocatoria do 28 de xaneiro de 1998, correspondente ó corpo subalterno da Xunta de Galicia (grupo E).</p>
<p>Cuarto.-Os solicitantes excluídos ós que lle corresponda, disporán do prazo dun mes contado a partir do día seguinte ó da publicación desta resolución no DOG, para solicita-la devolución das taxas por dereitos de inscrición, debendo consigna-lo nome</p>
<p>e apelidos, NIF, número da conta bancaria (vinte díxitos) e localidade desta, achegando, así mesmo, copia cotexada do modelo de autoliquidación da taxa de autoliquidación.</p>
<p>Quinto.-Contra esta resolución poderán os interesados interpoñer recurso de alzada perante o conselleiro da Presidencia, Relacións Institucionais e Administración Pública no prazo dun mes a partir do día seguinte ó da publicación desta resolución no Diario Oficial de Galicia.</p>
<p>Santiago de Compostela, 17 de setembro de 2002.</p>
<p>Belén Prado Sanjurjo</p>
<p>Directora xeral da Función Pública</p>

