---
date: '2002-09-25'
id: 1251E
page: 14
number: 185
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de setembro de 2002 pola que se autoriza a baixa no Rexistro de
  Escolas de Música e Danza da Comunidade Autónoma de Galicia das escolas
  específicas de música da Real Sociedad Económica de Amigos del País, de Boiro
  e Ordes (A Coruña).
range: Orde
url: 'https://www.xunta.gal/dog/Publicados/2002/20020925/Anuncio1251E_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse, en escolas específicas, estudios de música ou danza, que en ningún caso poderán conducir á obtención de títulos con validez académica ou profesional. Así mesmo, a Orde do 11 de marzo de 1993 (Diario Oficial de Galicia do 22 de abril) regula as condicións de creación e funcionamento destas escolas na Comunidade Autónoma de Galicia.</p>
<p>Por outro lado, o Decreto 213/1998, do 10 de xullo (DOG do 23 de xullo) establece no seu artigo 1 que lle corresponden á Consellería de Educación e Ordenación Universitaria as competencias e funcións en materia de planificación, regulación e administración do ensino en toda a súa extensión.</p>
<p>As escolas específicas de música da Real Sociedad Económica de Amigos del País, de Boiro e Ordes (A Coruña) foron inscritas no Rexistro de Escolas de Música e Danza da Comunidade Autónoma de Galicia pola Orde do 24 de febreiro de 1999 (DOG do 24 de marzo).</p>
<p>A Real Sociedad Económica de Amigos del País, titular destas escolas de música, solicita a baixa no citado rexistro por cesamento das súas actividades.</p>
<p>Cumpridos tódolos trámites regulamentarios e tendo en conta o anteriormente exposto, esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la baixa no Rexistro de Escolas de Música e Danza da Comunidade Autónoma de Galicia das escolas específicas de música da Real Sociedad Económica de Amigos del País, de Boiro e Ordes (A Coruña), segundo os datos que figuran no anexo a esta orde.</p>
<p>Segundo.-A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14 de xaneiro), de modificación da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Santiago de Compostela, 9 de setembro de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: Boiro.</p>
<p>Localidade: Boiro.</p>
<p>Enderezo: centro multiusos de Cimadevila.</p>
<p>Código do centro: 15032030.</p>
<p>Titular: Real Sociedad Económica de Amigos del País, de Santiago de Compostela.</p>
<p>Denominación xenérica: escola de música.</p>
<p>Denominación específica: da Real Sociedad Económica de Amigos del País.</p>
<p>Provincia: A Coruña.</p>
<p>Concello: Ordes.</p>
<p>Localidade: Ordes.</p>
<p>Enderezo: avda. Alfonso Senra, 86-1º.</p>
<p>Código do centro: 15032042.</p>
<p>Titular: Real Sociedad Económica de Amigos del País, de Santiago de Compostela.</p>
<p>Denominación xenérica: escola de música.</p>
<p>Denominación específica: da Real Sociedad Económica de Amigos del País.</p>

