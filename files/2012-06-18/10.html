---
date: '2012-06-18'
id: C3C1-070612-0002
page: 23876
number: 115
agency: 'Consellería de Presidencia, Administracións Públicas e Xustiza'
section: IV. Oposicións e concursos.
title: >-
  ORDE do 6 de xuño de 2012 pola que se resolve a convocatoria para a provisión,
  polo sistema de libre designación, dun posto de traballo vacante na Axencia de
  Protección da Legalidade Urbanística da Consellería de Medio Ambiente,
  Territorio e Infraestruturas, anunciada pola Orde do 16 de abril de 2012.
range: Orde
url: >-
  https://www.xunta.gal/dog/Publicados/2012/20120618/AnuncioC3C1-070612-0002_gl.html
---
<p>Convocada a provisión, polo sistema de libre designación, dun posto de traballo vacante na Axencia de Protección da Legalidade Urbanística da Consellería de Medio Ambiente, Territorio e Infraestruturas, anunciada pola Orde do 16 de abril de 2012 (<em>Diario Oficial de Galicia</em> nº 84, do 3 de maio), de conformidade co establecido no artigo 29.2º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4º do referido decreto lexislativo, esta Consellería de Presidencia, Administracións Públicas e Xustiza,</p>
    <footer><p>DISPÓN:</p></footer>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Axencia de Protección da Legalidade Urbanística da Consellería de Medio Ambiente, Territorio e Infraestruturas, anunciada pola Orde do 16 de abril de 2012 (<em>Diario Oficial de Galicia</em> nº 84, do 3 de maio).</p>
    <p>Segundo. Adxudicar destino, no posto de traballo que se indica e seleccionar a funcionaria que se relaciona no anexo desta orde.</p>
    <p>Terceiro. O cesamento no destino actual da funcionaria que obtivo praza producirase no prazo de tres días, contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días a partir do seguinte ao do cesamento, de tratarse da mesma localidade onde actualmente a funcionaria preste servizos, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e o disposto na base sétima da convocatoria.</p>
    <p>O cómputo de prazos de posesión iniciarase cando rematen os permisos ou licenzas que, se é o caso, fosen concedidas á interesada. Nos supostos de baixa temporal ou transitoria iniciarase a partir da correspondente alta.</p>
    <p>Cuarto. A xefatura do centro no que cause baixa a funcionaria, así como daquel no que obteña destino consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que esgota á vía administrativa, a interesada poderá interpoñer recurso potestativo de reposición perante o conselleiro de Presidencia, Administracións Públicas e Xustiza, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directamente recurso contencioso-administrativo, no prazo de dous meses contados desde a mesma data, perante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 6 de xuño de 2012</p>
    <footer><p>P.D. (Orde 22.9.2011; DOG nº 192, do 6 de outubro)<br>Valeriano Martínez García<br>Secretario xeral da Presidencia</p></footer>
    <footer><p>ANEXO</p></footer>
    <p>Apelidos e nome: Díaz Carbajo, María Cristina. </p>
    <p>NRP: 3613792002 A2071.</p>
    <p>Grupo: A1.</p>
    <p>Denominación do posto de traballo: asesor/a xurídico/a.</p>
    <p>Código: MA.K01.00.000.15770.145.</p>
    <p>Corpo/escala: xeral (escala letrados).</p>
    <p>Nivel: 30.</p>
    <p>Dependencia: Axencia de Protección da Legalidade Urbanística da Consellería de Medio Ambiente, Territorio e Infraestruturas.</p>
    <p>Localidade: Santiago de Compostela.</p>

