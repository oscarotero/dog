---
date: '2012-06-18'
id: CA02-040612-0006
page: 23934
number: 115
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 18 de maio de 2012, do Servizo Provincial da Coruña, pola que se
  sinala a data para o levantamento de actas previas á ocupación dos bens e
  dereitos afectados polo proxecto de construción de mellora da intersección na
  AC-424, p.q. 1+550, coa DP-6803, acceso de Balarés, no concello de Ponteceso
  (clave AC/12/003.06).
range: Resolución
url: >-
  https://www.xunta.gal/dog/Publicados/2012/20120618/AnuncioCA02-040612-0006_gl.html
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
    <p>Con data do 12 de abril de 2012 a Xunta de Galicia procedeu á declaración da utilidade pública e urxente ocupación dos bens e dereitos necesarios para os efectos de expropiación para a mencionada obra por Decreto 116/2012, publicado no Diario Oficial de Galicia de data de 24 de abril de 2012.</p>
    <p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, este servizo, en uso das facultades que lle confire o artigo 98 da mencionada lei, resolveu convocar os titulares de bens e dereitos afectados que figuran na relación exposta no taboleiro de anuncios do Concello de Ponteceso para que comparezan nos lugares, datas e horas que se detallan a continuación co fin de proceder ao levantamento das actas previas á ocupación, nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Ponteceso.</p>
    <p>Lugar: casa do concello de Ponteceso.</p>
    <p>Data: 10 de xullo de 2012, ás nove horas trinta minutos.</p>
    <p>A relación de titulares cos bens e dereitos afectados, así como o plano parcelario correspondente estarán expostos no Concello de Ponteceso e no Servizo Provincial da Coruña (r/ Vicente Ferrer nº 2, 8ª planta).</p>
    <p>Ao dito acto deberán acudir os titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, e poderán facerse acompañar pola súa custa, se o estiman oportuno, dos seus peritos e notarios.</p>
    <p>Así mesmo, e en cumprimento do establecido no artigo 56 do Regulamento da Lei de expropiación forzosa, ábrese información pública durante un prazo de quince días, contados a partir do seguinte ao da publicación da presente resolución e ata o momento do levantamento da acta previa correspondente, co fin de que os interesados poidan formular por escrito, ante este Servizo Provincial da Coruña (r/ Vicente Ferrer, nº 2, 8ª planta), as alegacións que consideren pertinentes co obxecto de emendar posibles erros padecidos ao relacionar os bens afectados pola urxente ocupación.</p>
    <p>Así mesmo, comunícase que deberán comparecer ao acto xuntando as escrituras de propiedade dos predios e o documento nacional de identidade.</p>
    <p>A Coruña, 18 de maio de 2012</p>
    <footer><p>Antonio López Blanco<br>Xefe do Servizo Provincial da Coruña</p></footer>

