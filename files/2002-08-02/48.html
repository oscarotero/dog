---
date: '2002-08-02'
id: F32A
page: 11
number: 148
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da modificación puntual número 20 do PXOU sobre
  normativa de entreplantas nas UE I-05, I-06 e I-07 de Rosalía de Castro
  (expediente 5663/411).
range: Anuncio
url: 'https://www.xunta.gal/dog/Publicados/2002/20020802/AnuncioF32A_gl.html'
---
<p>O Pleno do Concello de Vigo en sesión do 27 de maio de 2002, adoptou o acordo de aprobar inicialmente o expediente de modificación puntual nº 20 do PXOU-93 de Vigo (expediente 5663/411), relativo á normativa de entreplantas do plan xeral, segundo a documentación redactada polos servicios técnicos municipais da oficina de planeamento, xestión da Xerencia de Urbanismo en execución do acordo do Consello da Xerencia de 27-4-2000 e tendo en conta os informes emitidos polo conselleiro da CPTOPV da Xunta de Galicia en datas 26-7-2000 e 8-4-2002.</p>
<p>Sométese o presente expediente ó trámite de información pública polo prazo dun mes, mediante publicación no DOG, nun dos xornais de maior circulación da provincia e taboleiro de anuncios da Xerencia Municipal de Urbanismo, segundo o establecido no artigo 42.1º da Lei 1/1997, do 24 de marzo, do solo de Galicia. O prazo de exposición pública entenderase aberto desde a primeira publicación ata o remate do mes contado desde o derradeiro anuncio.</p>
<p>A documentación do presente expediente atópase ó dispor do público en xeral na oficina de información urbanística, na planta baixa da Xerencia.</p>
<p>O presente anuncio servirá de notificación, nos termos establecidos nos artigos 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, para todos e todas aqueles/as interesados/as directamente afectados/as que por resultaren descoñecidos/as ou ignora-lo seu domicilio non poidan ser notificados/as persoalmente.</p>
<p>Vigo, 19 de xuño de 2002.</p>
<p>Lois Pérez Castrillo</p>
<p>Alcalde presidente da Xerencia</p>
<p>Municipal de Urbanismo</p>

