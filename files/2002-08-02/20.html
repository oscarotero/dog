---
date: '2002-08-02'
id: F2BA
page: 11
number: 148
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de xuño de 2002, da Delegación Provincial da Coruña, pola que
  se autoriza e se aproba o proxecto de execución da instalación eléctrica que
  se cita. (Expediente IN407A 01/485).
range: Resolución
url: 'https://www.xunta.gal/dog/Publicados/2002/20020802/AnuncioF2BA_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, 15007 A Coruña.</p>
<p>Denominación: e/s futuro C.T. traseira Manuel Murguía.</p>
<p>Situación: A Coruña.</p>
<p>Descricións técnicas: enlaces para a reestructuración de servicio, na L.M.T. subterránea denominada SPV709, San Pedro-Sol, en conductor R.H.V. de 240 mm Al ou conductor 400 mm Al, existente en obra de 624 m de lonxitude total.</p>
<p>1. Interca-los CC.TT. de Marquesa de Cavalcant, Manuel Murguía-Agra e Manuel Murguía II.</p>
<p>2. Intercala-lo C.T. Barrié de la Maza.</p>
<p>3. Intercala-lo C.T. Ambulatorio.</p>
<p>4. Intercala-los CC.TT. Canela e Cervigón.</p>
<p>5. Conexionar coa L.M.T. a C.T. rúa Cega. Concello da Coruña.</p>
<p>Cumpridos os trámites ordenados na Lei 54/1997, do 27 de novembro, do sector eléctrico (BOE nº 285), e no título VII, capítulo II, do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, esta delegación provincial resolve:</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a seis meses, contados a partir da data desta resolución.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que se estime pertinente.</p>
<p>A Coruña, 21 de xuño de 2002.</p>
<p>Jesús Espada Martínez</p>
<p>Delegado provincial da Coruña</p>

