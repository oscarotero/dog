---
date: '2001-05-26'
id: 8C96
page: 7
number: 101
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 16 de maio de 2001 pola que se autoriza o inicio de actividades do
  centro de menores de atención específica Montefiz (Ourense).
range: Orde
url: 'https://www.xunta.gal/dog/Publicados/2001/20010526/Anuncio8C96_gl.html'
---
<p>En virtude do disposto no artigo 29 da Lei 4/1993, do 14 de abril, de servicios sociais e do artigo 6</p>
<p>do Decreto 243/1995, do 28 de xullo, polo que se regula o réxime de autorización e acreditación de centros de servicios sociais, os centros de servicios sociais propios da Comunidade Autónoma crearanse mediante decreto, precisándose orde da consellería competente para o inicio das súas actividades.</p>
<p>Mediante Decreto 86/2001, do 6 de abril, creouse o centro de menores de atención específica Montefiz (Ourense), procedendo concede-lo permiso de inicio das súas actividades.</p>
<p>Polo exposto e en uso das facultades que me son atribuídas polo Decreto 488/1997, do 26 de decembro, polo que se establece a estructura orgánica desta consellería e os decretos 117/1999, do 23 de abril, e 202/2000, do 21 de xullo, que modifican o Decreto 488/1997, e a disposición final do Decreto 86/2001, do 6 de abril,</p>
<p>DISPOÑO:</p>
<p>Artigo único.-Autorízase o inicio de actividades do centro de menores de atención específica Montefiz (Ourense), sito no barrio de Montealegre, s/n, Ourense, coas condicións que figuran no anexo.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 16 de maio de 2001.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>
<p>ANEXO</p>
<p>Provincia: Ourense.</p>
<p>Localidade: Ourense.</p>
<p>Enderezo: Barrio de Montealegre, s/n.</p>
<p>Tipoloxía: centro de menores, carácter residencial, de atención específica.</p>

