---
date: '2001-05-26'
id: 8C9A
page: 7
number: 101
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 15 de maio de 2001 pola que se convocan varios concursos para o
  fomento da recollida de pilas usadas en Galicia.
range: Orde
url: 'https://www.xunta.gal/dog/Publicados/2001/20010526/Anuncio8C9A_gl.html'
---
<p>A Consellería de Medio Ambiente é o órgano da Administración da Comunidade Autónoma de Galicia que ten atribuídas as competencias e funcións en materia de medio ambiente e conservación da natureza establecidas nos artigos 27.10º, 11º, 15º, 30º e 29.4º do Estatuto de autonomía de Galicia (Lei orgánica 1/1981). Ademáis, de conformidade co disposto no artigo 6, punto 2.2.2 do Decreto 482/1997, do 26 de decembro, ten competencias para o fomento das accións de reducción, reciclaxe e recuperación de residuos e dos programas de colaboración cos concellos e outras organizacións para</p>
<p>a aplicación das accións indicadas. Estas funcións estanse a desenvolver con base en diversos plans, entre os que destaca o Plan de xestión de residuos sólidos urbanos de Galicia.</p>
<p>A finalidade destes premios é dobre: por unha banda téntase conciencia-las futuras xeracións da importancia que ten unha axeitada xestión dos seus residuos, así como a necesidade de que non tiren as pilas usadas nas bolsas de lixo, senón afacelos a que as boten nos contedores específicos para tal efecto; pola outra, preténdese acadar un máximo de recollida de pilas.</p>
<p>Para tal efecto, en uso das atribucións que me confire o artigo 34 da Lei 1/1983, do 22 de febreiro, modificada pola Lei 11/1998, do 20 de outubro, en relación cos artigos 27.30º e 30 do Estatuto de autonomía para Galicia e o Decreto 482/1997, do 26 de decembro,</p>
<p>DISPOÑO:</p>
<p>Artigo 1º.-Convocatoria.</p>
<p>Convócanse os seguintes concursos para o fomento da recollida de pilas usadas entre os alumnos dos centros escolares de ensinanzas non universitarias, así como a reducción do uso de pilas.</p>
<p>a) Un concurso dirixido a tódolos centros docentes de ensinanzas non universitarias da Comunidade Autónoma, consistente na II edición da Liga de recollida de pilas, segundo se establece no artigo 2º.</p>
<p>b) Concurso de xoguetes e maquetas con movemento que non sexa electrónico, segundo se establece no artigo 3, orientados ó segundo ciclo de ESO, bacharelato, COU, segundo grao de FP e ciclos formativos de grao medio e superior.</p>
<p>Artigo 2º.-Bases da II edición da liga de pilas.</p>
<p>1. O obxecto desta Liga de recollida de pilas é fomenta-la axeitada xestión de pilas usadas entre os alumnos de tódolos colexios de Galicia, premiando aqueles que acrediten ter alcanzado a máis alta taxa de pilas recollidas por alumno.</p>
<p>2. A liga comezará o día seguinte da súa publicación no DOG e rematará o 31 de xaneiro de 2002. Para a súa participación neste concurso, os colexios enviarán debidamente cuberto o formulario do anexo II, co obxecto de acredita-lo número total de alumnos matriculados no centro; este formulario será remitido por fax ou correo á Dirección Xeral de Calidade e Avaliación Ambiental (Feáns 7C, 15706 Santiago de Compostela. Fax: 981 54 11 00) antes do 31 de decembro de 2001.</p>
<p>3. O concello será o encargado da recollida das pilas, logo de chamada do colexio, unha vez que o contedor específico para pilas usadas estea cheo. O colexio, por cada entrega de pilas usadas, cubrirá o formulario do anexo I. O concello acreditará directamente ou a través da empresa designada por este, o peso dado polo colexio, selando ou asinando a folla normalizada do devandito anexo I.</p>
<p>Co fin de facer un seguimento dos resultados da liga, os colexios enviarán por fax á Dirección Xeral Calidade e Avaliación Ambiental os formularios do anexo I que teñan cubertos. Estes envíos deberán</p>
<p>facerse na segunda quincena de xuño, outubro e decembro de 2001, e antes do 31 de xaneiro de 2002. Os formularios que non dispoñan da sinatura ou selo do concello ou da empresa designada polo concello para a recollida de pilas, non serán estimados.</p>
<p>O seguimento dos resultados da liga poderá facerse a través da paxina web da Consellería de Medio Ambiente, e na revista Plis-Plas.</p>
<p>4. Premios.</p>
<p>Para a concesión dos premios calcularase a taxa de quilos recollidos por alumno matriculado, segundo a seguinte fórmula:</p>
<p>Total quilos recollidos por colexio</p>
<p>Total alumnos matriculados por colexio</p>
<p>Serán adxudicados vinte premios para toda a Comunidade Autónoma ós colexios que acrediten unha maior taxa de recollida de pilas usadas, segundo a fórmula expresada.</p>
<p>Os vinte premios consistirán en:</p>
<p>Primeiro premio: un millón de pesetas en concepto de material escolar (6.010,12 euros).</p>
<p>Segundo premio: novecentas mil pesetas en concepto de material escolar (5.409,11 euros).</p>
<p>Terceiro premio: oitocentas cincuenta mil pesetas en concepto de material escolar (4.808,10 euros).</p>
<p>Cuarto premio: setecentas mil pesetas en concepto de material escolar (4.207,08 euros).</p>
<p>Quinto premio: seiscentas mil pesetas en concepto de material escolar (3.606,07 euros).</p>
<p>Sexto premio: cincocentas mil pesetas en concepto de material escolar (3.005,06 euros).</p>
<p>Sétimo premio: catrocentas mil pesetas en concepto de material escolar (2.404,05 euros).</p>
<p>Oitavo premio: trescentas mil pesetas en concepto de material escolar (1.803,04 euros).</p>
<p>Noveno premio: duascentas mil pesetas en concepto de material escolar (1.202,02 euros).</p>
<p>Do décimo premio ó vixésimo premio, a contía do premio será de 160.000 pesetas (961,62 euros) en concepto de material escolar.</p>
<p>En caso de empate nalgún dos premios, a súa contía repartirase entre os gañadores.</p>
<p>Os colexios que obteñan premio recibirán a notificación antes do 30 de marzo do ano 2002.</p>
<p>Artigo 3º.-Bases do concurso de xoguetes ou maquetas.</p>
<p>O obxecto deste concurso é fomenta-la reducción no uso de pilas.</p>
<p>Poderán participar neste concurso grupos de alumnos que estean matriculados nos devanditos niveis educativos. Os grupos estarán formados por un mínimo de dous alumnos e por un máximo de catro.</p>
<p>Os xoguetes ou maquetas con mobilidade non poden ter ningún sistema electrónico para a súa posta en funcionamento. Poderán presentarse en calquera formato sempre que non se usen materiais perigosos ou que supoñan un risco para os nenos.</p>
<p>Corresponderá a cada colexio elixi-lo mellor xoguete ou maqueta realizado polos seus alumnos, enviándoo posteriormente á Dirección Xeral de Calidade e Avaliación Ambiental antes do 1 de novembro.</p>
<p>Entre tódolos xoguetes ou maquetas recibidos, o xurado, de acordo co disposto nos artigos 5 e 6 desta orde, seleccionará tres xoguetes por cada unha das provincias, ós que se lles concederán os premios seguintes:</p>
<p>1º premio: 400.000 pesetas (2.404.05 euros).</p>
<p>2º premio: 100.000 pesetas (601,01 euros).</p>
<p>3º premio: 75.000 pesetas (450,76 euros).</p>
<p>Tódolos premios estarán suxeitos á retención aplicable en concepto do IRPF.</p>
<p>Artigo 4º.-Presentación de traballos.</p>
<p>Os traballos ós que se refire o artigo 3 deberán presentarse na Dirección Xeral de Calidade e Avaliación Ambiental (Rúa dos Feáns 7C, 15706 Santiago de Compostela) ou en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Serán entregadas ou remitidas xunto cun sobre pechado, que conteña a seguinte documentación:</p>
<p>-Ficha-resumo identificativa (anexo III) con tódolos datos requiridos.</p>
<p>-Sobre pechado que conteña os datos identificativos dos autores dos traballos, e que leve impreso no exterior o pseudónimo elixido.</p>
<p>Artigo 5º.-Concesión dos premios.</p>
<p>1. O xurado procederá a realiza-la selección dos traballos premiados no prazo máximo de dous meses a partir da data de finalización de presentación de traballos por parte dos colexios, elevando a súa proposta ó conselleiro de Medio Ambiente; en todo caso, a resolución da concesión dos premios do concurso de xoguetes ou maquetas efectuarase durante o ano 2001.</p>
<p>2. Os premios poderán ser declarados desertos.</p>
<p>3. O conselleiro de Medio Ambiente emitirá a orde definitiva pola que se concederán os premios. Esta seralles comunicada ós interesados e publicarase no DOG.</p>
<p>4. Os traballos que resulten premiados ó abeiro da presente convocatoria quedarán en propiedade exclusiva da Xunta de Galicia, así como os dereitos de propiedade intelectual de reproducción, distribución, comunicación pública e transformación do traballo en tódalas súas modalidades, polo seu tempo máximo de duración, de acordo coas previsións do Real decreto lexislativo 1/1996, do 12 de abril, polo que se aproba o texto refundido da Lei de propiedade intelectual.</p>
<p>Artigo 6º.-Xurado.</p>
<p>1. O xurado, único para os premios das catro provincias e de tódalas modalidades, estará constituído polos seguintes membros:</p>
<p>Presidente: o director xeral de Calidade e Avaliación Ambiental.</p>
<p>Vocais: o director xeral do CITA; o director xeral de Ordenación Educativa e Formación Profesional.</p>
<p>Secretario: a subdirectora xeral de Calidade Ambiental.</p>
<p>Artigo 7º.-Pagamento.</p>
<p>O pagamento dos premios previstos nesta orde farase con cargo á aplicación orzamentaria 15.03.342A 640.1 do seguinte xeito:</p>
<p>-O importe dos premios de xoguetes e maquetas (2.300.000 pesetas), con cargo ós orzamentos vixentes da Comunidade Autónoma para o ano 2001.</p>
<p>-O importe dos premios da Liga de pilas (7.210.000 pesetas), con cargo ós orzamentos da Comunidade Autónoma do ano 2002.</p>
<p>Santiago de Compostela, 15 de maio de 2001.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>ANEXO I</p>
<p>-Liga de pilas.</p>
<p>Centro:</p>
<p>Cidade:</p>
<p>Enderezo:</p>
<p>CP:</p>
<p>Teléfono:</p>
<p>Provincia:</p>
<p>Data:</p>
<p>Quilos:</p>
<p>Selo do concello:</p>
<p>ANEXO II</p>
<p>-Liga de pilas</p>
<p>Centro:</p>
<p>Cidade:</p>
<p>Provincia:</p>
<p>Enderezo:</p>
<p>CP:</p>
<p>Teléfono:</p>
<p>Nº de alumnos matriculados:</p>
<p>ANEXO III</p>
<p>Concurso:</p>
<p>Centro:</p>
<p>Enderezo:</p>
<p>CP:</p>
<p>Teléfono:</p>
<p>Provincia:</p>
<p>Pseudónimo:</p>

