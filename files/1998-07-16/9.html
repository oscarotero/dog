---
date: '1998-07-16'
id: 42D6
page: 8
number: 136
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de xullo de 1998, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo da provincia da Coruña, para a flota de
  arrastre ó fresco do caladorio do Gran Sol.
range: Resolución
url: 'https://www.xunta.gal/dog/Publicados/1998/19980716/Anuncio42D6_gl.html'
---
<p>Visto o expediente do convenio colectivo da provincia da Coruña para a flota de arrastre ó fresco do caladoiro de Gran Sol que tivo entrada nesta delegación provincial o día 1-6-1998, subscrito en representación da parte económica polas asociacións Arpesco e Pescagalicia, e, da parte social, por UGT, CC.OO. e CIG o comité de empresa o día 5-5-1998, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenio, colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 10 de xuño de 1998.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Convenio colectivo da provincia da Coruña, para a flota de arrastre ó fresco do Gran Sol</p>
<p>Capítulo I</p>
<p>Ámbito, vixencia, prelación de normas</p>
<p>e comisión mixta</p>
<p>Artigo 1º.-Ámbito funcional.</p>
<p>O presente convenio é de aplicación a tódalas empresas armadoras de buques de arrastre ó fresco que faenen no caladorio do Gran Sol.</p>
<p>Artigo 2º.-Ámbito territorial.</p>
<p>O convenio será de aplicación para todos aqueles buques que teñan a súa base en calquera porto da provincia da Coruña.</p>
<p>Artigo 3º.-Ámbito persoal.</p>
<p>Quedan afectados por este convenio tódolos traballadores embarcados e incursos nos artigos anteriores.</p>
<p>Artigo 4º.-Vixencia.</p>
<p>Para efectos económicos, o convenio entra en vigor o día 1 de xaneiro de 1998 e, para os demais fins, desde o momento do seu asinamento.</p>
<p>Artigo 5º.-Duración.</p>
<p>A duración do convenio é desde o 1 de xaneiro de 1998 ata o día 31 de decembro de 1999, agás que por falta de denuncia en tempo e forma, segundo se estipula, sexa considerado prorrogado.</p>
<p>Artigo 6º.-Prórroga e denuncia.</p>
<p>A denuncia para a rescisión ou revisión do convenio deberá realizarse cunha antelación de dous meses ó seu remate ou prórroga en curso. A denuncia referida deberá efectuarse mediante comunicación escrita á outra parte, contándose o seu prazo desde a data de recepción do dito comunicado.</p>
<p>Artigo 7º.-Prelación de normas.</p>
<p>As normas que contén este convenio regularán, con carácter preferente e prioritario, as relacións entre traballadores e empresarios afectados por el.</p>
<p>No que non estea expresamente previsto no convenio, aplicarase o texto que establecía a ordenanza laboral de pesca de arrastre ó fresco do 31 de xullo de 1976, que continuará en vigor mentres non haxa outro que o substitúa en Galicia ou no Estado, así como o Estatuto dos traballadores e demais lexislación vixente en materia pesqueira.</p>
<p>Artigo 8º.-Compensación e absorción.</p>
<p>As condicións que se implantan por virtude deste convenio compensarán e/ou absorberán calquera outra que exista no momento da súa entrada en vigor, sexa cal for a súa natureza ou a orixe da súa existencia, así como as que poidan ser establecidas por normas publicadas durante a súa vixencia, a non ser que estas formen un conxunto máis beneficioso para o traballador, consideradas en cómputo anual. Neste caso substituirán integramente as deste convenio.</p>
<p>Artigo 9º.-Garantía persoal e condición mínima.</p>
<p>Serán respectadas as condicións superiores pactadas con anterioridade a este convenio ou que se pacten durante a súa vixencia, con persoa ou grupos de persoas, polas empresas afectadas por el, sempre que no seu conxunto e en cómputo anual superen as establecidas polo convenio, debido á condición que teñen de normas mínimas, tanto no que se refire ó social como ó económico.</p>
<p>Artículo 10º.-Vinculación á totalidade.</p>
<p>As condicións pactadas no presente convenio forman un todo orgánico e indivisible, e para efectos da súa aplicación práctica, serán consideradas globalmente en cómputo anual.</p>
<p>No suposto de que a autoridade laboral, en uso das súas facultades, non aprobase algunha das cláusulas contidas no convenio, este quedará sen efecto aplicación e deberá ser reconsiderado na súa totalidade.</p>
<p>Artigo 11º.-Comisión mixta de interpretación.</p>
<p>Constitúese unha comisión mixta de interpretación do presente convenio, presidida pola persoa que se designe na primeira reunión que se celebre.</p>
<p>Quedará formada por cinco representantes dos traballadores e outros cinco dos empresarios, que serán designados polas centrais sindicais asinantes do convenio e as asociacións de armadores de buques de pesca da Coruña.</p>
<p>Nomearase secretario a un vocal da comisión.</p>
<p>Os acordos desta comisión requirirán a conformidade da metade máis un do número de compoñentes.</p>
<p>Ás reunións da comisión poderán asistir con voz pero sen voto os asesores de ámbalas representacións. A comisión reunirase por requirimento de calquera das partes e como mínimo unha vez cada tres meses.</p>
<p>Capítulo II</p>
<p>Cadros de persoal e retribucións</p>
<p>Artigo 12º.-Cadros de persoal.</p>
<p>Respectaranse os cadros de persoal actuais. Excepcionalmente, se faltase algún tripulante, compensaranse en metálico a falta do dito tripulante ós restantes membros da dotación. A duración desta</p>
<p>norma excepcional estará condicionada pola situación do mercado laboral no porto base da embarcación.</p>
<p>Artigo 13º.-Retribucións.</p>
<p>As condicións retributivas do persoal afectado polo presente convenio, serán as que se inclúen no anexo I e que forman un todo co texto do convenio.</p>
<p>Artigo 13º bis.-Retribucións para o ano 1999.</p>
<p>Para o ano 1999 as retribucións incrementaranse na mesma contía que o IPC sinalado oficialmente o 31 de decembro de 1998.</p>
<p>Artigo 14º.-Sistemas retributivos.</p>
<p>As empresas e traballadores de nova contratación poderá acorda-lo sistema retributivo que se vai aplicar.</p>
<p>O persoal xa contratado terá dereito a optar entre as condicións actuais e o novo sistema retributivo.</p>
<p>Artigo 15º.-Gratificacións extraordinarias.</p>
<p>A tódolos traballadores afectados por este convenio colectivo aboaránselles dúas gratificacións ó ano, antes do 15 de xullo e do 22 de decembro.</p>
<p>As gratificacións pagaranse a razón de 30 días de salario, de acordo coa modalidade retributiva, podendo o seu pagamento ser fraccionado mensualmente.</p>
<p>Artigo 16º.-Manutención.</p>
<p>O rancho de a bordo será por conta da empresa armadora, na contía máxima de 575 pesetas por tripulante e día de mar, ademais do peixe que se consuma a bordo, segundo costume habitual.</p>
<p>Artigo 16º bis.-Comisión de comidas.</p>
<p>Entre os tripulantes de cada buque crearase unha comisión de tres membros, a súa función será a de controla-las facturas, cantidade e calidade dos víveres.</p>
<p>No suposto de que non se crease a dita comisión, rexerán os usos e costumes.</p>
<p>Artigo 17º.-Roupa de traballo e cama.</p>
<p>Ó persoal embarcado aboaránselle por estes conceptos de equipo de traballo e cama a cantidade de 158 pesetas por día de mar.</p>
<p>Os guantes de traballo serán subministrados pola empresa.</p>
<p>As roupas de traballo reunirán as condicións fixadas no Art. 29.</p>
<p>Artigo 18º.-Botas e chonas.</p>
<p>Manteranse segundo o costume actual.</p>
<p>Artigo 19º.-Antigüidade.</p>
<p>Os traballadores desfrutarán como complemento persoal por antigüidade dun aumento periódico polo tempo de servicios continuos prestados á mesma empresa, consistente en 10 trienios do 5%.</p>
<p>Artigo 20º.-Póliza de seguros.</p>
<p>As empresas virán obrigadas a concertar con primas íntegras ó seu cargo, no prazo de 3 meses, unha vez homologado o presente convenio, unha póliza de seguros para a cobertura e os riscos de falecemento dos traballadores por accidente de traballo, incluído os accidentes in itinere, que lle garante ó traballador accidentado ou os seus habentes causa no caso de falecemento producido por causa fortuíta, espontánea, exterior e independente da vontade do traballador, á percepción da seguinte indemnización:</p>
<p>2.500.000 pesetas, en caso de falecemento do traballador por accidente.</p>
<p>3.000.000 de pesetas, en caso de incapacidade permanente total por accidente.</p>
<p>A referida póliza iniciará a súa efectividade unha vez que se cumpra o prazo de 3 meses a que se fai referencia no punto primeiro deste artigo.</p>
<p>Esta compensación é compatible coa pensión e indemnización que poida causa-lo traballador na Seguridade Social.</p>
<p>Non obstante o exposto anteriormente, a indemnización que sexa percibida con cargo ó contrato de seguro de accidentes que voluntariamente se contén neste convenio, considerarase como entregada a conta da indemnización que, se é o caso, puidesen declarar con cargo ás empresas os tribunais de xustiza, compensándose ata onde aquelas alcancen.</p>
<p>No suposto de que as primas que se van pagar polas pólizas de seguros de riscos anteriormente descritos sufrisen unha elevación no convenio que substitúa o que agora se pacta, o importe da dita elevación deducirase do incremento que se acorde no dito convenio.</p>
<p>Artigo 21º.-Perda de equipaxes.</p>
<p>En caso de perda de equipaxes da dotación do buque por naufraxio, incendio ou calquera outra causa non imputable ó prexudicado, a empresa aboaralle unha indemnización a cada tripulante consistente no 100% do seu salario mensual garantido neste convenio.</p>
<p>Capítulo III</p>
<p>Xornada de traballo, descansos e vacacións</p>
<p>Artigo 22º.-Xornada de traballo.</p>
<p>Todo traballador terá dereito a un descanso diario de 8 horas debendo ser 6 delas consecutivas, estimándose como tempo de descanso aquel en que o traballador estea libre de todo servicio.</p>
<p>Artigo 23º.-Noites.</p>
<p>Recoñécese para os contramestres, cociñeiros e mariñeiros, unha compensación económica de 1.062 pesetas por cada noite traballada no mar, así como para aqueles traballadores a quen regulamentaria</p>
<p>mente lles correspondese pola súa quenda de traballo.</p>
<p>Artigo 24º.-Descansos.</p>
<p>Á volta de cada marea descansaranse tantos días como domingos e medios sábados se pasen no mar.</p>
<p>O persoal de máquinas que asista á descarga deberá quedar libre ás 12 horas do día, agás que por causa de forza maior fose necesaria a súa presencia a bordo.</p>
<p>Artigo 25º.-Vacacións.</p>
<p>Dentro de cada ano todo o persoal abranguido no presente convenio adquirirá o dereito ó desfrute de vacacións retribuídas durante 30 días naturais.</p>
<p>Os días festivos segundo o calendario laboral, que se pasen no mar, descansaranse nos períodos en que o buque teña que permanecer inactivo por reparación ou calquera outra causa allea á vontade do armador, ou acumulándoos ás vacacións.</p>
<p>Tódolos barcos deberán elabora-lo calendario de vacacións antes do 15 de marzo. Terá que estar exposto no taboleiro de anuncios do buque, xunto co calendario laboral, e os boletíns de cotización á Seguridade Social.</p>
<p>Artigo 26º.-Permisos.</p>
<p>Concederanse permisos con base nas causas que se expoñen e polo tempo que se determina:</p>
<p>Para contraer matrimonio terá unha duración de 15 días.</p>
<p>A duración dos permisos baseados nas razóns de índole familiar consideraranse con suxeición ás seguintes normas:</p>
<p>- Tres días en caso de falecemento do cónxuxe, fillos ou pais, que se poderán ampliar ata 10 días por razóns de distancia.</p>
<p>- Dous días por intervención cirúrxica ou enfermidade grave do cónxuxe ou fillos.</p>
<p>- Tres días, ampliables a cinco por motivos de distancia, en caso de parto da muller, morte de irmáns, avós ou pais políticos.</p>
<p>- Un día, ampliable a cinco, en caso de falecementos de familiares políticos ou consanguíneos, de existiren motivos de distancia.</p>
<p>- Un día por traslado de domicilio habitual.</p>
<p>Os permisos por asuntos propios non poderán exceder de catro meses ó ano.</p>
<p>Os días entenderanse naturais.</p>
<p>Artigo 27º.-Xubilación anticipada.</p>
<p>Os traballadores afectados por este convenio, sempre de común acordo coas empresas, poderán acollerse á xubilación anticipada ós 64 anos de idade, segundo o establecido no Real decreto 1194/1985, do 17 de xullo.</p>
<p>Capítulo IV</p>
<p>Artigo 28º.-Seguridade e hixiene.</p>
<p>Tódalas instalacións do buque deberán permanecer en adecuadas condicións de seguridade e hixiene. Sempre que sexa necesario procederase á limpeza e desinfección das instalacións, especialmente as dedicadas ó persoal: camarotes, aseos, cociñas, comedores, etc.</p>
<p>Artigo 29º.-Todos aqueles elementos de protección do persoal que utilice a tripulación, deberán estar homologados segundo a normativa vixente.</p>
<p>Os traballadores deberán levar roupas de cor clara, especialmente as roupas de augas ou dispositivos que permitan velos en caso de caeren ó mar.</p>
<p>Ó persoal de máquinas entregaránselle-los elementos de protección auditiva que esixa a lexislación sobre a materia.</p>
<p>Con carácter xeral, aplicarase a Lei 31/1995, do 8 de novembro, de prevención de riscos laborais e demais disposicións aplicables sobre esta materia.</p>
<p>Capítulo V</p>
<p>Artigo 30º</p>
<p>O comité de empresa, sen prexuízo dos dereitos e facultades conferidas legalmente, terá as seguintes competencias:</p>
<p>1. Coñece-los modelos de contratos de traballo escritos que se utilicen nas empresas, así como os documentos relativos ó remate da relación laboral.</p>
<p>2. Ser informado de tódalas sancións impostas por faltas moi graves.</p>
<p>3. Colaborar coa dirección da empresa para segui-lo establecemento de cantas medidas procuren o mantemento e o incremento da productividade, de acordo co pactado nos convenios colectivos.</p>
<p>4. Informa-los seus representados en tódolos temas e cuestións sinaladas nos puntos precedentes, en canto directa ou indirectamente teñan ou poidan ter repercusión nas relacións laborais.</p>
<p>Artigo 31º</p>
<p>Os membros do comité de empresa, e este no seu conxunto, observarán sixilo profesional en todo o referente ós puntos do artigo anterior, aínda despois de deixar de pertencer ó comité de empresa, en especial, de todas aquelas materias que a empresa cualifique de carácter reservado.</p>
<p>Artigo 32º</p>
<p>Os membros do comité de empresa e os delegados de persoal, como representantes legais dos traballadores, terán as seguintes garantías:</p>
<p>a) Apertura de expediente contradictorio no suposto de sancións por faltas graves e moi graves no que serán oídos, á parte do interesado, o comité de empresa ou restantes delegados de persoal.</p>
<p>b) Prioridade de permanencia na empresa ou centro de traballo respecto dos demais traballadores, nos supostos de suspensión ou extinción por causas tecnolóxicas ou económicas.</p>
<p>c) Expresar, colexiadamente, se se trata do comité de empresa e con liberdade, as súas opinións nas materias concernentes á esfera da súa representación, podendo publicar ou distribuír, sen perturba-lo normal desenvolvemento do traballo, as publicacións de interese laboral ou social, comunicándollo á empresa.</p>
<p>2. Ser informado de tódalas sancións impostas por faltas moi graves.</p>
<p>3. Colaborar coa direción da empresa para segui-lo establecemento de cantas medidas procuren o mantemento e o incremento da productividade, de acordo co pactado nos convenios colectivos.</p>
<p>4. Informa-los seus representados en tódolos temas e cuestións sinaladas nos puntos precedentes, en canto directa ou indirectamente teñan ou poidan ter repercusión nas relacións laborais.</p>
<p>Artigo 31º</p>
<p>Os membros do comité de empresa, e este no seu conxunto, observarán sixilo profesional en todo o referente ós puntos do artigo anterior, aínda despois de deixar de pertencer ó comité de empresa, en especial, de todas aquelas materias que a empresa cualifique de carácter reservado.</p>
<p>Artigo 32º</p>
<p>Os membros do comité de empresa e os delegados de persoal, como representantes legais dos traballadores, terán as seguintes garantías:</p>
<p>a) Apertura de expediente contradictorio no suposto de sancións por faltas graves e moi graves no que serán oídos, á parte do interesado, o comité de empresa ou restantes delegados de persoal.</p>
<p>b) Prioridade de permanencia na empresa ou centro de traballo respecto dos demais traballadores, nos supostos de suspensión ou extinción por causas tecnolóxicas ou económicas.</p>
<p>c) Expresar, colexiadamente, se se trata do comité de empresa e con liberdade, as súas opinións nas materias concernentes á esfera da súa representación, podendo publicar ou distribuír, sen perturba-lo normal desenvolvemento do traballo, as publicacións de interese laboral ou social, comunicándollo á empresa.</p>
<p>ANEXO I</p>
<table><tbody><tr><td></td></tr>
<tr><td>Categorías</td><td>Salario
base</td><td>Cómputo anual
garantido</td></tr>
<tr><td></td></tr>
</tbody></table>
<table><tbody><tr><td>Persoal de ponte con mando</td></tr>
<tr><td>Patrón pesca altura C/M</td><td>43.605</td><td>2.061.413</td></tr>
<tr><td>Patrón pesca 1ª litoral C/M</td><td>44.779</td><td>1.947.922</td></tr>
<tr><td>Patrón pesca 2ª litoral C/M</td><td>43.605</td><td>1.851.223</td></tr>
</tbody></table>
<table><tbody><tr><td></td></tr>
<tr><td>Categorías</td><td>Salario
base</td><td>Cómputo anual
garantido</td></tr>
<tr><td></td></tr>
</tbody></table>
<table><tbody><tr><td>Persoal de ponte sen mando</td></tr>
<tr><td>Patrón pesca altura S/M</td><td>48.301</td><td>1.947.922</td></tr>
<tr><td>Patrón pesca 1ª litoral S/M</td><td>47.183</td><td>1.851.223</td></tr>
<tr><td>Patrón pesca 2ª litoral S/M</td><td>46.065</td><td>1.717.210</td></tr>
<tr><td>Persoal de máquinas con mando</td></tr>
<tr><td>Mecánico naval maior C/M</td><td>48.301</td><td>1.947.922</td></tr>
<tr><td>Mecánico naval 1ª clase C/M</td><td>47.183</td><td>1.851.223</td></tr>
<tr><td>Persoal de máquinas sen mando</td></tr>
<tr><td>Mecánico naval maior S/M</td><td>47.183</td><td>1.851.223</td></tr>
<tr><td>Mecánico naval 1ª clase S/M</td><td>47.183</td><td>1.745.324</td></tr>
<tr><td>Mecánico naval 2ª clase</td><td>47.183</td><td>1.745.324</td></tr>
<tr><td>Resto tripulación</td></tr>
<tr><td>Contramestre</td><td>47.183</td><td>1.745.324</td></tr>
<tr><td>Cociñeiro</td><td>62.333</td><td>1.745.324</td></tr>
<tr><td>Engraxador</td><td>58.140</td><td>1.627.920</td></tr>
<tr><td>Mariñeiro</td><td>57.302</td><td>1.604.456</td></tr></tbody></table>
<p>Os patróns de pesca C/M son aqueles que exercen como prácticos de pesca.</p>
<p>O tripulante que axude o contramestre na estiba do peixe na adega (axudante de neveira) percibirá 5.283 pesetas por marea.</p>
<p>6700</p>

