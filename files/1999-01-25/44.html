---
date: '1999-01-25'
id: 2DEA
page: 872
number: 15
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/1999/19990125/Anuncio2DEA_gl.html'
---
<p>A Comisión de Goberno do Concello de Santiago de Compostela, en sesión que tivo lugar o día 9 de novembro de 1998, aprobou inicialmente o estudio de detalle da unidade de execución número 17B (Hortas-Pombal) do Plan especial de protección e rehabilitación da cidade histórica (PE-1), promovido por Alfredo Soto Casal.</p>
<p>Co citado estudio de detalle aprobouse inicialmente a delimitación da correspondente unidade de actuación, que se propón desenvolver a través do sistema de compensación de propietario único.</p>
<p>O ámbito da actuación inclúe as parcelas 01 e 91 do quinteiro 5.101 do Plan especial, co viario circundante, e atópase delimitado polos seguintes lindes:</p>
<p>Norte: rúa das Hortas, no seu encontro coa de Galeras (Campo das Hortas).</p>
<p>Sur: edificio número 9 da rúa do Pombal.</p>
<p>Leste: rúa das Hortas, e edificio número 59 da mesma rúa.</p>
<p>Oeste: Campo das Hortas e rúa do Pombal.</p>
<p>En cumprimento do que dispoñen os artigos 44.3º e 121 da Lei 1/1997 do solo de Galicia, os expedientes sométense a información pública durante o prazo dun mes, contado a partir da publicación deste anuncio no Diario Oficial de Galicia e nun xornal de circulación na provincia. Durante este prazo, os interesados poderán consulta-lo expediente nas oficinas de Planeamento e Xestión do Pazo de Raxoi, e formular por escrito as alegacións que coiden oportunas.</p>
<p>Santiago de Compostela, 15 de xaneiro de 1999.</p>
<p>O alcalde</p>
<p>Rubricado</p>

