---
date: '2017-09-13'
id: G0424-230817-0013
page: 42305
number: 174
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 22 de agosto de 2017, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Paradela (expediente IN407A 2017/44-2,
  8516 AT).
range: Resolución
url: >-
  https://www.xunta.gal/dog/Publicados/2017/20170913/AnuncioG0424-230817-0013_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira 2, Velle, Ourense.</p>
    <p>Denominación: ampliación de potencia CT Campo da Feira, 27CP48.</p>
    <p>Situación: concello de Paradela.</p>
    <p>Características técnicas:</p>
    <p>– Centro de transformación compacto 2L1P 400/kVA/20 kV con envolvente MAN.EXT. para unha potencia de 400 kVA e unha relación de transformación 20.000/400 V.</p>
    <p>– O CT proxectado está conectado á rede de AT de Unión Fenosa, mediante SAR805 coa rede AT existente que une os centros SAR805, quedando enlazado mediante cable soterrado de tipo de illamento seco RHZ1-20L 12/20 kV 1×240.</p>
    <p>– O transformador que se vai instalar será TRAFO 400/24/20 B2 con illante aceite mineral.</p>
    <p>– O CT Campo da Feira (27CP48) aliméntase electricamente a través da LMT aérea existente procedente da saída SAR805 (Portomarín 5) da subestación Sarria.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310, do 27 de decembro) do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro) polos que se crea e establece a estrutura orgánica da consellería, e tendo en conta o Decreto 9/2017, do 12 de xaneiro (DOG núm. 22, do 1 de febreiro) sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 22 de agosto de 2017</p>
    <footer><p>Pilar Fernández López<br>Xefa territorial de Lugo</p></footer>

