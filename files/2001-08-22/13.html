---
date: '2001-08-22'
id: D932
page: 11
number: 162
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 6 de agosto de 2001 pola que se anuncia a licitación, mediante
  procedemento aberto por concurso, da contratación do servicio de catalogación
  en formato Marc e etiquetaxe con código de barras de rexistros bibliográficos
  do Centro Superior Bibliográfico de Galicia.
range: Resolución
url: 'https://www.xunta.gal/dog/Publicados/2001/20010822/AnuncioD932_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso, do seguinte contrato de servicios:</p>
<p>Catalogación en formato Marc e etiquetaxe con código de barras de rexistros bibliográficos do Centro Superior Bibliográfico de Galicia.</p>
<p>Orzamento de licitación: quince millóns de pesetas (15.000.000 de pesetas), IVE incluído.</p>
<p>Prazo de execución: dous (2) meses.</p>
<p>Garantía provisional: dispensada.</p>
<p>Clasificación do contratista: non se esixe.</p>
<p>Exposición da documentación: os pregos de cláusulas administrativas particulares e o prego de prescricións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo e nas delegacións provinciais durante o prazo de presentación de proposicións, das 10 ás 14 horas, e no teléfono 981 59 99 24. Así mesmo, tamén se poderán obte-los pregos relativos a esta contratación no seguinte enderezo da Internet: <a href="http://www.xunta.es/contratacion/resultado.asp?N=687.">http://www.xunta.es/contratacion/resultado.asp?N=687.</a></p>
<p>Prazo de presentación de proposicións: será ata as 14 horas do décimo quinto día natural, contado a partir do día seguinte ó da publicación desta resolución no DOG.</p>
<p>Lugar de presentación de proposicións: no rexistro xeral da consellería, en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Apertura de proposicións: será realizada pola mesa de contratación ás 11 horas do sétimo día natural seguinte ó do remate do prazo de admisión de proposicións, na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio deste concurso será por conta do adxudicatario.</p>
<p>Santiago de Compostela, 6 de agosto de 2001.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

