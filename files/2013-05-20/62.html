---
date: '2013-05-20'
id: L449-250413-0001
page: 17333
number: 94
agency: Concello de Portomarín
section: VI. Anuncios. b) Administración local.
title: >-
  ANUNCIO do acordo de aprobación das propostas de escudo e bandeira do
  concello.
range: Anuncio
url: >-
  https://www.xunta.gal/dog/Publicados/2013/20130520/AnuncioL449-250413-0001_gl.html
---
<p>De conformidade co disposto no artigo 16 do Decreto 19/2012, do 11 de febreiro, polo que aproba o Regulamento de símbolos das entidades locais de Galicia (DOG nº 38, do 25 de febreiro de 2012) faise público que o Concello Pleno, en sesión celebrada o día 21 de marzo de 2013, adoptou por maioría de seis votos a favor e tres abstencións, que supoñen o quórum da maioría absoluta do número legal de membros que a compoñen, que é o de nove, o seguinte acordo:</p>
    <p>1. Prestar aprobación ás propostas de escudo e bandeira da entidade local de Portomarín segundo os modelos achegados pola Comisión de Heráldica de Galicia, de acordo coas seguintes descricións:</p>
    <p>A/ ESCUDO.</p>
    <p>«BRASONAMENTO:</p>
    <p>De goles (vermello) e sobre ondas de prata (branco) e azur (azul), unha ponte de ouro (amarelo) surmontado da cruz sanxoanista de prata. Ao timbre, coroa real pechada».</p>
    <p>B/ BANDEIRA </p>
    <p>DESCRICIÓN: </p>
    <p>«De vermello á hasta, coa cruz branca de San Xoán, e terciada de amarelo con tres xiróns vermellos horizontais ao batente».</p>
    <p>2. Someter o acordo plenario a información pública polo prazo dun mes, mediante anuncio no DOG e no taboleiro de anuncios.</p>
    <p>3. Resolución polo Pleno, se é o caso, das alegacións que poidan formularse.</p>
    <p>4. Remisión do expediente completo á Comisión de Heráldica, para o seu informe preceptivo e vinculante.</p>
    <p>5. De obter o informe favorable, elevarase ao Consello da Xunta para aprobación».</p>
    <p>O que se fai público para exame e reclamacións.</p>
    <p>Portomarín, 18 de abril de 2013</p>
    <footer><p>Juan Carlos Serrano López<br>Alcalde</p></footer>

