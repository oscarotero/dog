---
date: '2013-05-20'
id: G2347-260413-0004
page: 17224
number: 94
agency: Xulgado do Social número 4 da Coruña
section: V. Administración de xustiza.
title: EDICTO (771/2012).
range: Edicto
url: >-
  https://www.xunta.gal/dog/Publicados/2013/20130520/AnuncioG2347-260413-0004_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe certifico que neste xulgado se seguen autos número 771/2012 por instancia de Feliciano Varela Estévez contra a empresa Zimmer Heim Ibérica, S.L. sobre despedimento, nos cales se ditou sentenza o 18 de abril de 2013 que, copiada nos particulares necesarios, di así:</p>
    <p>Resolución.</p>
    <p>Estímase a demanda formulada por Feliciano Varela Estévez fronte a Zimmer Heim Ibérica, S.L. e, en consecuencia:</p>
    <p>– Declárase improcedente o despedimento efectuado pola demandada Zimmer Heim Ibérica, S.L. ao actor.</p>
    <p>– Condénase a Zimmer Heim Ibérica, S.L. a que, no prazo de cinco días desde a notificación da sentenza, opte entre a readmisión do demandante ou o aboamento dunha indemnización de 26.745,78 euros, determinando o aboamento da devandita indemnización a extinción do contrato de traballo; no caso de optar pola readmisión, deberá aboar os salarios de tramitación que desde a data do despedimento ata a presente ascenden a 31.159,81 euros, aos cales se deberán engadir os que se devindiquen ata a súa notificación a razón de 96,47 euros diarios.</p>
    <p>– Condénase a Zimmer Heim Ibérica, S.L. a aboar a Feliciano Varela Estévez a cantidade de trece mil trescentos corenta e un euros con corenta e tres céntimos de euro (13.341,43 euros).</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Zimmer Heim Ibérica, S.L. expido e asino o presente edicto.</p>
    <p>A Coruña, 25 de abril de 2013</p>
    <footer><p>A secretaria xudicial</p></footer>

