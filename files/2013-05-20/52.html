---
date: '2013-05-20'
id: G0256-030513-0004
page: 17318
number: 94
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 2 de maio de 2013, da Área Provincial da Coruña, pola que se dá
  audiencia aos interesados no procedemento de baixa da autorización e
  cancelación da inscrición no Rexistro de Empresas e Actividades Turísticas.
range: Cédula
url: >-
  https://www.xunta.gal/dog/Publicados/2013/20130520/AnuncioG0256-030513-0004_gl.html
---
<p>De conformidade co disposto no artigo 59.5 e 84 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE nº 12, do 14 de xaneiro), notifícaselles e outórgaselles audiencia aos titulares dos establecementos de café bar que no anexo se mencionan no procedemento de baixa da autorización e cancelación da inscrición no Rexistro de Empresas e Actividades Turísticas da Comunidade Autónoma galega.</p>
    <p>A inspección turística constatou que os establecementos que se relacionan no anexo xa non se dedican á actividade para a cal no seu día solicitaron a alta no Rexistro de Empresas e Actividades Turísticas, polo que o Servizo Provincial da Coruña acordou, ao abeiro do establecido no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma galega, iniciar os expedientes de baixa de oficio e cancelación da inscrición.</p>
    <p>Os titulares dispoñen dun prazo de 15 días para faceren as alegacións que consideren pertinentes e poderen examinar os expedientes e obter copias dos documentos contidos neles na Área Provincial da Coruña.</p>
    <p>A Coruña, 2 de maio de 2013</p>
    <footer><p>Mª Carmen Ramallal Molina<br>Xefa da Área Provincial da Coruña</p></footer>
    <h2>ANEXO</h2>
    <p>Establecemento: café bar pub Paraíso.</p>
    <p>Titular: Manuel Vila Vizoso.</p>
    <p>Enderezo: avda. Fraga Iribarne, s/n.</p>
    <p>Concello: Cariño.</p>
    <p>Sinatura: VC-11151.</p>
    <p>Establecemento: café bar Atlántico.</p>
    <p>Titular: Mª Pilar Fernández García.</p>
    <p>Enderezo: Fonte de San Miguel, 9.</p>
    <p>Concello: Santiago de Compostela.</p>
    <p>Sinatura: VC-5106.0</p>

