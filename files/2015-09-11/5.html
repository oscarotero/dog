---
date: '2015-09-11'
id: O143-040915-0001
page: 36461
number: 174
agency: Augas de Galicia
section: III. Outras disposicións.
title: >-
  RESOLUCIÓN do 28 de agosto de 2015 pola que se fai público o cofinanciamento
  pola Unión Europea a través do Fondo Europeo de Desenvolvemento Rexional
  (Feder), no marco do programa operativo Feder Galicia 2007-2013, da encomenda
  de xestión da obra de estabilización de noiros no río Sar (Padrón, A Coruña).
range: Resolución
url: >-
  https://www.xunta.gal/dog/Publicados/2015/20150911/AnuncioO143-040915-0001_gl.html
---
<footer><p><img src="/dog/Publicados/2015/20150911/AnuncioO143-040915-0001_gl-web-images/FEDER_PROXECTO%20COFINAN_fmt.jpeg" alt="missing image file"></p></footer>
    <p>Por medio desta resolución, ditada polo director da entidade pública Augas de Galicia, procédese a dar publicidade, ao abeiro do establecido na Lei 9/2010, do 4 de novembro, de augas de Galicia, e no Decreto 32/2012, do 12 de xaneiro, polo que se aproba o estatuto da entidade, e para os efectos do previsto na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos e, en termos xerais, do cumprimento do disposto na demais normativa que resulte de aplicación na materia, da seguinte encomenda de execución: </p>
    <p>1. Entidade encomendante.</p>
    <p>Organismo: Augas de Galicia.</p>
    <p>Actuación: obras.</p>
    <p>Tipo de tramitación: encomenda de xestión á Empresa de Transformación Agraria, S.A. como medio propio instrumental e servizo técnico do poder adxudicador.</p>
    <p>2. Encomenda de xestión.</p>
    <p>Título: obra de estabilización de noiros no río Sar. Padrón (A Coruña).</p>
    <p>Clave do expediente: OH.415.1093.</p>
    <p>Descrición do obxecto: a obra consiste na reposición na marxe dereita do río Sar dunha vía de acceso á ponte de Estramundi no concello de Padrón, así como a execución do necesario para deter os procesos erosivos, recuperar as ribeiras naturais e volver a poñer en servizo a rede de fecais que verte en lámina libre ao río.</p>
    <p>Orzamento: importe neto: 258.914,17 euros. Importe total: 313.286,15 euros.</p>
    <p>Cofinanciamento da Unión Europea: esta actuación será cofinanciada pola Unión Europea a través do Fondo Europeo de Desenvolvemento Rexional (Feder) nun 80 %, no marco do programa operativo Feder Galicia 2007-2013; eixe prioritario de Intervención 3: ambiente, contorno natural, recursos hídricos e prevención de riscos; tema prioritario ou medida 53: prevención de riscos; actuación 3.53.2: conservación e mellora das marxes dos ríos. Unha maneira de facer Europa.</p>
    <p>Data de formalización: 22 de maio de 2015.</p>
    <p>Prazo de execución: tres meses.</p>
    <p>Santiago de Compostela, 28 de agosto de 2015</p>
    <footer><p>Gonzalo Mosqueira Martínez<br>Director de Augas de Galicia</p></footer>

