---
date: '2015-09-11'
id: G1096-010915-0006
page: 36525
number: 174
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 26 de agosto de 2015 pola que se notifica a resolución de imposición
  dunha terceira multa coercitiva devolta polo servizo de Correos por resultaren
  os seus destinatarios ausentes na repartición (expediente LUL/15/2013-C1).
range: Cédula
url: >-
  https://www.xunta.gal/dog/Publicados/2015/20150911/AnuncioG1096-010915-0006_gl.html
---
<p>O subdirector da Axencia de Protección da Legalidade Urbanística, por substitución do director, con data do 7 de agosto de 2015, ditou resolución pola que se impón unha terceira multa coercitiva derivada do expediente sancionador LUL/15/2013, que foi incoado pola realización de obras executadas dentro da zona de servidume de protección do dominio público marítimo-terrestre, consistentes na execución de peches nos laterais do soportal existente na entrada á vivenda e na transformación de balcón en galería, no lugar da praia de Altar, termo municipal de Barreiros (Lugo).</p>
    <p>Ao non se lle poder realizar a notificación persoal da resolución a María Felicia Palacios Bocelo e aos herdeiros de José María Palacios Varela, mediante esta cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselles aos interesados a dita resolución por medio dun anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselles aos interesados que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no Boletín Oficial del Estado. Unha vez transcorrido o dito prazo, a notificación entenderase producida.</p>
    <p>Contra esta resolución, os interesados poderán interpor recurso de reposición ante o director da Axencia de Protección da Legalidade Urbanística no prazo dun mes, contado a partir do día seguinte a aquel en que se teña producida a notificación, ou ben, se non exercen o seu dereito a presentar recurso potestativo de reposición, poderán interpor directamente recurso contencioso-administrativo, no prazo de dous meses, ante o Xulgado do Contencioso-Administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación aos citados interesados, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 26 de agosto de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

