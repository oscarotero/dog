---
date: '2015-09-11'
id: G0007-250815-0001
page: 36471
number: 174
agency: Xulgado do Social número 3 de Santiago de Compostela
section: V. Administración de xustiza.
title: EDICTO (DOI 339/2015).
range: Edicto
url: >-
  https://www.xunta.gal/dog/Publicados/2015/20150911/AnuncioG0007-250815-0001_gl.html
---
<p>Miguel Gendra Rey, secretario xudicial do Xulgado do Social número 3 de Santiago de Compostela, fago saber que no procedemento de despedimento obxectivo individual 339/2015 deste xulgado do social, seguido por instancia de Rosa María Bahamonde Liñares contra Zapatos y Complementos Bari, S.L., Fondo de Garantía Salarial (Fogasa), sobre despedimento, se ditou sentenza número 264, cuxo encabezamento e resolución son do teor literal seguinte:</p>
    <p>«Sentenza.</p>
    <p>Santiago de Compostela, 24 de agosto de 2015.</p>
    <p>Susana Villarino Moure, maxistrada xuíza do Xulgado do Social número 3 de Santiago de Compostela, despois de ver os presentes autos número 339/2015, promovidos ante este xulgado do social sobre despedimento e reclamación de cantidade, por instancia de Rosa María Bahamonde Liñares, asistida pola letrada María Elena Rodríguez González, contra Zapatos y Complementos Bari, S.L., que non comparece, despois de ser citado o Fogasa, que non comparece, ditou a presente sentenza.</p>
    <p>(…)</p>
    <p>Que debo estimar e estimo a demanda por Rosa María Bahamonde Liñares contra Zapatos y Complementos Bari, S.L. e, en consecuencia:</p>
    <p>1º. Declaro a improcedencia do despedimento efectuado con efectos do 28 de febreiro de 2015 e condeno a empresa indicada a que readmita inmediatamente a demandante nas mesmas condicións que rexían antes de producirse o despedimento, con aboamento dos salarios de tramitación a razón de 46,83 euros/día ou ben, á elección do empresario, á extinción da relación laboral con aboamento dunha indemnización de 17.270,02 euros.</p>
    <p>A dita opción deberá exercerse no termo de 5 días a partir da notificación desta sentenza, mediante escrito ou comparecencia ante este xulgado. Transcorrido o dito termo sen que o empresario optase, entenderase que procede a readmisión.</p>
    <p>2º. Condeno a empresa Zapatos y Complementos Bari, S.L. a aboarlle á demandante 1.147 euros.</p>
    <p>3º. Condeno o Fogasa a estar e pasar pola presente resolución, nos termos do artigo 23.6, inciso primeiro, da LRXS.</p>
    <p>Notifíqueselles a presente resolución ás partes, facéndolles saber que contra esta poden interpor recurso de suplicación no prazo de cinco días desde a súa notificación.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A maxistrada xuíza».</p>
    <p>E para que lle sirva de notificación en legal forma a Zapatos y Complementos Bari, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 24 de agosto de 2015</p>
    <footer><p>O secretario xudicial</p></footer>

