---
date: '2015-09-11'
id: CA05-280815-0001
page: 36499
number: 174
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 24 de agosto de 2015, da Secretaría Xeral Técnica da Consellería
  de Traballo e Benestar, pola que se cancela a inscrición de varias entidades
  no Rexistro Único de Entidades Prestadoras de Servizos Sociais e se revogan as
  autorizacións concedidas.
range: Resolución
url: >-
  https://www.xunta.gal/dog/Publicados/2015/20150911/AnuncioCA05-280815-0001_gl.html
---
<p>Antecedentes:</p>
    <p>1. Con data do 29 de xuño de 2015, a Secretaría Xeral Técnica da Consellería de Traballo e Benestar ditou resolución pola que se acordou o inicio de varios expedientes de cancelación de oficio da inscrición no Rexistro Único de Entidades Prestadoras de Servizos Sociais (RUEPSS) e se revogan as autorizacións concedidas. Entre estes están os que se relacionan no anexo. O motivo do inicio dos expedientes é a falla de presentación da súa memoria de actividades nos dous últimos anos.</p>
    <p>2. A citada resolución notificóuselles ás entidades interesadas e concedéuselles un prazo de 15 días para presentar alegacións ou emendar o expediente presentando as correspondentes memorias.</p>
    <p>Consideracións legais e técnicas:</p>
    <p>1. Este centro directivo é competente para resolver o expediente en virtude do establecido no artigo 2 do Decreto 254/2011, do 23 de decembro, polo que se regula o réxime de rexistro, autorización, acreditación e a inspección dos servizos sociais en Galicia; no Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia; no Decreto 42/2013, do 21 de febreiro, polo que se establece a estrutura orgánica da Consellería de Traballo e Benestar, modificado polo Decreto 113/2013, do 24 de xullo; no Decreto 32/2014, do 6 de marzo, e no Decreto 128/2014, do 25 de setembro.</p>
    <p>2. O artigo 18.2 do Decreto 254/2011 establece que se iniciará o procedemento de cancelación de oficio da inscrición no rexistro dunha entidade: […] c) pola falta de presentación da memoria anual de actividades, no Rexistro Único de Entidades Prestadoras de Servizos Sociais, durante os dous últimos anos.</p>
    <p>3. Segundo establece o artigo 33.1.a) do Decreto 254/2011, a revogación das autorizacións producirase polo cesamento total das actividades para as cales se outorgaron.</p>
    <p>4. As entidades interesadas relacionadas no anexo non presentaron alegacións nin emendaron o expediente no prazo establecido para o efecto para a defensa do seu dereito.</p>
    <p>Vista a Lei 13/2008, do 3 de decembro, de servizos sociais de Galicia, o Decreto 254/2011; a Lei 30/1992, do 26 de novembro, de réxime xurídico das administracións públicas e do procedemento administrativo común, e demais normativa de carácter xeral aplicable, e a proposta da Subdirección Xeral de Autorización e Inspección de Servizos Sociais, esta secretaría xeral técnica dita a seguinte:</p>
    <p>Resolución:</p>
    <p>Cancelar a inscrición no Rexistro Único de Entidades Prestadoras de Servizos Sociais das entidades que se relacionan no anexo e revogar as autorizacións concedidas aos centros e programas de servizos sociais pertencentes ás entidades recollidas no dito anexo.</p>
    <p>Por razóns de interese público, publíquese esta resolución, consonte ao exixido no artigo 60 da Lei 30/1992, coa indicación de que non pon fin á vía administrativa.</p>
    <p>Contra esta resolución os interesados poderán interpor recurso de alzada ante a conselleira de Traballo e Benestar, no prazo dun mes desde o día seguinte ao da publicación, segundo establece o artigo 114 e concordantes da Lei 30/1992.</p>
    <p>Santiago de Compostela, 24 de agosto de 2015</p>
    <footer><p>P.A. (Artigo 7.1 do Decreto 42/2013, do 21 de febreiro)<br>María Aránzazu Portabales Santomé<br>Vicesecretaria xeral da Consellería de Traballo e Benestar</p></footer>

