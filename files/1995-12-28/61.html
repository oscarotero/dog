---
date: '1995-12-28'
id: 6DFA
page: 9
number: 247
agency: CONCELLO DA RÚA
section: VI. ANUNCIOS
title: >-
  Bases e programas aprobaoas polo Pleno, en sesión celebrada o día 16 de
  outubro de 1995, para o desenvolvemento da oposición libre para a provisión en
  propiedade dunha praza de garda da policía local.
range: Bases
url: 'https://www.xunta.gal/dog/Publicados/1995/19951228/Anuncio6DFA_gl.html'
---
<p>Primeira.-O obxecto desta convocatoria é a provisión en propiedade de unha praza local, mediante oposición libre, incluída no cadro de persoal do concello, dentro da escala de Administración especial, subescala de servicios especiais, clase: policía local, grupo D, dotada cos haberes correspondentes ó dito grupo e demais complementarias fixadas pola propia corporación. Incluída na oferta de emprego de 1994.</p>
<p>Segunda.-Para tomar parte na oposición os aspirantes deberán reuni-los requisitos seguintes, referidos todos e cada un deles á data de finalización do prazo de presentación de instancias:</p>
<p>1. Ser español, segundo e conforme coa lexislación vixente.</p>
<p>2. Ter cumpridos 18 anos e non exceder de 30.</p>
<p>3. Acharse en posesión do título de graduado escolar ou de formación profesional de primeiro grao ou equivalente.</p>
<p>4. No padecer enfermidade ou defectos físicos ou psíquicos que lle impidan o desempeño das fun</p>
<p>cións da praza ou resultaren estes incompatibles con elas.</p>
<p>5.Non ser separado, mediante expediente disciplinario de ningún corpo do Estado, das administracións autonómicas ou locais.</p>
<p>6. Posuír carné de conducir B1.</p>
<p>7. Ter unha estatura mínima de 170 cms. para homes e 165 cms. para mulleres.</p>
<p>8. Non atoparse inhabilitado para o exercicio de funcións públicas.</p>
<p>Terceira.-Conforme establece o artigo 23 da Lei 3/1992, do 23 de marzo, o opositor que supere as probas selectivas deberá superar un curso de formación teórico-práctico na Academia Galega de Seguridade.</p>
<p>Cuarta.-As instancias nas que conste a solicitude da vontade de tomar parte na oposición serán dirixidas ó alcalde, e presentaranse no rexistro xeral do concello ou na forma prevista polo artigo 38.4º. da Lei de réxime xurídico das administracións públicas e do procedemento administrativo común, no prazo de vinte días hábiles, contados a partir do seguinte ó da publicación última no diario oficial no que apareza o anuncio da convocatoria (BOE ou DOG).</p>
<p>A instancia adxuntaranse os documentos seguintes.</p>
<p>1) Fotocopia do DNI.</p>
<p>2) Fotocopia do carné de conducir ou compromiso de posuílo na data a que se alude na base 2º.</p>
<p>3) Compromiso de aceptación de todo canto está establecido nas presentes bases.</p>
<p>Quinta.-Vencido o prazo de presentación de instancias e o de corrección de erros, para o cal serán requiridos os propios interesados, convocaranse os aspirantes a recoñecemento médico, co fin de comproba-la aptitude a que se refire o apartado 4 da base 2ª.</p>
<p>Sexta.-As bases da convocatoria publicaranse integramente no BOP e un extracto destas no Boletín Oficial del Estado e no DOG.</p>
<p>Tódolos anuncios que sigan serán publicados unicamente no BOP e no taboleiro de anuncios do Consistorio.</p>
<p>Sétima.-Unha vez levado a efecto o recoñecemento médico e publicado no taboleiro de anuncios do Consistorio, o alcalde, despois de oí-la comisión de persoal, admitirá a lista provisional de admitidos e excluídos. Lista que se publicará no BOP, concedéndose un prazo de quince días hábiles, contados a partir do seguinte ó da súa publicación, para a formulación de reclamacións. Reclamacións que resolverá a comisión de persoal, elevando a lista a definitiva, con nova publicación na mesma forma.</p>
<p>Oitava.-O tribunal cualificador estará formado por:</p>
<p>Presidente: o alcalde ou concelleiro en quen delegue.</p>
<p>Secretario: un funcionario da propia corporación.</p>
<p>Vocais: un representante da Administración autonómica, un representante da Academia Galega de Seguridade, un representante da Xefatura Provincial de Tráfico, un secretario da corporación ou funcionario en quen delegue.</p>
<p>Para a realización das probas físicas, o tribunal estará asesorado por un técnico na materia, nomeado previamente polo alcalde.</p>
<p>Na designación nominal dos membros do tribunal incluirá titulares e suplentes.</p>
<p>Novena.-A composición do tribunal farase pública, xuntamente coa lista definitiva e data de comezo das probas, cunha antelación mínima de trinta días naturais ó do inicio destas, no BOP e no taboleiro de anuncios do Consistorio.</p>
<p>O prazo comezará a contar a partir do seguinte día ó da súa publicación no BOP.</p>
<p>Non poderá constituírse nin actuar sen a asistencia da metade máis un dos seus membros -titulares ou suplentes-sendo sempre necesaria a asistencia do presidente e do secretario, adoptando as súas decisións por maioría. Antes de proceder á cualificación de cada un dos exercicios establecerá as súas propias regras de funcionamento.</p>
<p>Os aspirantes admitidos poderán promover recusación de calquera membro do tribunal, cando concorran circunstancias para iso.</p>
<p>Décima.-Para establece-la orde en que haberán de actua-los aspirantes naqueles exercicios que non poidan realizarse conxuntamente, levarase a efecto un sorteo. Este sorteo realizarano o alcalde e secretario da corporación, unha vez coñecida a lista definitiva. O resultado farase público no taboleiro de anuncios do Consistorio.</p>
<p>Os opositores serán convocados para cada exercicio en chamamento único, agás casos de forza maior debidamente xustificados polos interesados, e apreciados libremente polo tribunal.</p>
<p>Os exercicios da oposición no poderán comezar ata transcorridos dous meses desde a data de publicación da convocatoria, celebrándose un a continuación doutro, pola orde que se establece nas bases e sen que se precise convocatoria independente para cada un deles.</p>
<p>A fixación da hora do comezo dos exercicios, agás o da medida que será fixado polo presidente, determinaraa o propio tribunal.</p>
<p>Décimo primeira.-A oposición constará de catro exercicios, todos eles obrigatorios e eliminatorios.</p>
<p>1. Primeiro exercicio ou proba. Consistirá en medi-los aspirantes e, unha vez comprobado que</p>
<p>ten cada un a mínima esixida, na realización das seguintes probas físicas. Probas que realizarán soamente os opositores que obtiveran a cualificación de apto na medición:</p>
<p>a) Recorre-la distancia de 100 m en quince segundos. Un só intento.</p>
<p>b) Salto de altura: mínimo 110 cm, con carreira e tres intentos.</p>
<p>c) Salto de lonxitude: mínimo 200 cm, sen carreira e cos pés xuntos. Tres intentos.</p>
<p>d) Flexo extensión de brazos: realizarase situándose o opositor en terra, inclinado cara a adiante. Colocará as mans en posición máis cómoda, mantendo os brazos perpendiculares ó chan. Consideraranse efectuada unha flexoextensión cando se toque co queixo o chan e se volva á posición de partida, mantendo en todo momento os ombros, costas e pernas en prolongación. O número de flexións mínimas é de vintedúas. Un só intento.</p>
<p>A cualificación desta proba será de apto ou non apto.</p>
<p>Para o desenvolvemento desta proba o tribunal poderá valerse de profesores e monitores de educación física.</p>
<p>2. Segundo exercicio. De carácter psicotécnico e comprenderá a aplicación de test de intelixencia xeral, aptitudes e personalidade. A cualificación será de apto ou non apto.</p>
<p>3. Terceiro exercicio. Consistirá en contestar, por escrito e durante o prazo de sesenta minutos, a dous temas sacados a sorte de entre os do programa do anexo I destas bases.</p>
<p>4. Cuarto exercicio. Consistirá na traducción de dous textos:</p>
<p>Un, do galego ó castelán e outro do castelán ó galego. Os textos serán propostos polo tribunal.</p>
<p>O tribunal, logo do inicio dos exercicios 2º e 4º fixará o tempo para a súa realización.</p>
<p>Décimo segunda.-Cada membro do tribunal cualificará de 0 a 10 puntos nos exercicios 3º e 4º, separadamente. A puntuación media de cada un será o cociente da suma total dos puntos dados polos membros entre o número dos intervenientes. Para poder supera-lo exercicio cómpren cinco puntos de nota media.</p>
<p>Terminada a práctica de cada exercicio e logo da cualifición, o tribunal publicará no tabolerio de anuncios do Consistorio a lista dos opositores que celebrasen o exercicio coa cualificación ou puntuación obtida por cada un, con indicación dos que pasen ó seguinte exercicio e dos que quedan eliminados.</p>
<p>A orde de cualificación definitiva estará determinada pola suma de puntuacións dos exercicios 3º e 4º. En caso de empate, este resolverase con outro exercicio proposto polo tribunal e sobre materia relacionada coas funcións da praza.</p>
<p>A relación de aprobados e proposta de nomeamento, un soamente, que será o de maior puntua</p>
<p>ción, será elevada polo tribunal á alcaldía, xuntamente coa acta da última sesión que celebre.</p>
<p>Décimo terceira.-O opositor aprobado presentará na secretaría do concello, no prazo de vinte días seguintes ó da notificación da proposta de nomeamento, os documentos seguintes:</p>
<p>-Certificación de nacemento.</p>
<p>-Copia autenticada o fotocopia compulsada do título esixido na base 2ª.</p>
<p>-Certificado negativo do Rexistro Central de Penados e Rebeldes e declaración correspondente, de acordo coa normativa en vigor, ou o de rehabilitación.</p>
<p>-Certificación de non padecer enfermidade ou defecto físico que lle impida o normal desenvolvemento da función.</p>
<p>-Fotocopia compulsada do permiso de conducir.</p>
<p>-Declaración xurada de non ter sido separado, mediante expediente disciplinario, do servicio do Estado, comunidades autónomas ou da Administración local.</p>
<p>-Fotocopia compulsada do DNI.</p>
<p>Se tivese a condición de funcionario público, estará exento da presentación dos anteriores documentos, agás a do permiso de conducir e todos aqueloutros que non acreditase no seu día, debendo presentar certificación, expedida polo organismo ó que pertencese, demostrativa dos requisitos esixidos, a súa condición de funcionario e demais circunstancias que consten no seu expediente.</p>
<p>Se dentro do prazo indicado, agás caso de forza maior, non presentan a documentación aludida, non poderán ser nomeados funcionario e quedará anulada toda a súa actuación, sen prexuízo das responsabilidades en que puidese incorrer por falsidade na instancia.</p>
<p>Neste suposto, a alcaldía, á vista da súa relación de aprobados, requirirá ó seguinte, por orde de puntuación, sempre que figure nesta.</p>
<p>Décimo cuarta.-O opositor que sexa nomeado funcionario en prácticas deberá supera-lo curso de formación a que se refire a base 2º, se non superan o dito curso, poderán incorporarse ó seguinte, e no suposto de non superarlo, perderá tódolos seus dereitos para ser nomeado funcionario de carreira.</p>
<p>Décimo quinta.-O tribunal queda facultado para resolve-las dúbidas que se presenten e toma-los acordos necesarios para a boa orde da oposición en todo o non previsto en estas bases.</p>
<p>Décimo sexta.-Cantos actos administrativos se deriven da presente convocatoria e das actuacións do tribunal poderán ser impugnadas nos casos e na forma establecidos pola Lei de procedemento administrativo.</p>
<p>A Rúa, 31 de outubro de 1995.</p>
<p>O alcalde</p>
<p>Rubricado</p>
<p>ANEXO</p>
<p>PROGRAMA</p>
<p>Tema 1. A Constitución española de 1978. Principios constitucionais. A división de poderes: lexislativo, executivo e xudicial. A coroa.</p>
<p>Tema 2. A organización do Estado. A Administración central e periférica do Estado. Os organismos autónomos.</p>
<p>Tema 3. Organización territorial do Estado: as comunidades autónomas. O Estatuto de autonomía de Galicia.</p>
<p>Tema 4. A Administración local española. A provincia. O municipio. Outras entidades locais. Elementos constitutivos do municipio: poboación, territorio e organización.</p>
<p>Tema 5. O concello. Competencias. Organos de goberno. O Concello da Rúa. A súa organización interna, distribución de competencias, situación das súas dependencias.</p>
<p>Tema 6. O regulamento: concepto e clases. Límites da potestade regulamentaria. Especial consideración da postestade regulamentaria municipal: ordenanzas e bandos.</p>
<p>Tema 7. Persoal ó servicio da Administración pública: clases, dereitos, deberes e responsabilidades. Situacións administrativas, incompatibilidades e réxime disciplinario.</p>
<p>Tema 8. O cidadán ante a Administración. Dereitos do cidadán no seu trato co concello. O funcionario ó servicio do público.</p>
<p>Tema 9. Coñecemento do municipio da Rúa. Principais aspectos da súa historia, xeografía, cultura e festexos.</p>
<p>Tema 10. Coñecemento do municipio da Rúa. Principais aspectos urbanísticos, as súas rúas, monumentos, prazas. Situación dos seus principais edificios públicos.</p>
<p>Tema 11. Normativa de seguridade vial. Real decreto lexislativo 339/1990, do 2 de marzo. O código de Circulación: concepto, estructura e extensión. Competencias administrativas en materia de tráfico.</p>
<p>Tema 12. Normas de comportamento na circulación. Especial referencia ó réxime de parada e estacionamento. Limitacións na circulación.</p>
<p>Tema 13. Os sinais de circulación. Preminencias. Clases. Sinais dos gardas de circulación.</p>
<p>Tema 14. Matriculación de vehículos. Permisos de circulación. Duplicados. Transferencias. Circulación en proba e en transportes con permiso temporal. Matrícula turística. Inspección técnica.</p>
<p>Tema 15. Permiso de conducción. Clases. Requisitos para a súa obtención. Revisións. Duplicados. Suspensión. Licencias de conducción.</p>
<p>Tema 16. Condicións técnicas dos vehículos para circular polas vías públicas.</p>
<p>Tema 17. Estudio da circulación urbana na normativa de seguridade vial</p>
<p>Tema 18. Alcoholemia. Estudios especiais dos preceptos contidos na normativa de seguridade vial.</p>
<p>Tema 19. O transporte de mercadorías perigosas. Concepto e regulamento especial.</p>
<p>Tema 20. Transporte de viaxeiros e mercadorías: estudio dos principais preceptos contidos na normativa de seguridade vial e na lexislación de transportes.</p>
<p>Tema 21. Lei orgánica 2/1986, do 13 de marzo, de forzas e corpos de seguridade: ideas xerais.</p>
<p>Tema 22. Lei orgánica 1/1992, do 21 de febreiro, sobre protección da seguridade cidadá: ideas xerais.</p>
<p>9508422</p>

