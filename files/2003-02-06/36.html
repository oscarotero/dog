---
date: '2003-02-06'
id: 4B9E
page: 1
number: 26
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2003/20030206/Anuncio4B9E_gl.html'
---
<p>1. Entidade adxudicadora: o Concello de Ferrol por acordo plenario con data do 30-1-2003 aprobou a licitación pública da concesión sobre o dominio público para a instalación, conservación e explotación no termo municipal de Ferrol de soportes de información marquesiñas para paradas de autobús e demais elementos urbanos de interese e uso público. A dependencia que tramita o expediente administrativo é o Negociado de Patrimonio.</p>
<p>Número de expediente: 003-03.</p>
<p>Prazo de execución: 4 meses.</p>
<p>2. Obxecto do contrato: o obxecto do presente concurso é a adxudicación da concesión do deseño, instalación, conservación e explotación de marquesiñas, soportes de información e publicitarios, e demais elementos urbanos de interese e uso público, no termo municipal de Ferrol, abarcando tanto a zona urbana como a rural. Este contrato califícase como concesión sobre o dominio público nos termos da cláusula 19 do presente prego.</p>
<p>3. Tramitación, procedemento e forma de adxudicación: urxente, aberto e concurso.</p>
<p>4. Orzamento base de licitación: o licitador ofertará ó concello unha contribución económica anual unitaria por cada metro cadrado de superficie publicitaria ou fracción de explotación.</p>
<p>5. Garantía provisional: 2.373,22 A.</p>
<p>6. Obtención de documentos e información: Negociado de Patrimonio do Concello de Ferrol, praza de Armas s/n 15071 (Ferrol). Teléfono: 981 33 67 06. Fax: 981 35 41 22. A documentación e información poderase obter ata o último día hábil para a presentación de ofertas.</p>
<p>7. Requisitos específicos do contratista: solvencia económica e financeira: acreditarase por calquera dos medios a que se refire o artigo 16 do Real decreto lexislativo 2/2000. Solvencia técnica: acreditarase por calquera dos medios referidos no artigo 16 do Real decreto legislativo 2/2000.</p>
<p>8. Presentación das ofertas ou das solicitudes de participación: a presentación de plicas poderá facerse durante o prazo de dez días naturais, contados a partir do seguinte ó da publicación do último anuncio nos diarios oficiais.</p>
<p>Documentación que hai que presentar:</p>
<p>Sobre A), Documentación administrativa.</p>
<p>A) Documento acreditativo da capacidade das empresas.</p>
<p>A.1.) Personas físicas: fotocopia do DNI e NIF debidamente compulsados.</p>
<p>A.2.) Persoas xurídicas:</p>
<p>-Escritura de constitución e modificación, se é o caso, inscritas no Rexistro Mercantil, cando este requisito fora esixible conforme a lexislación mercantil que lle sexa aplicable.</p>
<p>-Se non fose: escritura ou documento de constitución, de modificación, estatutos ou acto fundacional, no que conste as normas polas que se regula a súa actividade, inscritos, se é o caso, no correspondente Rexistro Oficial.</p>
<p>-Fotocopia da tarxeta de código de identificación fiscal (CIF) debidamente compulsada.</p>
<p>B) Poder e verificación de suficiencia:</p>
<p>Cando o licitador non actúe en nome propio ou se trate de sociedade ou persoa xurídica deberá acompañar poder notarial para representar á persoa ou entidade. O poder deberá verificarse na súa suficiencia polo secretario xeral da Corporación ou funcionario habilitado.</p>
<p>Así mesmo acompañarase fotocopia compulsada do documento nacional de identidade do apoderado ou apoderada.</p>
<p>C) Proba de non atoparse incursa en prohibición para contratar coa Administración.</p>
<p>Poderá realizarse por calquera destes medios:</p>
<p>-Mediante testemuña xudicial ou certificación administrativa.</p>
<p>-Declaración responsable outorgada perante unha autoridade administrativa, notario público ou organismo oficial cualificado, de non estar incurso o licitador en ningunha das prohibicións para contratar establecidas no artigo 20 do Real decreto lexislativo 2/2000.</p>
<p>D) Alta no IAE (imposto de actividades económicas) e último recibo de pagamento: fotocopia compulsada da alta e do último recibo do IAE, con indicación do epígrafe ou epígrafes correspondentes e clase (municipal, provincial ou nacional), este último requisito (recibo) non será esixible cando a alta sexa recente e non xurdirse aínda a obriga de pagamento.</p>
<p>E) Certificación acreditativa de atoparse ó corrente no cumprimento das obrigas tributarias e coa Seguridade Social: certificación ou documento acreditativo de que o contratista se atopa ó corrente no cumprimento das obrigas tributarias e da Seguridade Social. Non obstante, os licitadores poderán presentar unha declaración responsable na que se faga constar que a empresa se atopa ó corrente do cumprimento das obrigas tributarias e da Seguridade Social, sen prexuízo de que durante o prazo de presentación soliciten coa maior urxencia a correspondente certificación da Administración tributaria e da Seguridade Social, co obxecto de podela presentar no prazo máximo de 5 días hábiles, a que se refire o artigo 79.2b do Real decreto lexislativo 2/2000.</p>
<p>F) Solvencia económica e financeira: acreditarase mediante informe de institucións financeiras ou, se é o caso, xustificante da existencia dun seguro de indemnización por riscos profesionais.</p>
<p>G) Solvencia técnica: acreditarase mediante unha relación dos principais servicios ou traballos realizados nos últimos tres anos que inclúa importe, datas e beneficiarios públicos ou privados destes.</p>
<p>H) Garantía provisional.</p>
<p>Sobre B) Oferta económica.</p>
<p>Recollerase a oferta económica co seguinte teor:</p>
<p>D....., maior de idade, con enderezo en....., DNI nº..... en nome propio (ou representación de....., como acredita por)..... enterado da convocatoria do concurso para a adxudicación da concesión para a contratación da instalación, conservación e explotación no termo municipal de Ferrol de soportes de información, marquesiñas para paradas de autobús e demais elementos urbanos de interese público; e nos termos dos pregos de cláusulas administrativas e técnicas que rexen o dito contrato, presenta oferta atendendo á memoria que se xunta.</p>
<p>(Acompañarase o dito sobre dunha memoria, ordenada na que se reflictan os seguintes elementos):</p>
<p>b) Mellor solución técnica referida á calidade do deseño, materiais empregados e características funcionais e versátiles dos tipos e modelos de mobiliario presentados en relación con:</p>
<p>-A estética do deseño e facilidade de integración no contorno e a paisaxe urbana e rural no que se van instalar.</p>
<p>-A funcionalidade dos mobiliarios en canto ó servicio achegado, integración dos diferentes elementos entre si e con outros xa instalados, de xeito que se minimice a ocupación da vía pública.</p>
<p>-As características constructivas e calidade dos materiais utilizados na fabricación que permitan unha mellor presentación, menor deterioración e mellor mantemento.</p>
<p>Propostas adicionais e compromisos do licitador orientados a amplia-las prestacións de uso e interese público, mellorando as esixencias mínimas establecidas no presente prego.</p>
<p>h) Melloras no plan de limpeza, mantemento, conservación, inspección, así como dotación no termo municipal de Ferrol de medios humanos, materiais e técnicos afectados ó cumprimento do contrato.</p>
<p>i) A maior superficie destinada a información de uso exclusivo municipal.</p>
<p>j) A facilidade para utiliza-la rede de soportes e calquera outro tipo de medios de comunicación que a empresa adxudicataria teña en cidades galegas, outras cidades estatais e internacionais para a realización de campañas municipais.</p>
<p>k) O menor prazo de instalación proposto.</p>
<p>l) Mellor oferta económica sobre a canon recollido no punto 7 do prego de cláusulas técnicas, atribuíndose a máxima puntuación á maior oferta e proporcionalmente ó resto.</p>
<p>Lugar, data e sinatura.</p>
<p>Lugar de presentación: rexistro xeral do Concello de Ferrol das 9 ás 13.30 horas, plaza de Armas s/n, Ferrol C.P. 15071.</p>
<p>Prazo que lo licitador está obrigado a mante-la súa oferta (concurso). Tres meses desde a apertura das proposicións.</p>
<p>9. Apertura das ofertas: nas dependencias do concello nos termos que se sinalarán.</p>
<p>10. Gastos de anuncios: serán por conta do adxudicatario.</p>
<p>Ferrol, 31 de xaneiro de 2003.</p>
<p>Xaime Bello Costa</p>
<p>Alcalde</p>

