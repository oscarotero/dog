---
date: '1996-09-17'
id: 9DA6
page: 8
number: 182
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 339/1996, do 13 de setembro, de asunción de servicios transferidos á
  Comunidade Autónoma mediante o Real decreto 1790/1996, do 19 de xullo, sobre o
  traspaso á Comunidade Autónoma de Galicia dos medios adscritos á xestión
  encomendada en materia de agricultura ó Fondo Español de Garantía Agraria
  (FEGA) en canto ás actuacións relativas á intervención e regulación de
  mercados, e da asignación dos medios asumidos ó Instituto Lácteo e Gandeiro de
  Galicia (ILGG), organismo autónomo de carácter comercial e financeiro adscrito
  á Consellería de Agricultura, Gandería e Montes.
range: Decreto
url: 'https://www.xunta.gal/dog/Publicados/1996/19960917/Anuncio9DA6_gl.html'
---
<p>Polo Real decreto 1790/1996, do 19 de xullo, transferínronse á Comunidade Autónoma de Galicia os medios adscritos á xestión encomendada en materia de agricultura, segundo o acordado no convenio de colaboración asinado entre ámbalas dúas administracións, sobre a intervención e regulación de mercados.</p>
<p>Semella, pois, conveniente, asumir de forma expresa tales medios, que se consignan relacionados no antedito Real decreto, nos termos e condicións especificados no acordo da Comisión Mixta de Transferencias, e asignárllelos ós órganos correspondentes da Administración autonómica de Galicia.</p>
<p>Na súa virtude, por proposta do conselleiro da Presidencia e Administración Pública, e logo de deliberación do Consello da Xunta de Galicia na súa reunión do día trece de setembro de mil novecentos noventa e seis,</p>
<p>DISPOÑO:</p>
<p>Artigo único.</p>
<p>1. Quedan asumidas as funcións e servicios traspasados pola Administración do Estado á Comunidade Autónoma de Galicia en virtude do Real decreto 1790/1996, do 19 de xullo, sobre a xestión encomendada en materia de agricultura ó Fondo Español de Garantía Agraria (FEGA) en canto ás actuacións relativas á intervención e regulación de mercados nos termos e condicións especificados no acordo da Comisión Mixta de Transferencias publicado coma anexo ó devandito real decreto.</p>
<p>2. Quedan asumidos os medios persoais e orzamentarios traspasados pola Administración do Estado á Comunidade Autónoma de Galicia en virtude do Real decreto 1790/1996, do 19 de xullo, dos medios adscritos á xestión encomendada en materia de agricultura (FEGA) en canto ás actuacións relativas á intervención e regulación de mercados nos termos e condicións especificados no acordo da Comisión Mixta de Transferencias publicado como anexo ó devandito real decreto.</p>
<p>Os bens, dereitos e obrigas, así coma o persoal e créditos orzamentarios que figuran nas relacións adxuntas ó anexo do real decreto citado asígnanse</p>
<p>ó Instituto Lácteo e Gandeiro de Galicia (ILGG), organismo autónomo de carácter comercial e financeiro adscrito á Consellería de Agricultura, Gandería e Montes.</p>
<p>Disposicións derradeiras</p>
<p>Primeira. O conselleiro de Agricultura, Gandería e Montes dictará cantas disposicións sexan precisas para o desenvolvemento e execución do presente decreto.</p>
<p>Segunda. Este decreto entrará en vigor o día seguinte ó da súa publicación no Diario oficial de Galicia.</p>
<p>Santiago de Compostela, trece de setembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>6775</p>

