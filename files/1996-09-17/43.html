---
date: '1996-09-17'
id: '9E52'
page: 8
number: 182
agency: PADROADO HOSPITAL ASILO DE VILALBA
section: VI. ANUNCIOS
title: Anuncio de poxa de bens inmobles
range: Anuncio
url: 'https://www.xunta.gal/dog/Publicados/1996/19960917/Anuncio9E52_gl.html'
---
<p>Por resolución do Protectorado das Fundacións de Interese Galego, da Consellería de Sanidade e Servicios Sociais, autorízase o Padroado Hospital Asilo de Vilalba (Lugo), a realiza-la venda en pública poxa notarial de predios quedados á morte de Dolores López Cillero e de Pilar Celeiro Rodríguez, sitas no concello de Vilalba (Lugo), nas parroquias de Santaballa, Mourence e Belesar, baixo as seguintes condicións e advertencias:</p>
<p>1. Terán lugar no domicilio social do Padroado Hospital Asilo de Vilalba (Lugo), na citada vila, rúa Plácido Peña, 102, ás 5 da tarde do vindeiro día 22 de outubro.</p>
<p>2. A poxa celebrarase polo sistema de poxas abertas.</p>
<p>3. O tipo mínimo de licitación será un millón cincocentas sesenta e seis mil catrocentas setenta pesetas (1.566.470 ptas.).</p>
<p>Non se admitirá oferta inferior ó tipo fixado.</p>
<p>5. Para tomar parte na poxa precisarase que cada licitador poña á disposición da mesa, en efectivo ou mediante talón bancario debidamente conformado, unha cantidade equivalente ó 10% como mínimo da que sirva de tipo á poxa; o dito depósito devolverase ós licitadores unha vez rematada aquela, con excepción da do adxudicatario, que a perderá se no prazo de nove días non consigna no despacho do notario autorizante o resto do prezo do remate.</p>
<p>6. Unha vez consignado polo adxudicatario o resto do prezo de remate dentro dun prazo non superior a vinte días a partir da dita data, outorgarase a correspondente escritura pública de venda entre o rematante adxudicatario e o representante do Padroado Hospital Asilo de Vilalba.</p>
<p>7. Se a poxa quedase deserta por falta de licitadores ou por non haber ofertas suficientes non será obrigatorio sacar novamente a licitación os ditos inmobles. Neste caso servirá este prego de condicións excepto no económico.</p>
<p>En Vilalba (Lugo), 10 de setembro de 1996.</p>
<p>Rubricado</p>
<p>Números de teléfono do Diario Oficial de Galicia</p>
<p>Teléfonos: 544268 - 544270</p>
<p>Fax: 544272 - 544273</p>

