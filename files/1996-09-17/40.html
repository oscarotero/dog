---
date: '1996-09-17'
id: '9E46'
page: 8
number: 182
agency: CONCELLO DE VIGO
section: VI. ANUNCIOS
title: >-
  Exposición pública do proxecto de urbanización do E.D. rúa Arquitecto Gómez
  Román.
range: Exposición
url: 'https://www.xunta.gal/dog/Publicados/1996/19960917/Anuncio9E46_gl.html'
---
<p>Aprobado inicialmente polo Concello Pleno, con data 3 de xuño de 1996, o proxecto de urbanización do E.D. rúa Arquitecto Gómez Román (3972/401), formulado por Rosa María Siegel e redactado polo arquitecto Jaime Riera Nieves e polo enxeñeiro técnico industrial González Pérez Zunzunegui, con visados do COAG do 29 de febreiro e 16 de maio de 1996, e do Colexio Oficial de Enxeñeiros Técnicos Industriais de Vigo do 2 de febreiro de 1996; sométese a información pública polo prazo de quince días, mediante a inserción de anuncios no DOG, BOP, nun dos xornais de maior circulación da provincia e máis no taboleiro de edictos da Casa do Concello, con notificación ós interesados.</p>
<p>Coa aprobación definitiva do proxecto de urbanización os promotores da actuación deberán prestar fianza polo 100 por 100 do importe das obras de urbanización, que ascende á cantidade de 6.150.000 ptas. (IVE incluído).</p>
<p>A aprobación definitiva deste proxecto de urbanización queda condicionada á previa aprobación definitiva do estudio de detalle do ámbito (Expte. 3726/411). Xa que logo, unha vez aprobado o estudio de detalle e de non presentarse alegación ningunha ó proxecto de urbanización, este considerarase aprobado definitivamente, sen necesidade de acordo expreso para o efecto.</p>
<p>O que se fai público para xeral coñecemento, coa indicación de que a documentación está ó dispor dos interesados na oficina municipal de información (planta baixa da Casa do Concello) para exame e alegacións.</p>
<p>Vigo, 24 de xuño de 1996.</p>
<p>Manuel Pérez Álvarez</p>
<p>Alcalde</p>
<p>5844</p>

