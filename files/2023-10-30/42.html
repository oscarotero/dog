---
date: '2023-10-30'
id: G0426-181023-0004
page: 60143
number: 206
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de outubro de 2023, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  16 de outubro de 2023, relativa á solicitude de revisión de esbozo formulada
  polos representantes do monte veciñal en man común Os Chaos, pertencente á
  Comunidade de Montes Veciñais en Man Común de Cepedelo, no concello de Viana
  do Bolo.
range: Anuncio
url: >-
  https://www.xunta.gal/dog/Publicados/2023/20231030/AnuncioG0426-181023-0004_gl.html
---
<p>Examinada a solicitude de revisión de esbozo formulada polos representantes do monte veciñal en man común (MVMC) Os Chaos, pertencente á Comunidade de Montes Veciñais en Man Común (CMVMC) de Cepedelo, no concello de Viana do Bolo, resultan os seguintes</p>
    <p>Feitos:</p>
    <p>Primeiro. O 23.9.2022, a CMVMC de Cepedelo presentou unha solicitude (Rexel núm. 2022/2337627) de revisión de esbozo do MVMC Os Chaos, no concello de Viana do Bolo.</p>
    <p>Coa solicitude achegaron a seguinte documentación:</p>
    <p>– Certificación do Acordo da Asemblea Xeral do 27 de agosto de 2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 30 de xaneiro de 2023 en relación coa citada solicitude. Nel indícase que o perímetro obxecto de revisión inclúe as partes do perímetro lindeiras con particulares, sen entrar a revisar as estremas coas comunidades de montes lindeiras. Porén, cómpre indicar que na estrema co MVMC Pradorramisquedo (CMVMC de Pradorramisquedo) encóntrase actualmente en trámite un procedemento de deslindamento.</p>
    <p>A superficie provisional do MVMC Os Chaos, unha vez revisado o esbozo, sería de 917,02 ha fronte ás 805 ha do acordo de clasificación, o que supón un incremento do 13,9 %. Porén, tendo en conta a proposta concorrente de deslindamento co MVMC Pradorramisquedo, a superficie axustada do monte quedaría finalmente en 926,64 ha, co que o incremento pasaría a ser do 15,1 %.</p>
    <p>Tendo en conta o anterior, emítese informe favorable sobre a revisión do esbozo do MVMC Os Chaos.</p>
    <p>Consideración legal e técnica:</p>
    <p>Única. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común.</p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión e axustáranse e completáranse con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 30 de xaneiro de 2023, o Xurado Provincial de Clasificación de Montes Veciñais en Man Común acordou por unanimidade o día 17 de abril de 2023:</p>
    <p>Aprobar a proposta de revisión de esbozo do monte veciñal en man común Os Chaos, pertencente á CMVMC de Cepedelo, no concello de Viana do Bolo.</p>
    <p>Ourense, 17 de outubro de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br>de Montes Veciñais en Man Común de Ourense</p></footer>

