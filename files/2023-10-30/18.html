---
date: '2023-10-30'
id: U500-251023-0001
page: 59350
number: 206
agency: Universidade de Vigo
section: III. Outras disposicións.
title: >-
  EXTRACTO da Resolución do 25 de outubro de 2023 pola que se convocan, por
  tramitación anticipada, as axudas para a contratación de persoal investigador
  predoutoral en formación para o exercicio 2024.
range: Resolución
url: >-
  https://www.xunta.gal/dog/Publicados/2023/20231030/AnuncioU500-251023-0001_gl.html
---
<p>BDNS (Identif.): 723220.</p>
    <p>De acordo co disposto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria, cuxo texto completo se pode atopar na Base de datos nacional de subvencións (https://www.infosubvenciones.es/bdnstrans/GE/es/convocatoria/723220)</p>
    <p>Primeiro. <em>Persoas beneficiarias</em></p>
    <p>Alumnado matriculado nun programa de doutoramento na Universidade de Vigo que non goce doutras axudas para a formación de persoal investigador cuxa data de finalización dos estudos que deron lugar á obtención do/s título/s que habilitan o acceso ao programa de doutoramento, ou da superación de 60 créditos de posgrao, se é o caso, sexa posterior ao 1 de xaneiro de 2021, salvo as excepcións recollidas na base 5.c) da convocatoria. </p>
    <p>Segundo. <em>Obxecto</em></p>
    <p>O obxecto destas axudas é financiar a formación de dez persoas tituladas integradas en grupos de investigación que estean a realizar a tese de doutoramento na Universidade de Vigo e que, en función da súa capacitación e formación, poidan converterse en novo persoal investigador en formación mediante a formalización dun contrato predoutoral en calquera área de coñecemento científico de tres anos de duración, conforme o artigo 21 da Lei 14/2011, do 1 de xuño da ciencia, a tecnoloxía e a innovación, modificado pola Lei 17/2022, do 5 de setembro.</p>
    <p>Terceiro. <em>Bases reguladoras</em></p>
    <p>Resolución do 25 de outubro de 2023 pola que se convocan, por tramitación anticipada, as axudas para a contratación de persoal investigador predoutoral en formación da Universidade de Vigo para o exercicio 2024.</p>
    <p>Cuarto. <em>Contía</em></p>
    <p>A contía total do crédito destinado a estas axudas será de setecentos cincuenta mil euros (750.000 €), segundo a distribución por anualidades para 2024, 2025, 2026 e 2027 establecida na convocatoria.</p>
    <p>Quinto. <em>Prazo de presentación de solicitudes</em></p>
    <p>Desde o día 26 de outubro ata o 23 de novembro de 2023.</p>
    <p>Vigo, 25 de outubro de 2023</p>
    <footer><p>O reitor da Universidade de Vigo<br>P.D. (Resolución do 22.6.2022; DOG do 6 de xullo)<br>Belén Rubio Armesto<br>Vicerreitora de Investigación, Transferencia e Innovación</p></footer>

