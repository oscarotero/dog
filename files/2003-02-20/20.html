---
date: '2003-02-20'
id: 69F6
page: 1
number: 36
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (866/2002).
range: Cédula
url: 'https://www.xunta.gal/dog/Publicados/2003/20030220/Anuncio69F6_gl.html'
---
<p>Jaime Balado Yáñez, secretario xudicial do Xulgado do Social número dous da Coruña, dou fe e testemuño que en autos seguidos perante este Xulgado do Social tramitados baixo o número 866/2002, por instancia de Elena López López, contra empresa Cartex 2001, S.L. sobre despedimento dictouse a seguinte sentencia:</p>
<p>«Na Coruña o 15 de xaneiro de 2003.</p>
<p>Jorge Hay Alba, maxistrado-xuíz do Xulgado do Social número dous desta cidade, viu os presentes autos de xuízo número 866/2002, seguidos por instancia de Elena López López, maior de idade, asistida pola letrada Aránzazu Navarrete Rey, contra a empresa Cartex 2001, S.L., que non compareceu nos autos, sendo o obxecto da reclamación, despedimento.</p>
<p>Seguen feitos e fundamentos de dereito.</p>
<p>Decido que debo estimar e estimo a demanda interposta por Elena López López conta a empresa Cartex 2001, S.L., condenando a demandada a lle aboar á demandante a cantidade de 1.319,08 euros polos conceptos reclamados na demanda.</p>
<p>Notifíqueselles esta resolución ás partes, ás que lles fará saber que contra a referida só cabe recurso de suplicación ante o Tribunal Superior de Xustiza de Galicia, anunciándose ante este xulgado no prazo de cinco días contados a partir da notificación desta sentencia, e no propio termo, se o recorrente non goza do beneficio da xustiza gratuíta deberá, ó anuncialo, entrega-lo xustificante acreditativo de consignación da cantidade obxecto da condena na conta de depósitos e consignacións que este xulgado ten aberta no Banesto desta cidade, con número de conta 0030-6349-0000-5603, facendo constar no ingreso o número do expediente.</p>
<p>E, así mesmo, deberá no momento de interpo-lo recurso consigna-la cantidade de 150,25 euros en concepto de depósito, na clave 65 da citada conta e expediente.</p>
<p>Así, por esta miña sentencia definitivamente xulgando en primeira instancia pronúncioo, mándoo e asínoo».</p>
<p>E para que sirva de notificación á empresa Cartex 2001, S.L., que ten o seu enderezo descoñecido, mediante a súa publicación no Diario Oficial de Galicia, expido e asino esta cédula na Coruña o 15 de xaneiro de 2003.</p>
<p>O secretario xudicial</p>
<p>Rubricado</p>

