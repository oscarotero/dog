---
date: '2003-02-20'
id: 69AA
page: 1
number: 36
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 12 de febreiro de 2003 pola que se convocan para o ano 2003 as axudas
  para o fomento do asociacionismo na utilización de maquinaría agrícola en
  Galicia.
range: Orde
url: 'https://www.xunta.gal/dog/Publicados/2003/20030220/Anuncio69AA_gl.html'
---
<p>A Orde do 18 de xullo de 2002, da Consellería de Política Agroalimentaria e Desenvolvemento Rural, que se publicou no Diario Oficial de Galicia número 143, do 26 de xullo, establecía as bases e o réxime xurídico das axudas para o fomento do asociacionismo na utilización de maquinaria agrícola en Galicia, e se convocaban as axudas para o ano 2002.</p>
<p>A experiencia na xestión desta axuda, os resultados que se obtiveron durante o ano pasado, sobre todo o número de entidades asociativas beneficiarias e o volume de investimento, así como as vantaxes á hora de reduci-los custos e mellora-la productividade das explotacións agropecuarias galegas, mediante o fomento e a potenciación do asociacionismo na utilización de maquinaria agrícola, xustifican a continuidade desta liña de axudas.</p>
<p>Polo tanto, co inicio do exercicio orzamentario 2003, procede realiza-la convocatoria de axudas para este ano.</p>
<p>Por todo o exposto, en consonancia co establecido no artigo 30.I.1 e 3 do Estatuto de autonomía de Galicia, e en uso das facultades que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º.-Obxecto.</p>
<p>Esta orde ten por obxecto establece-la convocatoria para o exercicio orzamentario 2003, das axudas para o fomento do asociacionismo na utilización de maqui</p>
<p>naria agrícola en Galicia, reguladas pola orde desta consellería, do 18 de xullo de 2002, (DOG nº 143, do 26 de xullo).</p>
<p>Artigo 2º.-Condicións e finalidade.</p>
<p>1. Para poderse acoller ás axudas para o fomento do asociacionismo na utilización de maquinaria agrícola, deberanse cumpri-los requisitos establecidos nos correspondentes artigos 4, 5 e 6 da Orde do 18 de xullo de 2002.</p>
<p>2. As axudas para o fomento do asociacionismo na utilización de maquinaria agrícola teñen por finalidade logra-la correcta racionalización do parque de maquinaria dispoñible, mellora-los servicios e aforrar custos nas explotacións agropecuarias galegas.</p>
<p>Artigo 3º.-Solicitudes, documentación e xestión das axudas.</p>
<p>1. As solicitudes de axuda presentaranse segundo o establecido no artigo 9 da Orde do 18 de xullo de 2002, xunto coa documentación que se detalla no artigo 11 da devandita orde.</p>
<p>2. As entidades asociativas beneficiarias, os conceptos subvencionables e contía económica, os criterios de valoración, o procedemento de xestión das axudas e o prazo e forma de xustificación destas, axustaranse ó establecido na Orde do 18 de xullo de 2002.</p>
<p>3. No artigo 8 desta orde engádese, ó final, o seguinte parágrafo: «Os criterios de valoración que se establecen nos epígrafes anteriores valoraranse cunha puntuación máxima de ata tres puntos o primeiro deles, dous puntos o sexto e un punto cada un dos outros cinco».</p>
<p>Artigo 4º.- Prazo de presentación.</p>
<p>Para o ano 2003, o prazo de presentación de solicitudes será de 40 días hábiles contados a partir do día seguinte ó de publicación desta orde no Diario Oficial de Galicia.</p>
<p>Artigo 5º.- Financiamento.</p>
<p>A concesión das axudas efectuarase con cargo ós conceptos orzamentarios 09.04.612-A.770.0, por un importe de 200.000 A; 09.04.612-A.770.1, por un importe de 626.504 A; e 09.04.615-A.770.0, por un importe de 50.000 A; dos orzamentos xerais da Comunidade Autónoma de Galicia para o ano 2003, así como con outros remanentes que puideran existir nas mesmas aplicacións.</p>
<p>As devanditas aplicacións orzamentarias poderanse incrementar con fondos adicionais comunitarios, estatais e desta comunidade autónoma.</p>
<p>En todo caso, a concesión das axudas para o fomento do asociacionismo na utilización de maquinaria agrícola en Galicia estará condicionada á existencia de crédito axeitado e suficiente e limitarase ás dispoñibilidades orzamentarias.</p>
<p>Disposicións derradeiras</p>
<p>Primeira.-Facúltase o director xeral de Industrias e Promoción Agroalimentaria da Consellería de Política Agroalimentaria e Desenvolvemento Rural para que, no ámbito das súas competencias, dicte as nor</p>
<p>mas necesarias para a correcta aplicación, desenvolvemento e cumprimento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de febreiro de 2003.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>

