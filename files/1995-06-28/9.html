---
date: '1995-06-28'
id: ED6A
page: 5
number: 123
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 19 de xuño de 1995, pola que se fai pública a relación de
  centros habilitados para incorporación de técnicos de FP-2 e se conceden as
  prórrogas de bolsas de técnicos de FP-2 (concursos convocados nos anexos III.A
  e III.C da orde da Consellería de Educación e Ordenación Universitaria do 17
  de febreiro de 1995 - DOG do 27 de febreiro-) e, así mesmo, ábrese o prazo de
  solicitudes para o concurso para a selección de novos bolseiros de FP-2
  conforme as bases recollidas no anexo III.B da citada orde.
range: Resolución
url: 'https://www.xunta.gal/dog/Publicados/1995/19950628/AnuncioED6A_gl.html'
---
<p>A orde da Consellería de Educación e Ordenación Universitaria do 17 de febreiro de 1995 (DOG do 27 de febreiro), pola que se aproban as bases polas</p>
<p>que se rexerán as convocatorias de axudas e bolsas correspondentes á promoción xeral do coñecemento prevé, no seu anexo III, a concesión de bolsas para persoal auxiliar de investigación (técnicos especialistas de FP-2).</p>
<p>De acordo co establecido na base A.3 do dito anexo, desde o 15 ó 26 de maio expuxéronse as listas de solicitudes admitidas e excluídas para a selección de centros habilitados, podendo durante ese mesmo período, os interesados, formular reclamacións para emendar erros e falta de documentos.</p>
<p>Rematado este prazo e estudiadas as reclamacións presentadas, as solicitudes admitidas foron estudiadas pola Comisión de Selección de Política Científica creada por Decreto 160/1991, do 16 de maio (DOG do 28 de maio) e orde da Consellería de Educación e Ordenación Universitaria do 27 de xullo de 1994 (DOG do 10 de agosto).</p>
<p>Así mesmo, a devandita comisión procedeu ó estudio das solicitudes de prórrogas de bolsas de FP-2 presentadas ó abeiro do anexo III.C da orde xa citada.</p>
<p>En consecuencia, atendendo á proposta elaborada pola Comisión de Selección de Política Científica en relación cos apartados A e C do anexo III da Orde do 17 de febreiro de 1995 (selección de centros habilitados e prórroga das bolsas de FP-2), esta dirección xeral,</p>
<p>RESOLVE:</p>
<p>Primeiro.-a) Concederlles prórroga para desfrutar da bolsa durante un novo período de un ano, que se contará a partir do 15 de decembro de 1995 e nos mesmos centros ós que están adscritas, ás persoas que se relacionan no anexo I.</p>
<p>b) A contía destas bolsas será de 70.000 ptas. mensuais durante o período da prórroga, segundo o establecido na base 2 do apartado B, anexo III, da orde de convocatoria.</p>
<p>c) Para calquera incidencia durante o período de desfrute desta bolsa será de aplicación o disposto no punto B.10 do anexo III da Orde do 17 de febreiro de 1995.</p>
<p>d) A inobservancia por parte dos beneficiarios de calquera das bases establecidas na orde de convocatoria, suporá a perda do dereito a percibi-la subvención correspondente.</p>
<p>Segundo.-a) Habilitar para a adscrición de bolseiros especialistas de FP-2 ós centros que se relacionan no anexo II da presente resolución.</p>
<p>b) De conformidade co establecido no punto B.4 do anexo III da Orde de convocatoria do 17 de febreiro de 1995, o prazo para que os titulados de FP-2 (ou de estudios equivalentes) participen no concurso para a selección de novos bolseiros, comprenderá desde o día seguinte ó da publicación da presente resolución no DOG ata o 28 de xullo de 1995. As solicitudes deberán axustarse ás bases da convocatoria establecidas no anexo III, apartado B, da citada Orde do 17 de febreiro de 1995.</p>
<p>c) O prazo de exposición das listas de solicitudes admitidas e excluídas, previsto na base B.5 da convocatoria abranguerá desde o 6 ó 16 de setembro (ámbolos dous incluídos) podendo os interesados, durante o mesmo período, formular reclamacións para emendar erros e faltas de documentos ante a Dirección Xeral de Universidades e Investigación aportando, se é o caso, a documentación necesaria. Transcorrido este prazo sen que se emenden as causas de exclusión, procederase ó arquivo do expediente sen máis trámite.</p>
<p>Terceiro.-Contra a presente resolución poderán os interesados interpoñer recurso ordinario ante o conselleiro de Educación e Ordenación Universitaria no prazo de un mes contado a partir da data de publicación da presente resolución no DOG, de acordo co disposto nos artigos 114 e seguintes da Lei 30/1992, de réxime xurídico das administracións públicas e do precedemento administrativo común.</p>
<p>Disposición derradeira</p>
<p>A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 19 de xuño de 1995.</p>
<p>José Manuel Touriñán López</p>
<p>Director xeral de Universidades e Investigación</p>

