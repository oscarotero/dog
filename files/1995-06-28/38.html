---
date: '1995-06-28'
id: EDEA
page: 5
number: 123
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 20 de xuño de 1995 pola que se convoca concurso público para a
  contratación en réxime de concesión do servicio de cafetería e comedor nos
  edificios administrativos da Xunta de Galicia en San Caetano, Santiago de
  Compostela.
range: Resolución
url: 'https://www.xunta.gal/dog/Publicados/1995/19950628/AnuncioEDEA_gl.html'
---
<p>a) Obxecto do concurso.</p>
<p>Constitúe o obxecto deste concurso a contratación, en réxime de concesión, do servicio de cafetería e comedor nos locais destinados para o efecto no edificio posterior esquerdo do complexo administrativo da Xunta de Galicia, sitos en San Caetano, Santiago de Compostela.</p>
<p>b) Presentación das ofertas.</p>
<p>Poderán tomar parte neste concurso as persoas naturais e xurídicas que con plena capacidade de obrar traballen habitualmente como profesionais da hostelería e non estean abranguidas nalgunha das circunstancias sinaladas no artigo 20 da vixente Lei de contratos do Estado.</p>
<p>As proposicións, xunto coa documentación esixida, deberán presentarse en sobre pechado e lacrado no rexistro xeral da Xunta de Galicia (edificio central de San Caetano), de 9 a 14 horas, incluídos os sábados non festivos, dentro do prazo de quince días naturais, contados desde o seguinte ó da publicación desta orde no Diario Oficial de Galicia.</p>
<p>No exterior do sobre expresarase o seguinte texto: «Proposición para tomar parte no concurso convocado pola Consellería da Presidencia e Administración Pública da Xunta de Galicia para a contratación do servicio de cafetería e comedor nos edificios administrativos da Xunta de Galicia en San Caetano (Santiago de Compostela), que presenta,</p>
<p>D./Dª</p>
<p>en nome</p>
<p>(propio ou da entidade que representa».</p>
<p>c) Documentación.</p>
<p>O prego de cláusulas administrativas particulares e anexos poderá ser examinado en horas de despacho ó público, e durante o prazo de presentación das ofertas, na secretaría xeral desta consellería (Subdirección de Contratación), sita na planta 2ª do edificio administrativo central de San Caetano en Santiago de Compostela.</p>
<p>d) Fianza provisional.</p>
<p>A fianza provisional para poder participar neste concurso fíxase en 200.000 pesetas. Deberá constituírse a favor da Consellería da Presidencia e Administración Pública, na Caixa Xeral de Depósitos da Consellería de Economía e Facenda, en calquera das modalidades legalmente admitidas.</p>
<p>e) Apertura de proposicións.</p>
<p>O acto do concurso será público, e terá lugar, perante a Mesa de Contratación, nunha das salas de reunións da Consellería da Presidencia e Administración Pública (edificio nº 1 de San Caetano) ás dez horas do segundo día hábil seguinte a aquel no que remate o prazo de presentación de ofertas. No caso de que o día así sinalado que corresponda face-la apertura sexa sábado, efectuarase esta o primeiro día hábil seguinte.</p>
<p>Santiago de Compostela, 20 de xuño de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

