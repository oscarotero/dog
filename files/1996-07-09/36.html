---
date: '1996-07-09'
id: 82AA
page: 6
number: 134
agency: CONCELLO DE LAXE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1996/19960709/Anuncio82AA_gl.html'
---
<p>Aprobada inicialmente polo Pleno do Concello, na sesión celebrada o día 15 de xuño de 1996, a modificación puntual das normas subsidiarias de planeamento do Concello de Laxe, consistente na rectificación da ordenanza que regula a execución de cuberta en edificios de vivenda colectiva en solo residencial denso e situacións singulares, exponse ó público o expediente durante o prazo dun mes, que se contará a partir do día seguinte ó da publicación do derradeiro anuncio no diario La Voz de Galicia, no Diario Oficial de Galicia ou no BOP.</p>
<p>Durante o devandito prazo, poderase examina-lo expediente por calquera que o desexe para formula-las alegacións ou observacións que considere pertinentes.</p>
<p>Así mesmo, faise pública a suspensión do outorgamento de licencias de parcelación, edificación e demolición no ámbito da zona chan residencial denso e situacións singulares, afectadas ambas pola modificación puntual das N.S.P.N. en trámite.</p>
<p>Non obstante, e de conformidade co disposto no artigo 120.1º do Regulamento de planeamento, poderán concederse licencias baseadas no réxime vixente, sempre que se respecten as determinacións do novo planeamento.</p>
<p>A suspensión terá unha duración máxima dun ano e extinguirase, en todo caso, coa aprobación definitiva da modificación puntual das N.S.P.M.</p>
<p>Laxe, 19 de xuño de 1996.</p>
<p>Antonio Castro Lema</p>
<p>Alcalde-presidente</p>
<p>4258</p>

