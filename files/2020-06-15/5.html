---
date: '2020-06-15'
id: G0532-010620-0001
page: 23618
number: 116
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 25 de maio de 2020, da Dirección Xeral de Ordenación do
  Territorio e Urbanismo, pola que se aproba a actualización do Plan básico
  autonómico de Galicia.
range: Resolución
url: >-
  https://www.xunta.gal/dog/Publicados/2020/20200615/AnuncioG0532-010620-0001_gl.html
---
<p>I. Antecedentes.</p>
    <p>1. O Consello da Xunta de Galicia, na súa reunión do 26 de xullo de 2018, de conformidade co disposto nos artigos 50.8 da Lei 2/2016, do 10 de febreiro, do solo de Galicia, e 102.8 do Regulamento da dita lei, aprobado por Decreto 143/2016, do 22 de setembro, acordou aprobar definitivamente o Plan básico autonómico de Galicia, integrado polos seguintes documentos:</p>
    <p>a) Memoria xustificativa dos seus fins, obxectivos e determinacións.</p>
    <p>b) Planos de delimitación dos ámbitos de aplicación dos instrumentos de ordenación do territorio.</p>
    <p>c) Planos de delimitación das afeccións sectoriais.</p>
    <p>d) Plano de identificación dos asentamentos de poboación.</p>
    <p>e) Ordenanzas tipo de edificación e uso do solo.</p>
    <p>f) Catálogo.</p>
    <p>2. O Decreto 83/2018, do 26 de xullo, polo que se aproba o Plan básico autonómico de Galicia, foi publicado no DOG núm. 162, do 27 de agosto, así como nos catro boletíns oficiais provinciais, con data do 28 de setembro (BOP da Coruña núm. 186, do 28 de setembro; BOP de Lugo núm. 224, do 28 de setembro; BOP de Ourense núm. 224, do 28 de setembro, e BOP de Pontevedra núm. 188, do 28 de setembro).</p>
    <p>3. Ante a situación da crise sanitaria ocasionada polo COVID-19, declarouse, mediante Real decreto 463/2020, do 14 de marzo, o estado de alarma en todo o territorio nacional, por parte do Goberno de España.</p>
    <p>A disposición adicional terceira do Real decreto 463/2020, do 14 de marzo, na súa redacción dada polo Real decreto 465/2020, do 17 de marzo, refírese á suspensión dos prazos administrativos, sinalando a suspensión de termos e a interrupción dos prazos para a tramitación dos procedementos de todo o sector público definido na Lei 39/2015, do 1 de outubro, do procedemento administrativo común das administracións públicas.</p>
    <p>Porén, a propia disposición prevé a posibilidade de que as entidades do sector público acorden, motivadamente, a continuación daqueles procedementos administrativos referidos a situacións estreitamente vinculadas aos feitos xustificativos do estado de alarma, ou que sexan indispensables para a protección do interese xeral ou para o funcionamento básico dos servizos.</p>
    <p>En atención ao exposto, de conformidade coa Orde da Conselleira de Medio Ambiente, Territorio e Vivenda do 27 de abril de 2020, publicada no DOG núm. 84, do 4 de maio, acórdase o inicio e/ou a continuación da tramitación de determinados procedementos indispensables para a protección do interese xeral ou para o funcionamento básico dos servizos públicos no ámbito da Consellería de Medio Ambiente, Territorio e Vivenda, durante a vixencia do estado de alarma, entre eles, os procedementos de tramitación dos instrumentos de planeamento urbanístico, tal e como consta no número 3 do anexo da citada orde.</p>
    <p>II. Procedemento de actualización.</p>
    <p>1. De conformidade co disposto no artigo 90.4 do Decreto 143/2016, do 22 de setembro polo que se aproba o Regulamento da Lei 2/2016, do 10 de febreiro, do solo de Galicia, o Plan básico autonómico debe actualizarse en función dos cambios derivados das modificacións das afeccións sectoriais e da aprobación dos instrumentos de ordenación do territorio, por canto constitúe unha peza viva, radiográfica do acontecer normativo que afecta o territorio da Comunidade Autónoma, ao que necesariamente deberán acudir os diversos axentes que actúan sobre o territorio nunha permanente revisión do estado da cuestión, que deberá dotar de transparencia e axilidade as accións planificadoras futuras.</p>
    <p>2. O artigo 9 do Decreto 83/2018, do 26 de xullo, polo que se aproba o Plan básico autonómico de Galicia, sinala que os cambios derivados da aprobación dos instrumentos de ordenación do territorio, así como as modificacións que se produzan nas afeccións sobre o territorio consonte a respectiva lexislación sectorial, en canto constitúe a súa normativa reguladora consonte co disposto no artigo 4.3, resultarán directamente vinculantes desde a súa entrada en vigor, prevalecendo sobre a información que, sobre a materia, se reflicta nos planos que integran a cartografía do Plan básico autonómico.</p>
    <p>O sinalado no punto anterior enténdese sen prexuízo da necesidade de que a dita cartografía deba ser obxecto de oportuna actualización mediante resolución administrativa e a publicación do correspondente anuncio no Diario Oficial de Galicia con indicación dos cambios operados e cunha periodicidade mínima anual, en atención á natureza de documento dinámico da que participa o Plan básico autonómico.</p>
    <p>3. Dado o carácter de instrumento dinámico, algúns organismos así como particulares, logo da aprobación definitiva do PBA foron comunicando á Dirección Xeral de Ordenación do Territorio e Urbanismo algúns erros detectados, así como as correspondentes modificacións a realizar. Así mesmo solicitouse expresamente información territorial actualizada a diferentes organismos con competencias sectoriais, tanto autonómicos como estatais.</p>
    <p>III. Contido da actualización.</p>
    <p>As modificacións derivadas da primeira actualización do Plan básico autonómico recóllense no anexo da presente resolución.</p>
    <p>O contido íntegro do Plan básico autonómico e a súa actualización está dispoñible nas seguintes direccións electrónicas:</p>
    <p>Descargas: http://mapas.xunta.gal/visores/descargas-pba/</p>
    <p>Visor: http://mapas.xunta.gal/visores/pba/</p>
    <p>IV. Resolución.</p>
    <p>De conformidade co disposto no artigo 90.4 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia, no artigo 9 do Decreto 83/2018, do 26 de xullo, polo que se aproba o Plan básico autonómico de Galicia e no artigo 13 do Decreto 42/2019, do 28 de marzo, polo que se establece a estrutura orgánica da Consellería de Medio Ambiente, Territorio e Vivenda, en relación co Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia modificado parcialmente polo Decreto 106/2018, do 4 de outubro, a competencia para a actualización do Plan básico autonómico correspóndelle á persoa titular da Dirección Xeral de Ordenación do Territorio e Urbanismo e, en consecuencia,</p>
    <h2>RESOLVO:</h2>
    <p>Primeiro. Aprobar a actualización do Plan básico autonómico de Galicia co contido sinalado no punto III e no anexo da presente resolución.</p>
    <p>Segundo. Publicar a presente resolución no Diario Oficial de Galicia, de conformidade co disposto no artigo 9 do Decreto 83/2018, do 26 de xullo, polo que se aproba o Plan básico autonómico de Galicia.</p>
    <p>Terceiro. De conformidade co artigo 88 da Lei 2/2016, do 10 de febreiro, do solo de Galicia, e o artigo 212.1 e 213 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio a actualización Plan básico autonómico de Galicia no Rexistro de Planeamento Urbanístico de Galicia.</p>
    <p>Cuarto. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>En todo caso, de conformidade co previsto na disposición adicional segunda do Real Decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, o prazo para a presentación do recurso contencioso-administrativo atópase suspendido e reeniciarase unha vez finalice a vixencia do citado real decreto ou, se é o caso, as prórrogas deste.</p>
    <p>Santiago de Compostela, 25 de maio de 2020</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>
    <h2>ANEXO</h2>
    <p>Modificacións derivadas da primeira actualización do plan básico autonómico en relación ás seguintes afeccións sectoriais:</p>
    <p>Como resultado da recompilación de información dos distintos organismos sectoriais modifícase e actualizase o Plan básico autonómico nas seguintes afeccións:</p>
    <p>1. Instrumentos de ordenación do territorio:</p>
    <p>Instrumentos de ordenación do territorio engadidos na actualización do PBA 2020:</p>
    <p>Plan sectorial:</p>
    <p>• OT-17-033. Modificación puntual núm. 1 do Plan sectorial de ordenación de áreas empresariais na Comunidade Autónoma de Galicia (aprobación definitiva polo Consello da Xunta o 29.11.2018, DOG núm. 242 do 20.12.2018).</p>
    <p>Afecta os concellos de: Cambre e Cerceda na provincia da Coruña, Palas de Rei en Lugo, o concello de Ourense, e Bueu, Cangas, Marín, Moaña, Vigo e Redondela na provincia de Pontevedra.</p>
    <p>Proxectos sectoriais:</p>
    <p>10 liñas de alta tensión:</p>
    <p>• OT-18-002. Liña de alta tensión de evacuación do parque eólico Montes de Abella fase I-II modificado (aprobación definitiva do 28.2.2018, DOG núm. 67 do 5.4.2019).</p>
    <p>• OT-17-030. Liña colectora Ludrio eixo sur: Tramo II 132 kV-parque eólico Serra do Punago-Vacariza/parque eólico Monciro (aprobación definitiva do 22.11.2018, DOG núm. 233 do 7.12.2018).</p>
    <p>• OT-17-032. Liña de alta tensión de 132 kV da subestación eléctrica parque eólico de Monciro a subestación eléctrica interconexión Ludrio (aprobación definitiva do 27.12.2019, DOG núm. 11, do 16.1.2019).</p>
    <p>• OT-18-005. Liña de alta tensión de evacuación parque eólico Pena Forcada Catasol II (aprobación definitiva do 31.1.2019, DOG núm. 33, do 15.2.2019).</p>
    <p>• OT-09-071. Liña de alta tensión de 132 kV PEO Serra de Oribio-Sub Triacastela (aprobación definitiva do 9.11.2017, DOG núm. 187, do 1.10.2018).</p>
    <p>• OT-17-046. Liña de media tensión de 30 kV de evacuación do parque eólico Cadeira (aprobación definitiva do 15.11.2018, DOG núm. 243, do 21.12.2018).</p>
    <p>• OT-17-045. Liña de alta tensión de 66 kV dos parques eólicos de Montetourado e Eixo Montetourado á Subestación colectora Regoelle 20-66/220 kV (aprobación definitiva do 22.11.2018, DOG núm. 240, do 18.12.2018).</p>
    <p>• OT-17-031. Liña de alta tensión de 132 kV da subestación eléctrica do parque eólico Pastoriza-Rodeiro á subestación eléctrica de interconexión Ludrio 132/400 kV (Ludrio norte) (aprobación definitiva do 1.8.2019, DOG núm. 157, do 21.8.2019).</p>
    <p>• OT-18-045. Liña de alta tensión de 66 kV de evacuación do parque eólico Miñón (aprobación definitiva do 10.10.2019, DOG núm. 221, do 20.11.2019).</p>
    <p>• OT-18-047. Liña de alta tensión de 132 kV de evacuación do parque eólico Ourol (aprobación definitiva do 10.10.2019, DOG núm. 221, do 20.11.2019).</p>
    <p>19 parques eólicos:</p>
    <p>• OT-05-060. Modificación non substancial do parque eólico Oribio (fase I) (aprobación definitiva do 27.6.2019, DOG núm. 154, do 14.8.2019).</p>
    <p>• OT-07-050. Parque eólico Paradela (aprobación definitiva do 13.12.2018, DOG núm. 12, do 17.1.2019).</p>
    <p>• OT-10-069. Modificación non substancial do parque eólico Sasdónigas (aprobación definitiva do 22.11.2018, DOG núm. 24, do 4.2.2019).</p>
    <p>• OT-11-033. Modificación non substancial do parque eólico Alto da Croa (aprobación definitiva do 5.12.2019, DOG núm. 3, do 7.1.2020).</p>
    <p>• OT-13-012. Parque eólico Ourol (aprobación definitiva do 10.10.2019, DOG núm. 221, do 20.11.2019).</p>
    <p>• OT-14-003. Parque eólico Carracedo (aprobación definitiva do 05.12.2018, DOG núm. 7, do 10.1.2019).</p>
    <p>• OT-14-004. Parque eólico A Pastoriza (aprobación definitiva do 5.12.2018, DOG núm. 7, do 10.1.2019).</p>
    <p>• OT-14-024. Parque eólico Pastoriza-Rodeiro (aprobación definitiva do 10.10.2018, DOG núm. 215, do 12.11.2018).</p>
    <p>• OT-15-011. Parque eólico Neda (aprobación definitiva do 25.10.2018, DOG núm. 232, do 5.11.2018).</p>
    <p>• OT-15-012. Parque eólico Cadeira (aprobación definitiva do 25.10.2018, DOG núm. 232, do 5.11.2018).</p>
    <p>• OT-16-008. Parque eólico Serra do Punago-Vacariza (aprobación definitiva do 4.4.2019, DOG núm. 83, do 2.5.2019).</p>
    <p>• OT-17-006. Parque eólico Pena Forcada Catasol II (aprobación definitiva do 12.7.2018, DOG núm. 152, do 9.8.2018).</p>
    <p>• OT-17-011. Parque eólico Monte Tourado-Eixe (aprobación definitiva do 4.10.2018, DOG núm. 223, do 22.11.2018).</p>
    <p>• OT-17-019. Parque eólico A Ruña II (aprobación definitiva do 19.12.2019, DOG núm. 30, do 13.02.2020).</p>
    <p>• OT-17-022. Modificación non substancial do parque eólico Montes de Abella fase I-II (aprobación definitiva do 27.7.2019, DOG núm. 148, do 6.8.2019).</p>
    <p>• OT-17-043. Repotenciación do parque eólico de Zas (aprobación definitiva do 25.4.2019, DOG núm. 109, do 11.6.2019).</p>
    <p>• OT-18-003. Parque eólico Mouriños (aprobación definitiva do 4.10.2018, DOG núm. 198, do 17.10.2018).</p>
    <p>• OT-18-010. Parque eólico Miñón (aprobación definitiva do 01.08.2019, DOG núm. 158, do 22.8.2019).</p>
    <p>• OT-18-054. Parque eólico Sasdónigas fase II (aprobación definitiva do 20.12.2018, DOG núm. 24, do 4.2.2019).</p>
    <p>Outros proxectos sectoriais:</p>
    <p>• OT-18-034. Ampliación do Hospital Montecelo (aprobación definitiva do 26.7.2019, DOG núm. 184, do 27.9.2019, e núm. 188, do 3.10.2019).</p>
    <p>• OT-17-026. Aluminios Cortizo (aprobación definitiva do 3.10.2019, DOG núm. 208, do 31.10.2019).</p>
    <p>• OT-17-044. Modificación puntual núm. 2 do parque empresarial de Mondoñedo (aprobación definitiva do 14.6.2018, DOG núm. 123, do 28.6.2018).</p>
    <p>• OT-19-003. Modificación puntual núm.1 do parque empresarial de Carballo (aprobación definitiva do 16.5.2019, DOG núm. 214, do 11.11.2019).</p>
    <p>Correccións de erros na información dos Instrumentos de ordenación do territorio:</p>
    <p>Engadíronse os seguintes documentos:</p>
    <p>• OT-05-21. Parque eólico Hépotas (aprobación definitiva do 13.3.2011, DOG núm. 92, do 15.5.2019).</p>
    <p>• OT-10-07. Modificación puntual segunda do parque empresarial de Monterroso (aprobación definitiva do 25.3.2010, DOG núm. 72, do 19.4.2010). Figuraba no listado do anexo III do PBA pero non estaba incorporado na documentación gráfica.</p>
    <p>• OT-12-230. Parque eólico Chan do Eixo (aprobación definitiva do 23.2.2017, DOG núm. 116, do 19.6.2018).</p>
    <p>Elimínanse os seguintes documentos:</p>
    <p>• OT-05-09. Aproveitamento hidráulico no río Landro. Anulado por sentenza do STSXG 5630/2008 e STS 1472/2012.</p>
    <p>• Do listado do anexo III do PBA: OT-12-105. Mellora e ampliación das infraestruturas básicas de abastecemento dos núcleos de San Cosme, San Pedro, San Miguel e Reinante; e OT-12-106. Mellora e ampliación das infraestruturas básicas de saneamento dos núcleos de San Cosme, San Pedro, San Miguel e Reinante; afectados pola sentenza do Tribunal Superior de Xustiza de Galicia núm. 462/2013, do 6.6.2013, que anula o Plan sectorial para a mellora e ampliación das infraestruturas básicas de saneamento, abastecemento e rede viaria do Concello de Barreiros.</p>
    <p>2. Outros espazos protexidos (fóra da Rede Galega de Espazos Protexidos).</p>
    <p>Engadiuse un novo Espazo Natural de Interese Local (ENIL) Río Gafos, e un novo Espazo Privado de Interese Natural (EPIN) Os Lagos de Lousada.</p>
    <p>3. Biodiversidade.</p>
    <p>Engadíronse dúas árbores senlleiras:</p>
    <p>• Falso ciprés de Solvouta, no concello de Santiago de Compostela (A Coruña).</p>
    <p>• Magnolia grandiflora da Casa da Picota, no concello de Boqueixón (A Coruña).</p>
    <p>Engadiuse unha nova formación senlleira:</p>
    <p>• Olmos de Santiago de Reinante, no concello de Barreiros (Lugo).</p>
    <p>Engadiuse a información sobre o plan de conservación da píllara das dunas (Charadrius alexandrinus L.) e sobre os plans de recuperación da escribenta das canaveiras (Emberiza schoeniclus L.), do sapo-concho común (Emys orbicularis L.) e do oso pardo (Ursus Arctos), diferenciando en todos eles a información das áreas de presenza e das áreas prioritarias.</p>
    <p>4. Costas.</p>
    <p>Actualízase a información de costas con data do 12.6.2019, inclúense as ordes ministeriais desde xullo de 2016 ata agosto de 2018, e tamén se reducen os tramos en tramitación.</p>
    <p>En detalle:</p>
    <table>
     <thead>
      <tr>
       <td>Provincia</td>
       <td>Concello</td>
       <td>Orde ministerial</td>
       <td>Referencia</td>
      </tr>
     </thead>
     <tbody>
      <tr>
       <td>A Coruña</td>
       <td>Ares</td>
       <td>6.9.2017</td>
       <td>DL-215-LC</td>
      </tr>
      <tr>
       <td></td>
       <td>Arteixo</td>
       <td>4.8.2017</td>
       <td>DL-147-LC</td>
      </tr>
      <tr>
       <td></td>
       <td>Boiro</td>
       <td>19.10.2016</td>
       <td>DL-171-LC
        DL-167-LC</td>
      </tr>
      <tr>
       <td></td>
       <td>Cabanas</td>
       <td>2.10.2017</td>
       <td>DL-164-LC</td>
      </tr>
      <tr>
       <td></td>
       <td>Cambre</td>
       <td>6.7.1989
        en tramitación</td>
       <td>DL-98-LC</td>
      </tr>
      <tr>
       <td></td>
       <td>Cariño</td>
       <td>11.7.2017</td>
       <td>DL-105-LC</td>
      </tr>
      <tr>
       <td></td>
       <td>Fene</td>
       <td>19.7.2017</td>
       <td>DL-199-LC (rectificación)</td>
      </tr>
      <tr>
       <td></td>
       <td>Fisterra</td>
       <td>27.2.2017</td>
       <td>DES01/07/15/0005</td>
      </tr>
      <tr>
       <td></td>
       <td>Mugardos</td>
       <td>5.2.2018</td>
       <td>DL-132-LC</td>
      </tr>
      <tr>
       <td></td>
       <td>Muros</td>
       <td>27.2.2017</td>
       <td>DL-201-LC</td>
      </tr>
      <tr>
       <td></td>
       <td></td>
       <td>10.4.2017</td>
       <td>DL-196-LC</td>
      </tr>
      <tr>
       <td></td>
       <td></td>
       <td>En tramitación</td>
       <td>DL-196-LC</td>
      </tr>
      <tr>
       <td></td>
       <td></td>
       <td>17.5.2018</td>
       <td>DL-163-LC (modificación)</td>
      </tr>
      <tr>
       <td></td>
       <td>Outes</td>
       <td>19.7.2017</td>
       <td>DL-151-LC</td>
      </tr>
      <tr>
       <td></td>
       <td>A Pobra do Caramiñal</td>
       <td>27.2.2017</td>
       <td>DL-125-LC</td>
      </tr>
      <tr>
       <td></td>
       <td>Ribeira</td>
       <td>7.2.2017</td>
       <td>DL-176-LC</td>
      </tr>
      <tr>
       <td></td>
       <td></td>
       <td>17.8.2018</td>
       <td>DL-160-LC</td>
      </tr>
      <tr>
       <td></td>
       <td>Sada</td>
       <td>7.2.2017</td>
       <td>DES01/14/15/0001</td>
      </tr>
      <tr>
       <td>Lugo</td>
       <td>Barreiros</td>
       <td>5.6.2017</td>
       <td>DL-23-LU (modificación)</td>
      </tr>
      <tr>
       <td></td>
       <td>Cervo</td>
       <td>20.12.2016</td>
       <td>DL-37-LU (modificación)</td>
      </tr>
      <tr>
       <td></td>
       <td>Foz</td>
       <td>23.5.2017</td>
       <td>DL-28-LU
        DL-14-LU</td>
      </tr>
      <tr>
       <td></td>
       <td></td>
       <td>28.5.2018</td>
       <td>DL-28-LU (rectificación)</td>
      </tr>
      <tr>
       <td></td>
       <td>O Vicedo</td>
       <td>23.5.2017</td>
       <td>DL-10-LU (modificación)
        DL-34-LU (modificación)
        DL-26-LU (modificación)</td>
      </tr>
      <tr>
       <td></td>
       <td>Ribadeo</td>
       <td>23.5.2017</td>
       <td>DL-41-LU (modificación)
        DL-22-LU (modificación)</td>
      </tr>
      <tr>
       <td></td>
       <td></td>
       <td>5.2.2018</td>
       <td>DL-22-LU (rectificación)</td>
      </tr>
      <tr>
       <td></td>
       <td>Viveiro</td>
       <td>23.5.2017</td>
       <td>DL-31-LU (modificación)
        DL-18-LU (modificación)</td>
      </tr>
      <tr>
       <td></td>
       <td></td>
       <td>10.10.2017</td>
       <td>DL-45-LU</td>
      </tr>
      <tr>
       <td>Pontevedra</td>
       <td>Bueu</td>
       <td>22.3.2018</td>
       <td>DL-158-PO</td>
      </tr>
      <tr>
       <td></td>
       <td>Cambados</td>
       <td>2.10.2017</td>
       <td>DES01/06/36/0001</td>
      </tr>
      <tr>
       <td></td>
       <td></td>
       <td>25.10.2017</td>
       <td>DES01/06/36/0001</td>
      </tr>
      <tr>
       <td></td>
       <td></td>
       <td>15.3.2018</td>
       <td>DES01/06/36/0001</td>
      </tr>
      <tr>
       <td></td>
       <td>O Rosal</td>
       <td>19.4.2018</td>
       <td>DES01/08/36/0003</td>
      </tr>
      <tr>
       <td></td>
       <td>Vigo</td>
       <td>27.7.2016</td>
       <td>DL-151-PO</td>
      </tr>
      <tr>
       <td></td>
       <td></td>
       <td>15.3.2018</td>
       <td>DL-151-PO (tramo 1) (rectificación)</td>
      </tr>
      <tr>
       <td></td>
       <td>Vilanova de Arousa</td>
       <td>19.10.2016</td>
       <td>DL-163-PO (modificación)</td>
      </tr>
     </tbody>
    </table>
    <p>5. Augas.</p>
    <p>Actualizouse a información da rede hidrográfica coa información derivada do lugar de descarga dixital facilitado polas administracións competentes (confederacións hidrográficas que afecta a Comunidade Autónoma de Galicia: Augas de Galicia, Miño-Sil, Duero, e Cantábrico).</p>
    <p>6. Paisaxe</p>
    <p>Engadíronse as seguintes áreas de especial interese paisaxístico incluídas no Catálogo da paisaxe de Galicia, na Grande Área Paisaxística Rías Baixas:</p>
    <p>• Serra do Cando, AEIP_08_12.</p>
    <p>• Serra do Suído, AEIP_08_15.</p>
    <p>7. Estradas.</p>
    <p>Actualizouse a información da rede de estradas na comunidade autónoma, o que afecta principalmente cambios de titularidade de tramos de vías, de acordo coa base cartográfica oficial.</p>
    <p>8. Ferrocarrís.</p>
    <p>Actualizouse a información do sector ferroviario coa información derivada do lugar de descarga dixital facilitado pola administración competente, Administrador de Infraestruturas Ferroviarias (ADIF), o 3.7.2019: http://ideadif.adif.es.</p>
    <p>9. Enerxía eléctrica.</p>
    <p>Completouse a información da rede eléctrica de alta tensión na comunidade, engadindo 27 elementos novos.</p>
    <p>Asemade, engádese a rede de media tensión.</p>
    <p>10. Enerxía eólica.</p>
    <p>Segundo a información facilitada polo organismo competente puxéronse en funcionamento 50 aeroxeradores novos dende a aprobación definitiva do Plan básico autonómico.</p>
    <p>11. Gasoduto.</p>
    <p>Engadiuse unha planta de gas natural liquado (GNL) para a subministración a Sarria (Lugo).</p>
    <p>12. Portos.</p>
    <p>Portos de Galicia:</p>
    <p>Engadiuse nova información sobre a sinalización dos portos de Galicia, cunha capa de puntos, cun total de 274 novas entidades.</p>
    <p>Asemade, tamén se engadiron 3 novas zonas de servizo:</p>
    <table>
     <tbody>
      <tr>
       <td>Nome do porto</td>
       <td>Concello</td>
       <td>Provincia</td>
      </tr>
      <tr>
       <td>Vilanova de Arousa</td>
       <td>Vilanova de Arousa</td>
       <td>Pontevedra</td>
      </tr>
      <tr>
       <td>Muxía</td>
       <td>Muxía</td>
       <td>A Coruña</td>
      </tr>
      <tr>
       <td>Ponteceso</td>
       <td>Ponteceso</td>
       <td>A Coruña</td>
      </tr>
     </tbody>
    </table>
    <p>E foron modificadas as delimitacións das zonas de servizo dos seguintes 22 portos:</p>
    <table>
     <thead>
      <tr>
       <td>Nome do porto</td>
       <td>Concello</td>
       <td>Provincia</td>
      </tr>
     </thead>
     <tbody>
      <tr>
       <td>Sanxenxo</td>
       <td>Sanxenxo</td>
       <td>Pontevedra</td>
      </tr>
      <tr>
       <td>As Corbaceiras</td>
       <td>Pontevedra</td>
       <td>Pontevedra</td>
      </tr>
      <tr>
       <td>Tragove</td>
       <td>Cambados</td>
       <td>Pontevedra</td>
      </tr>
      <tr>
       <td>Palmeira</td>
       <td>Ribeira</td>
       <td>A Coruña</td>
      </tr>
      <tr>
       <td>Cabo de Cruz</td>
       <td>Boiro</td>
       <td>A Coruña</td>
      </tr>
      <tr>
       <td>Escarabote</td>
       <td>Boiro</td>
       <td>A Coruña</td>
      </tr>
      <tr>
       <td>Portosín</td>
       <td>Porto do Son</td>
       <td>A Coruña</td>
      </tr>
      <tr>
       <td>Camelle</td>
       <td>Camariñas</td>
       <td>A Coruña</td>
      </tr>
      <tr>
       <td>Laxe</td>
       <td>Laxe</td>
       <td>A Coruña</td>
      </tr>
      <tr>
       <td>Barizo</td>
       <td>Malpica</td>
       <td>A Coruña</td>
      </tr>
      <tr>
       <td>Ares</td>
       <td>Ares</td>
       <td>A Coruña</td>
      </tr>
      <tr>
       <td>Ribadeo</td>
       <td>Ribadeo</td>
       <td>Lugo</td>
      </tr>
      <tr>
       <td>Cedeira</td>
       <td>Cedeira</td>
       <td>A Coruña</td>
      </tr>
      <tr>
       <td>Bares</td>
       <td>Mañón</td>
       <td>A Coruña</td>
      </tr>
      <tr>
       <td>Burela</td>
       <td>Burela</td>
       <td>Lugo</td>
      </tr>
      <tr>
       <td>Vilaxoán</td>
       <td>Vilagarcía de Arousa</td>
       <td>Pontevedra</td>
      </tr>
      <tr>
       <td>Moaña</td>
       <td>Moaña</td>
       <td>Pontevedra</td>
      </tr>
      <tr>
       <td>Muros</td>
       <td>Muros</td>
       <td>A Coruña</td>
      </tr>
      <tr>
       <td>Portocubelo</td>
       <td>Portocubelo</td>
       <td>A Coruña</td>
      </tr>
      <tr>
       <td>Corcubión</td>
       <td>Corcubión</td>
       <td>A Coruña</td>
      </tr>
      <tr>
       <td>Quenxe</td>
       <td>Quenxe</td>
       <td>A Coruña</td>
      </tr>
      <tr>
       <td>Fisterra</td>
       <td>Fisterra</td>
       <td>A Coruña</td>
      </tr>
     </tbody>
    </table>
    <p>Portos do Estado:</p>
    <p>Actualízase a capa de información de Portos do Estado engadíndose 90 sinalizacións, principalmente localizadas nos portos de interese xeral do Estado de: Marín e ría de Pontevedra; de Vilagarcía de Arousa e a súa ría; do porto exterior da Coruña; e de Ferrol e a súa ría.</p>
    <p>13. Aeroportos.</p>
    <p>Actualízase a información de aeroportos en base a documentación remitida polo órgano sectorial competente o 26 de xullo de 2019, en concreto en:</p>
    <p>• Actualízase a información da servidume aeronáutica do Radar de Espiñeiras e do Radar das Pontes.</p>
    <p>Así mesmo, procédese a corrección dos erros detectados polo organismo competente na Zona de Servizo do Aeroporto de Vigo e na Zona de Servizo do Aeroporto da Coruña.</p>
    <p>14. Telecomunicacións.</p>
    <p>No tocante a información do Plan sectorial de Retegal e dos proxectos sectoriais de antenas de Retegal, o órgano sectorial competente procedeu a identificación daquelas antenas previstas que están executadas:</p>
    <p>• 4 antenas derivadas dos proxectos sectoriais:</p>
    <p>– RTGR15029_1502331CORISTANCO e RTGR27028_2700832LUGO previstas no proxecto sectorial de código OT-14-027.</p>
    <p>– RTGR27021_2700848XERMADE e RTGR27034_2700843NAVIA DE SUARNA previstas no proxecto sectorial de código OT-14-021.</p>
    <p>• 9 antenas derivadas das actuacións previstas definidas no Plan sectorial de Retegal:</p>
    <table>
     <tbody>
      <tr>
       <td>RTGR15091_1502288VILARMAIOR</td>
       <td>RTGR15026_1502297CESURAS</td>
       <td>RTGR15041_1502299ALARACHA</td>
      </tr>
      <tr>
       <td>RTGR27058_2700758OSAVIÑAO</td>
       <td>RTGR27026_2700783LANCARA</td>
       <td>RTGR27044_2700793APASTORIZA</td>
      </tr>
      <tr>
       <td>RTGR27018_2700829FONSAGRADA</td>
       <td>RTGR27042_2700833PARADELA</td>
       <td>RTGR32046_MELON</td>
      </tr>
     </tbody>
    </table>
    <p>No tocante ao resto de antenas localizadas no Plan básico autonómico das que derivan afeccións territoriais, o órgano competente realizou unha revisión das mesmas procedendo a sinalar unha serie de correccións que hai que incluír:</p>
    <p>• Corrixíronse as coordenadas de 227 antenas, moitas delas pola detección de pequenas imprecisións,</p>
    <p>• Desaparecen 11 antenas das identificadas como titularidade de Retegal (as identificadas cos seguintes códigos na aprobación definitiva: RTGA36533; RTGA36036046_PEDRADA; RTGA27030003_MONDOÑEDO; RTGA15015023_CABANAS; RTGR15006_1502287ARZUA; RTGR27010_2700737CASTRODEREI; RTGR32013_3200791MACEDA; RTGR36017_3601205AESTRADA; RTGR27017_2700870FOLGOSODOCOUREL; RTGR15070_1502208ASPONTES; RTGR27048_2700794APONTENOVA) así como a súa afección.</p>
    <p>• Engádense 9 antenas:</p>
    <table>
     <tbody>
      <tr>
       <td>RTGA36535</td>
       <td>RTGA27561</td>
       <td>RTGA36538</td>
      </tr>
      <tr>
       <td>RTGA36541</td>
       <td>RTGA27513</td>
       <td>RTGA15526</td>
      </tr>
      <tr>
       <td>RTGA36537</td>
       <td>RTGA32523</td>
       <td>RTGA32524</td>
      </tr>
     </tbody>
    </table>
    <p>• Procedese a corrixir tamén a afección das antenas para axustala aos cambios anteriores.</p>
    <p>15. Defensa.</p>
    <p>Engadíronse 8 zonas de seguridade das instalacións de defensa e ademais engadíronse ámbitos á instalación de defensa do Exército de Terra de Figueirido, nos concellos de Pontevedra, Marín e Vilaboa; e engadiuse unha batería de costa no concello do Grove, segundo o sinalado polo organismo sectorial competente no seu informe do 20 de decembro de 2019.</p>
    <table>
     <thead>
      <tr>
       <td>Nome da zona de seguridade</td>
       <td>Exército</td>
      </tr>
     </thead>
     <tbody>
      <tr>
       <td>Zona de seguridade próxima Escuadrón de Vixilancia Aérea núm. 10</td>
       <td>Aire</td>
      </tr>
      <tr>
       <td>Zona de seguridade Polvoríns de Mougá</td>
       <td>Armada</td>
      </tr>
      <tr>
       <td>Zona de seguridade La E.N. da Graña y Monte Fontelo</td>
       <td>Armada</td>
      </tr>
      <tr>
       <td>Zona de seguridade El Arsenal, Repuestos, E.E. Antonio de Escaño, Cuartel de Dolores del Tercio Norte y el Pabellón de Deportes de Batallones</td>
       <td>Armada</td>
      </tr>
      <tr>
       <td>Zona de seguridade Campo de Maniobras y Tiro de Parga</td>
       <td>Terra</td>
      </tr>
      <tr>
       <td>Zona de seguridade El Montón</td>
       <td>Armada</td>
      </tr>
      <tr>
       <td>Zona de seguridade base General Morillo</td>
       <td>Terra</td>
      </tr>
      <tr>
       <td>Zona de seguridade afastada de batería J-1 Puerto Cauces</td>
       <td></td>
      </tr>
     </tbody>
    </table>
    <p>16. Concesións mineiras.</p>
    <p>Actualizouse a información das concesións mineiras segundo a información facilitada pola Cámara Oficial Mineira de Galicia o 25 de outubro de 2019. Pásase de 1.027 dereitos mineiros na aprobación definitiva a 1.001 dereitos mineiros na actualización, o que supón unha redución de 8.426,91 ha, pasando de 354.494,62 ha na aprobación definitiva a <br>346 067,71 ha na actualización.</p>
    <p>17. Concentracións parcelarias.</p>
    <p>Engadíronse 11 concentracións parcelarias ás inicialmente recollidas no PBA, 4 na provincia da Coruña e 7 na provincia de Lugo:</p>
    <table>
     <tbody>
      <tr>
       <td>Zona</td>
       <td>Concello</td>
       <td>Provincia</td>
       <td>Decreto</td>
      </tr>
      <tr>
       <td>Lamaboa</td>
       <td>Palas de Rei</td>
       <td>Lugo</td>
       <td>1.11.2011</td>
      </tr>
      <tr>
       <td>San Vicente de Vigo e Santa María de Vigo</td>
       <td>Carral</td>
       <td>A Coruña</td>
       <td>26.3.1992</td>
      </tr>
      <tr>
       <td>Vilarmaior-Barbeiros</td>
       <td>Ordes</td>
       <td>A Coruña</td>
       <td>14.11.1990</td>
      </tr>
      <tr>
       <td>Santa María de Nebra</td>
       <td>Porto do Son</td>
       <td>A Coruña</td>
       <td>13.9.1991</td>
      </tr>
      <tr>
       <td>Monte de Foxáns e Santa María de Bendaña</td>
       <td>Touro</td>
       <td>A Coruña</td>
       <td>19.2.1993</td>
      </tr>
      <tr>
       <td>Fanoi</td>
       <td>Abadín</td>
       <td>Lugo</td>
       <td>19.2.1993</td>
      </tr>
      <tr>
       <td>Pousada</td>
       <td>Baleira</td>
       <td>Lugo</td>
       <td>27.5.1999</td>
      </tr>
      <tr>
       <td>Ramil</td>
       <td>Castro de Rei</td>
       <td>Lugo</td>
       <td>20.9.2001</td>
      </tr>
      <tr>
       <td>San Xiao de Mos</td>
       <td>Castro de Rei</td>
       <td>Lugo</td>
       <td>20.9.2001</td>
      </tr>
      <tr>
       <td>Órrea-Galegos</td>
       <td>Riotorto</td>
       <td>Lugo</td>
       <td>29.1.1992</td>
      </tr>
      <tr>
       <td>Frexulfe</td>
       <td>Valadouro, O</td>
       <td>Lugo</td>
       <td>1.10.1997</td>
      </tr>
     </tbody>
    </table>
    <p>Así mesmo, fixéronse correccións en 29 concentracións parcelarias xa recollidas na aprobación definitiva do PBA:</p>
    <table>
     <tbody>
      <tr>
       <td>Zona</td>
       <td>Concello</td>
       <td>Provincia</td>
       <td>Decreto</td>
      </tr>
      <tr>
       <td>San Juan de Ortoño</td>
       <td>Ames</td>
       <td>A Coruña</td>
       <td>17.9.1964</td>
      </tr>
      <tr>
       <td>San Lorenzo de Agrón</td>
       <td>Ames</td>
       <td>A Coruña</td>
       <td>12.10.1960</td>
      </tr>
      <tr>
       <td>Trasmonte</td>
       <td>Ames</td>
       <td>A Coruña</td>
       <td>26.12.1964</td>
      </tr>
      <tr>
       <td>Lens</td>
       <td>Ames</td>
       <td>A Coruña</td>
       <td>14.2.1969</td>
      </tr>
      <tr>
       <td>San Mamede do Monte</td>
       <td>Baña, A</td>
       <td>A Coruña</td>
       <td>9.5.1963</td>
      </tr>
      <tr>
       <td>Corneira</td>
       <td>Baña, A</td>
       <td>A Coruña</td>
       <td>1.3.1962</td>
      </tr>
      <tr>
       <td>Ermida, A</td>
       <td>Baña, A</td>
       <td>A Coruña</td>
       <td>1.3.1962</td>
      </tr>
      <tr>
       <td>Suevos</td>
       <td>Baña, A</td>
       <td>A Coruña</td>
       <td>1.3.1962</td>
      </tr>
      <tr>
       <td>Riba, A</td>
       <td>Baña, A</td>
       <td>A Coruña</td>
       <td>1.3.1962</td>
      </tr>
      <tr>
       <td>Cabanas II</td>
       <td>Baña, A</td>
       <td>A Coruña</td>
       <td>1.3.1962</td>
      </tr>
      <tr>
       <td>Barro-Marcelle</td>
       <td>Baña, A</td>
       <td>A Coruña</td>
       <td>26.10.1961</td>
      </tr>
      <tr>
       <td>Fiopáns</td>
       <td>Baña, A</td>
       <td>A Coruña</td>
       <td>21.9.1960</td>
      </tr>
      <tr>
       <td>Troitosende</td>
       <td>Baña, A</td>
       <td>A Coruña</td>
       <td>21.9.1960</td>
      </tr>
      <tr>
       <td>Marcelle</td>
       <td>Baña, A</td>
       <td>A Coruña</td>
       <td>10.8.1985</td>
      </tr>
      <tr>
       <td>Cabanas</td>
       <td>Baña, A</td>
       <td>A Coruña</td>
       <td>17.6.1963</td>
      </tr>
      <tr>
       <td>Os Ánxeles</td>
       <td>Brión</td>
       <td>A Coruña</td>
       <td>26.4.1965</td>
      </tr>
      <tr>
       <td>Coirós-Colantres-Lesa-Armea</td>
       <td>Coirós</td>
       <td>A Coruña</td>
       <td>11.10.1967</td>
      </tr>
      <tr>
       <td>Regueira</td>
       <td>Oza dos Ríos</td>
       <td>A Coruña</td>
       <td>17.6.1981</td>
      </tr>
      <tr>
       <td>Rodeiro-Bandoxa II</td>
       <td>Oza dos Ríos</td>
       <td>A Coruña</td>
       <td>29.8.1980</td>
      </tr>
      <tr>
       <td>Cis</td>
       <td>Oza dos Ríos</td>
       <td>A Coruña</td>
       <td>22.7.1966</td>
      </tr>
      <tr>
       <td>Cuíña</td>
       <td>Oza dos Ríos</td>
       <td>A Coruña</td>
       <td>17.5.1966</td>
      </tr>
      <tr>
       <td>Oza-Paderne</td>
       <td>Oza dos Ríos</td>
       <td>A Coruña</td>
       <td>5.4.1965</td>
      </tr>
      <tr>
       <td>Reboredo</td>
       <td>Oza dos Ríos</td>
       <td>A Coruña</td>
       <td>7.9.1962</td>
      </tr>
      <tr>
       <td>Bermui-Ribadeume</td>
       <td>Pontes de García Rodríguez, As</td>
       <td>A Coruña</td>
       <td>25.8.1979</td>
      </tr>
      <tr>
       <td>San Sadurniño</td>
       <td>San Sadurniño</td>
       <td>A Coruña</td>
       <td>13.10.1961</td>
      </tr>
      <tr>
       <td>Alón</td>
       <td>Santa Comba</td>
       <td>A Coruña</td>
       <td>22.2.1984</td>
      </tr>
      <tr>
       <td>Fontecada</td>
       <td>Santa Comba</td>
       <td>A Coruña</td>
       <td>28.6.1972</td>
      </tr>
      <tr>
       <td>Vilarmaior</td>
       <td>Santa Comba</td>
       <td>A Coruña</td>
       <td>14.9.1966</td>
      </tr>
      <tr>
       <td>Meirás</td>
       <td>Valdoviño</td>
       <td>A Coruña</td>
       <td>7.10.1963</td>
      </tr>
     </tbody>
    </table>
    <p>18. Emerxencias e interior.</p>
    <p>Actualízase a información relativa aos establecementos afectados polo Real decreto 840/2015, do 21 de setembro, polo que se aproban medidas de control dos riscos inherentes aos accidentes graves, nos que interveñan substancias perigosas segundo a información facilitada pola Dirección Xeral de Emerxencias e Interior do 8.11.2019.</p>
    <p>Inclúese unha nova capa coa delimitación de 14 ámbitos con Plan de emerxencia exterior (PEE) dos establecementos Seveso de nivel superior:</p>
    <table>
     <tbody>
      <tr>
       <td>Nome da empresa</td>
       <td>PEE</td>
       <td>Concello</td>
       <td>Provincia</td>
      </tr>
      <tr>
       <td>Repsol Butano, S.A.</td>
       <td>PEE A Grela-Bens</td>
       <td>A Coruña</td>
       <td>A Coruña</td>
      </tr>
      <tr>
       <td>Repsol Petróleo, S.A.</td>
       <td>PEE A Grela-Bens</td>
       <td>A Coruña</td>
       <td>A Coruña</td>
      </tr>
      <tr>
       <td>ALU Ibérica LC, S.L.</td>
       <td>PEE A Grela-Bens</td>
       <td>A Coruña</td>
       <td>A Coruña</td>
      </tr>
      <tr>
       <td>CLH, S.A.</td>
       <td>PEE A Grela-Bens</td>
       <td>A Coruña</td>
       <td>A Coruña</td>
      </tr>
      <tr>
       <td>Arteixo Química, S.L.U.</td>
       <td>PEE Arteixo Quiímica, S.L.U.</td>
       <td>Arteixo</td>
       <td>A Coruña</td>
      </tr>
      <tr>
       <td>Masol Iberia Biofuel, S.L.U.</td>
       <td>PEE Cabo Prioriño</td>
       <td>Ferrol</td>
       <td>A Coruña</td>
      </tr>
      <tr>
       <td>Reganosa</td>
       <td>PEE C.I. Punta Promontoiro</td>
       <td>Mugardos</td>
       <td>A Coruña</td>
      </tr>
      <tr>
       <td>Forestal del Atlántico, S.A. e Imegasa</td>
       <td>PEE C.I. Punta Promontoiro</td>
       <td>Mugardos</td>
       <td>A Coruña</td>
      </tr>
      <tr>
       <td>Aluminio Español, S.A.</td>
       <td>PEE C.I. San Cibrao</td>
       <td>Cervo</td>
       <td>Lugo</td>
      </tr>
      <tr>
       <td>Cepsa Comercial Petróleo, S.A.U.</td>
       <td>PEE Cepsa Gas Licuado, S.A. Maside</td>
       <td>Maside</td>
       <td>Ourense</td>
      </tr>
      <tr>
       <td>CLH, S.A. (Vigo)</td>
       <td>PEE CLH Vigo</td>
       <td>Vigo</td>
       <td>Pontevedra</td>
      </tr>
      <tr>
       <td>Foresa, Industrias Químicas del&amp;nbsp;Noroeste, S.A.U.</td>
       <td>PEE Foresa</td>
       <td>Caldas de Reis</td>
       <td>Pontevedra</td>
      </tr>
      <tr>
       <td>Finsa-Foresa, Industrias Químicas del&amp;nbsp;Noroeste, S.A.U.</td>
       <td>PEE Parque de Almacenamento Finsa-Foresa</td>
       <td>Vilagarcía de Arousa</td>
       <td>Pontevedra</td>
      </tr>
      <tr>
       <td>Syngenta España, S.A.</td>
       <td>PEE Syngenta España, S.A.</td>
       <td>O Porriño</td>
       <td>Pontevedra</td>
      </tr>
     </tbody>
    </table>
    <p>A capa de puntos da actualización do PBA inclúe a información de 29 Sevesos de nivel inferior:</p>
    <table>
     <thead>
      <tr>
       <td>Nome da empresa</td>
       <td>Concello</td>
       <td>Provincia</td>
      </tr>
     </thead>
     <tbody>
      <tr>
       <td>Bioetanol Galicia, S.A.</td>
       <td>Curtis</td>
       <td>A Coruña</td>
      </tr>
      <tr>
       <td>C.L.H., S.A.</td>
       <td>A Coruña</td>
       <td>A Coruña</td>
      </tr>
      <tr>
       <td>Carburos Metálicos, S.A.</td>
       <td>Fene</td>
       <td>A Coruña</td>
      </tr>
      <tr>
       <td>Nedgia A Barcala GLP-185-15</td>
       <td>Cambre</td>
       <td>A Coruña</td>
      </tr>
      <tr>
       <td>Nedgia Matogrande</td>
       <td>A Coruña</td>
       <td>A Coruña</td>
      </tr>
      <tr>
       <td>Gesuga, Gestora de Subproductos de Galicia, S.A.</td>
       <td>Cerceda</td>
       <td>A Coruña</td>
      </tr>
      <tr>
       <td>Industrias del Tablero, S.A.</td>
       <td>San Sadurniño</td>
       <td>A Coruña</td>
      </tr>
      <tr>
       <td>Ingaroil, S.L.U.</td>
       <td>As Somozas</td>
       <td>A Coruña</td>
      </tr>
      <tr>
       <td>Nedgia PSR GNL-079-124</td>
       <td>Ribeira</td>
       <td>A Coruña</td>
      </tr>
      <tr>
       <td>Nedgia GLP 98-15</td>
       <td>Carballo</td>
       <td>A Coruña</td>
      </tr>
      <tr>
       <td>Nedgia Ferrol</td>
       <td>Ferrol</td>
       <td>A Coruña</td>
      </tr>
      <tr>
       <td>Unión de Empresas Madereras, S.A.</td>
       <td>Coristanco</td>
       <td>A Coruña</td>
      </tr>
      <tr>
       <td>Sociedade Galega de Residuos Industriais, S.A.</td>
       <td>As Somozas</td>
       <td>A Coruña</td>
      </tr>
      <tr>
       <td>Sociedade Galega de Residuos Industriais, S.A.</td>
       <td>As Somozas</td>
       <td>A Coruña</td>
      </tr>
      <tr>
       <td>Nedgia PSR GNL 96085</td>
       <td>Lugo</td>
       <td>Lugo</td>
      </tr>
      <tr>
       <td>Euroserum Ibérica, S.L.</td>
       <td>Monforte de Lemos</td>
       <td>Lugo</td>
      </tr>
      <tr>
       <td>Nedgia Cuiña</td>
       <td>Lugo</td>
       <td>Lugo</td>
      </tr>
      <tr>
       <td>Magnesitas de Rubián, S.A.</td>
       <td>O Incio</td>
       <td>Lugo</td>
      </tr>
      <tr>
       <td>Nedgia Foz</td>
       <td>Foz</td>
       <td>Lugo</td>
      </tr>
      <tr>
       <td>Nedgia Monforte GLP 13-27</td>
       <td>Monforte de Lemos</td>
       <td>Lugo</td>
      </tr>
      <tr>
       <td>Vitogas España, S.A.</td>
       <td>Sober</td>
       <td>Lugo</td>
      </tr>
      <tr>
       <td>Nedgia Verín</td>
       <td>Verín</td>
       <td>Ourense</td>
      </tr>
      <tr>
       <td>Ence, Energía y Celulosa, S.A.</td>
       <td>Pontevedra</td>
       <td>Pontevedra</td>
      </tr>
      <tr>
       <td>Copo Ibérica, S.A.</td>
       <td>Mos</td>
       <td>Pontevedra</td>
      </tr>
      <tr>
       <td>Imeris Kiln Furniture España, S.L. (IKF)</td>
       <td>A Guarda</td>
       <td>Pontevedra</td>
      </tr>
      <tr>
       <td>Nedgia PSN GNL-106</td>
       <td>Lalín</td>
       <td>Pontevedra</td>
      </tr>
      <tr>
       <td>Nedgia PSR GNL-125</td>
       <td>O Grove</td>
       <td>Pontevedra</td>
      </tr>
      <tr>
       <td>Nedgia PSN GNL-043</td>
       <td>Cangas</td>
       <td>Pontevedra</td>
      </tr>
      <tr>
       <td>Zelnova Zeltia, S.A.</td>
       <td>O Porriño</td>
       <td>Pontevedra</td>
      </tr>
     </tbody>
    </table>
    <p>19. Patrimonio cultural.</p>
    <p>O Catálogo do Plan básico autonómico ampliouse bastante coa información achegada polo órgano competente.</p>
    <p>De xeito resumido pode apuntarse o seguinte:</p>
    <p>• Ampliouse en 63 o número de Bens de Interese Cultural (BIC) cos seus respectivos contornos de protección.</p>
    <p>• Engadiuse a delimitación do Ben de Interese Cultural (BIC) na categoría de paisaxe cultural da Ribeira Sacra (DOG núm. 246, do 29.12.2017).</p>
    <p>• Ampliouse en 298 o número de bens catalogados cos seus respectivos contornos de protección.</p>
    <p>• Corrixiuse a localización dalgúns BIC e dalgúns bens catalogados xa incluídos na aprobación definitiva do Plan básico autonómico.</p>
    <p>• Engadíronse tres plans especiais de protección.</p>
    <p>20. Límites administrativos.</p>
    <p>Actualízase a información sobre os límites municipais, e os da Comunidade Autónoma, coa información xeográfica de referencia dispoñible no centro de descargas do Instituto Xeográfico Nacional (IGN), descarga de febreiro de 2020.</p>
    <p>As principais alteracións coa información previa da aprobación definitiva do PBA son as seguintes:</p>
    <p>• Alteración do límite da Comunidade Autónoma de Galicia en: Ribadeo, Trabada, A Pontenova, Navia de Suarna, Folgoso do Courel, A Gudiña, Riós, Vilardevós, Verín, Oímbra, Monterrei, Cualedro, Baltar e Calvos de Randín.</p>
    <p>• Alteracións nos límites entre concellos:</p>
    <p>– Entre O Barco de Valdeorras e Rubiá.</p>
    <p>– Entre Barro e Portas.</p>
    <p>– Entre O Corgo e Láncara.</p>
    <p>– Entre Monterrei e Cualedro, e Monterrei e Oímbra.</p>
    <p>– Entre Oímbra e Verín.</p>
    <p>– Entre Baltar e Cualedro.</p>
    <p>– Entre Marín e Pontevedra.</p>
    <p>– No porto de Pontevedra, que se ten ampliado cara á ría.</p>
    <p>– Entre Dozón e Lalín.</p>
    <p>– Entre Covelo e Mondariz.</p>
    <p>– Entre Cerdedo-Cotobade e Forcarei.</p>
    <p>21. Entidades de poboación.</p>
    <p>Actualizouse a información engadindo 27 entidades de poboación derivadas dos planeamentos xerais aprobados:</p>
    <p>• Concello de Vilaboa: Larache; Outeiro, O; e Carballal.</p>
    <p>• Concello de Coles: Seara Vella; Viso de Arriba; e Pazo, O.</p>
    <p>• Concello da Teixeira: Ponte, A; Barrio; e Requeixo.</p>
    <p>• Concello de Coles: A Eirexa; Alto de Curros; A Ribada; O Sobrado; Figueiredo; San Paio; Marco de Mira; A Zarriña; Vilar de Abaixo; e Outeiro de Cales.</p>
    <p>• Concello de Tordoia: Torna, A; Casaldabade; Pazos de Abaixo; Monte Vello; Pardiñeiro; e Rabo do Lobo.</p>
    <p>• Concello de Foz: Cangas.</p>

