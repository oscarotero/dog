---
date: '2013-07-15'
id: CA04-050713-0004
page: 28022
number: 133
agency: Consellería de Economía e Industria
section: III. Outras disposicións.
title: >-
  RESOLUCIÓN do 1 de xullo de 2013 pola que se conceden catro bolsas de
  formación na Dirección Xeral de Comercio, convocadas pola Orde do 23 de abril
  de 2013, e se establece a listaxe de reserva.
range: Resolución
url: >-
  https://www.xunta.gal/dog/Publicados/2013/20130715/AnuncioCA04-050713-0004_gl.html
---
<p>Mediante a Orde da Consellería de Economía e Industria, do 23 de abril de 2013 (DOG nº 88, do 8 de maio), establecéronse as bases reguladoras para a concesión das bolsas de formación na Dirección Xeral de Comercio e procedeuse á súa convocatoria.</p>
    <p>Unha vez concluído o prazo de presentación de instancias e avaliadas as solicitudes presentadas de acordo cos criterios obxectivos fixados no artigo 12 das bases da convocatoria, a Comisión de Valoración elevou unha relación de catro persoas propostas para a adxudicación das bolsas e a listaxe de reserva para o caso de non-aceptación ou renuncia dalgunha delas.</p>
    <p>En virtude do anterior, e de conformidade co establecido no artigo 14.1 das bases da convocatoria,</p>
    <h2>RESOLVO:</h2>
    <p>Primeiro. Concederlles catro bolsas de formación na Dirección Xeral de Comercio ás persoas beneficiarias que se relacionan no anexo I desta resolución.</p>
    <p>Cada bolsa estará dotada con 900 euros brutos por mes.</p>
    <p>As persoas que obteñan a bolsa terán que contratar unha póliza de seguro de asistencia sanitaria, no caso de non estar cuberta pola Seguridade Social ou por un seguro privado e contratar un seguro de accidentes polo período de duración da bolsa. Tales circunstancias acreditaranse no momento de comezar o desfrute da bolsa.</p>
    <p>Segundo. Establecer a listaxe de reserva, por orde de prelación, que se indica no anexo II desta resolución para o caso de non-aceptación ou renuncia dalgunha das bolsas concedidas.</p>
    <p>Terceiro. Inadmitir as solicitudes presentadas polas persoas que se indican a seguir:</p>
    <p>a) As presentadas por Débora Fontenla Rodríguez, Alicia Estívalis Toirán, María Dolores Benavides Falcón, Manuel Jesús Paderne Cebey, Elena Villares Vázquez, Gabriel Alonso Martínez e Christian Añón Dosil, xa que non están en posesión dalgún título universitario de segundo ciclo ou grao superior, tal e como exixe o artigo 3.c) das bases reguladoras.</p>
    <p>b) A presentada por Avelino González Ordóñez, xa que non acredita un coñecemento da lingua galega con nivel de perfeccionamento ou equivalente (celga 4), exixido no artigo 3.b) das bases reguladoras. </p>
    <p>c) A presentada por Carlos Alberto Bugallo Sarmiento, xa que incumpre o requisito de non desfrutar anteriormente doutra bolsa de formación na Dirección Xeral de Comercio, exixido no artigo 3.d) das bases reguladoras.</p>
    <p>d) As presentadas por María Diana Méndez Vizcaíno e Lorena García López por presentar as súas solicitudes de bolsa fóra de prazo, segundo o disposto no artigo 3.2 das disposicións da devandita orde.</p>
    <p>Cuarto. Desestimar as demais solicitudes presentadas ao abeiro da Orde do 23 de abril de 2013.</p>
    <p>Quinto. Dispoñer gastos mediante a expedición do documento contable «D» con cargo ás partidas orzamentarias 2013.08.02.751A.480.0, «formación en materia de comercio» e 2013.08.02.751A.484.0, «cotas sociais para formación en materia de comercio» dos orzamentos xerais da Comunidade Autónoma para 2013, para cada persoa beneficiaria. A contía de cada bolsa calcúlase desde a data de incorporación das persoas bolseiras ata o 31 de decembro de 2013.</p>
    <p>Sexto. As/os bolseiras/os deberán comunicar a súa aceptación ou renuncia no prazo máximo de cinco días hábiles contados desde o seguinte ao da notificación desta resolución. No caso de aceptación, achegarán con ela a certificación bancaria da conta en que debe aboarse a bolsa.</p>
    <p>Despois de transcorrer o dito prazo, se as/os beneficiarias/os non se declarasen en ningún sentido, entenderase que aceptan a bolsa. </p>
    <p>Así mesmo, no caso de que as/os adxudicatarias/os non acepten a bolsa ou non poidan incorporarse por calquera outro motivo, poderán ser substituídas/os polas persoas que figuren na listaxe de reserva en función da súa puntuación. </p>
    <p>Sétimo As persoas beneficiarias das bolsas terán as obrigas establecidas no artigo 19 das bases reguladoras da concesión delas.</p>
    <p>Contra esta resolución, que pon fin á vía administrativa, cabe interpoñer recurso potestativo de reposición ante o órgano que a ditou, no prazo dun mes contado desde o día seguinte ao da súa publicación no <em>Diario Oficial de Galicia</em>, ou ben directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses que se contarán desde a mesma data. En todo caso, non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición.</p>
    <p>Notifíquese esta resolución ás persoas interesadas.</p>
    <p>Santiago de Compostela, 1 de xullo de 2013</p>
    <footer><p>P.D. (Orde do 30 de abril de 2009; DOG nº 87, do 6 de maio)<br>Borja Verea Fraiz<br>Secretario xeral técnico da Consellería de Economía e Industria</p></footer>
    <h2>Anexo I</h2>
    <p>Relación de persoas beneficiarias das catro bolsas de formación na Dirección Xeral de Comercio:</p>
    <table>
     <tbody>
      <tr>
       <td>Orde</td>
       <td>Solicitante</td>
       <td>DNI</td>
      </tr>
      <tr>
       <td>1</td>
       <td>Montserrat Dopico González</td>
       <td>76578954V</td>
      </tr>
      <tr>
       <td>3</td>
       <td>María Teresa López Freire</td>
       <td>32707446C</td>
      </tr>
      <tr>
       <td>2</td>
       <td>Celestino Fernando Amigo de Pascual</td>
       <td>18053153Q</td>
      </tr>
      <tr>
       <td>4</td>
       <td>Fernando Domínguez Arcos</td>
       <td>76732088V</td>
      </tr>
     </tbody>
    </table>
    <h2>Anexo II</h2>
    <p>Listaxe de persoas suplentes, por orde de prelación, para cubrir as vacantes que poidan producirse por non aceptación ou renuncia dalgunha das bolsas concedidas:</p>
    <table>
     <tbody>
      <tr>
       <td>Orde</td>
       <td>Solicitante</td>
       <td>DNI</td>
      </tr>
      <tr>
       <td>1</td>
       <td>Manuel Ángel Nogueira Moreiras</td>
       <td>44846039H</td>
      </tr>
      <tr>
       <td>2</td>
       <td>Ana María Blázquez López</td>
       <td>44836886L</td>
      </tr>
      <tr>
       <td>3</td>
       <td>Gala Curros Varela</td>
       <td>53166422J</td>
      </tr>
      <tr>
       <td>4</td>
       <td>Vanesa Caneiro Navarrete</td>
       <td>32697621Q</td>
      </tr>
     </tbody>
    </table>

