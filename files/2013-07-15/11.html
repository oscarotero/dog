---
date: '2013-07-15'
id: G2240-250613-0003
page: 28134
number: 133
agency: Xulgado de Primeira Instancia e Instrución número 1 de Lalín
section: V. Administración de xustiza.
title: EDICTO (147/2010).
range: Edicto
url: >-
  https://www.xunta.gal/dog/Publicados/2013/20130715/AnuncioG2240-250613-0003_gl.html
---
<p>No procedemento de referencia foi ditada sentenza no 8 de xuño de 2012 cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>Lalín, 8 de xuño de 2012.</p>
    <p>Vistos e examinados por Carmen Riveiros Santiago, xuíza titular do Xulgado de Primera Instancia e Instrución número 1 de Lalín, os autos de xuízo ordinario 147/2010, por instancia do procurador Sr. Ceán Garrido, en nome e representación da entidade Galper Gallega de Persiana, S.L., defendida polo letrado Sr. Platero López de Turiso, contra Instalvenpu, S.L., Javier Tato Arca, José Camba Tato e José Francisco López Barreiro, en situación de rebeldía procesual.</p>
    <p>Resolvo que, estimando integramente a demanda formulada por instancia da procurador Sr. Ceán Garrido, en nome e representación da entidade Galper Gallega de Persiana, S.L., defendida pola letrada Sr. Platero López de Turiso, contra Instalvenpu, S.L., Javier Tato Arca, José Camba Tato e José Francisco López Barreiro, en situación de rebeldía procesual, debo condenar e condeno os codemandados Instalvenpu, S.L., Javier Tato Arca, José Camba Tato e José Francisco López Barreiro a aboaren solidariamente a Galper Gallega de Persiana, S.L. a cantidade de 50.715,52 euros máis os xuros legais e de demora establecidos na Lei 3/2004, do 29 de decembro, que establece medidas de loita contra a morosidade en operacións comerciais.</p>
    <p>Será a cargo dos codemandados condenados o pagamento das custas procesuais.</p>
    <p>Notifíquese a resolución ás partes en legal forma e advírtaselles que contra ela poderán interpor, ante este xulgado, recurso de apelación dentro dos vinte días seguintes á súa notificación, que non será admitido a trámite se a parte interesada non demostra ter constituído o depósito requirido pola disposición adicional décimo quinta da Lei orgánica do poder xudicial, introducida mediante LO 1/2009, do 3 de novembro.</p>
    <p>Están exentos de constituíren o depósito para recorrer os incluídos no número 5 da disposición citada e os que teñan recoñecido o dereito á asistencia xurídica gratuíta.</p>
    <p>Fáganse as anotacións correspondentes no libro de asuntos e lévese a presente sentenza ao libro de sentenzas e autos deste xulgado e testemuño aos autos principais.</p>
    <p>Por esta a miña sentenza, xulgando definitivamente en primeira instancia, pronúncioo, mando e asino».</p>
    <p>Publicación. Dada, lida e publicada foi a anterior sentenza polo xuíz que a ditou celebrando audiencia pública no mesmo día da súa data. Dou fe.</p>
    <p>E como consecuencia do ignorado paradoiro de José Camba Tato, expídese este edicto para que sirva de cédula de notificación e para a súa inserción no DOG.</p>
    <p>Lalín, 2 de maio de 2013</p>
    <footer><p>O/a secretario/a</p></footer>

