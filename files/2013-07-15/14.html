---
date: '2013-07-15'
id: G2345-210613-0001
page: 28140
number: 133
agency: Xulgado do Social número 2 da Coruña
section: V. Administración de xustiza.
title: EDICTO (1322/2012).
range: Edicto
url: >-
  https://www.xunta.gal/dog/Publicados/2013/20130715/AnuncioG2345-210613-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que por resolución ditada o día 19.6.2013, no proceso seguido por instancia de Javier Fernández Rodríguez contra Zambhala Hostelería, S.L., en reclamación por despedimento, rexistrouse co número 1322/2012 e acordouse notificar a Zambhala Hostelería, S.L. o ditame de sentenza seguinte:</p>
    <p>«Resolución:</p>
    <p>Debo estimar e estimo a demanda sobre despedimento formulada por Javier Fernández Rodríguez fronte á empresa Zambhala Hostelería, S.L., con intervención procesual do Fogasa e, en consecuencia:</p>
    <p>1. Declaro a improcedencia do despedimento.</p>
    <p>2. Tense por efectuada a opción a favor da indemnización, declarando a extinción da relación laboral na data desta resolución e condenando a demandada a aboar ao demandante, en concepto de indemnización, a cantidade de 5.015,59 euros.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Advírtase ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta a miña sentenza, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>Advírtese ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que sirva de notificación a Zambhala Hostelería, S.L. en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 21 de xuño de 2013</p>
    <footer><p>A secretaria xudicial</p></footer>

