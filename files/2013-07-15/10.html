---
date: '2013-07-15'
id: G1077-220613-0001
page: 28132
number: 133
agency: Audiencia Provincial de Pontevedra (Sección Terceira)
section: V. Administración de xustiza.
title: EDICTO (436/2012).
range: Edicto
url: >-
  https://www.xunta.gal/dog/Publicados/2013/20130715/AnuncioG1077-220613-0001_gl.html
---
<p>Acordado no rolo de apelación civil número 436/2012, dimanante dos autos de procedemento ordinario número 694/2008, do Xulgado de Primeira Instancia e Instrución número 2 de Lalín, ditouse sentenza co número 141/2013, cuxo encabezamento e ditame din:</p>
    <p>«Sentenza 141/2013.</p>
    <p>Señores do tribunal:</p>
    <p>Presidente: Antonio-Juan Gutiérrez R.-Moldes.</p>
    <p>Maxistrados: Jaime Esaín Manresa e Francisco Javier Romero Costas.</p>
    <p>Na cidade de Pontevedra, 11 de abril de 2013.</p>
    <p>Visto en grao de apelación ante esta Sección 3 da Audiencia Provincial de Pontevedra os autos de procedemento ordinario 694/2008, procedentes do Xulgado de Primeira Instancia e Instrución número 2 de Lalín, aos cales correspondeu a peza de recurso de apelación R (LECN) 436/2012, en que aparece como parte apelante María Amelia Núñez Blanco, representada pola procuradora dos tribunais Yolanda González Alonso, asistida polo letrado Francisco Javier Gamero Esquivel, e como parte apelada José Ramón Mosquera Cabaleiro, representado polo procurador dos tribunais Antonio Daniel Rivas Gandasegui, asistido pola letrada Sra. Fernández Montes; herdanza xacente Tarsicio José Iglesias Rey e descoñecidos e incertos herdeiros; e o Ministerio Fiscal, sendo o maxistrado relator Antonio-J. Gutiérrez R.-Moldes.</p>
    <p>Ditame:</p>
    <p>Desestimamos o recurso de apelación interposto pola representación de María Amelia Núñez Blanco e confirmamos a sentenza apelada, con imposición das custas desta instancia á parte apelante.</p>
    <p>Notifíqueselles a presente resolución ás partes facéndolles saber que esta sentenza non é firme e contra ela poderán optar as partes lexitimadas por interpor o recurso extraordinario por infracción procesual ou o recurso de casación ante a Sala Primeira do Tribunal Supremo, no prazo de 20 días, contados desde o día seguinte á súa notificación, conforme dispoñen os artigos 466 e seguintes e a disposición derradeira 16a LAC/00.</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído na conta de depósitos e consignacións deste órgano un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente.</p>
    <p>Unha vez firme, expídase testemuño, que será remitido cos autos orixinais ao xulgado de procedencia para os efectos oportunos.</p>
    <p>Notifíquese, así mesmo, esta resolución ao/aos apelado/s rebelde/s, segundo dispón o artigo 497 da Lei de axuizamento civil.</p>
    <p>Así, por esta a nosa sentenza, o pronunciamos, mandamos e asinamos».</p>
    <p>E para que conste e se publique no <em>Diario Oficial de Galicia</em> e sirva de notificación a herdanza xacente Tarsicio José Iglesias Rey, expídese e asina o presente edicto.</p>
    <p>Pontevedra, 9 de maio de 2013</p>
    <footer><p>O secretario xudicial</p></footer>

