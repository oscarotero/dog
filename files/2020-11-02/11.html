---
date: '2020-11-02'
id: G0427-301020-0001
page: 43596
number: 221
agency: Consellería do Mar
section: III. Outras disposicións.
title: >-
  RESOLUCIÓN do 30 de outubro de 2020, da Dirección Xeral de Desenvolvemento
  Pesqueiro, pola que se modifica a Resolución do 3 de febreiro de 2020 pola que
  se convocan exames extraordinarios teóricos para a obtención das titulacións
  que habilitan para o goberno das embarcacións de lecer da Comunidade Autónoma
  de Galicia (código de procedemento PE616D).
range: Resolución
url: >-
  https://www.xunta.gal/dog/Publicados/2020/20201102/AnuncioG0427-301020-0001_gl.html
---
<p>Mediante a Resolución do 3 de febreiro de 2020, desta dirección xeral, convocáronse exames extraordinarios teóricos para a obtención das titulacións que habilitan para o goberno de embarcacións de lecer na Comunidade Autónoma de Galicia (código de procedemento PE616D).</p>
    <p>No anexo III da citada resolución recóllese unha epígrafe relativa á convocatoria de decembro en que se establece un prazo de matrícula entre o 16 de outubro e o 27 de outubro, ambos inclusive.</p>
    <p>Dado o interese, que se reflicte nunha numerosa presentación de solicitudes para participar no devandito proceso, unido á necesidade de facilitar e favorecer a participación nesta convocatoria, que ademais resulta ser a derradeira do ano en curso, faise necesario establecer un novo prazo de matrícula sen que afecte as solicitudes xa presentadas</p>
    <p>Por todo iso, esta dirección xeral, no uso das atribucións que lle confire o Decreto 168/2015, do 13 de novembro, modificado polo Decreto 39/2018, do 3 de abril, polo que se aproba a estrutura orgánica da Consellería do Mar,</p>
    <h2>ACORDA:</h2>
    <p>Modificar o anexo III da Resolución de 3 de febreiro de 2020 e establecer un novo prazo de matrícula desde a data de publicación desta resolución no Diario Oficial de Galicia (DOG) ata o día 6 de novembro de 2020 e que non afecta as solicitudes xa presentadas.</p>
    <p>Santiago de Compostela, 30 de outubro de 2020</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

