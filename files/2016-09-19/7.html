---
date: '2016-09-19'
id: G0422-090916-0001
page: 43086
number: 178
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 12 de agosto de 2016 pola que se encarga ao medio propio Empresa
  de Transformación Agraria, S.A. (Tragsa) o tratamento de lixiviados e a selaxe
  provisional dun vertedoiro de residuos non perigosos sito en Campo Gaiosa,
  Cerceda (A Coruña).
range: Resolución
url: >-
  https://www.xunta.gal/dog/Publicados/2016/20160919/AnuncioG0422-090916-0001_gl.html
---
<p>1. Encomenda de xestión dos traballos para o tratamento de lixiviados e a selaxe provisional dun vertedoiro de residuos non perigosos. </p>
    <p>– Actividade: tratamento de lixiviados e selaxe provisional dun vertedoiro de residuos non perigosos sito en Campo Gaiosa (Cerceda).</p>
    <p>– Natureza e alcance da xestión encomendada: esta encomenda ten natureza intersubxectiva, ao ter Tragsa a consideración de medio instrumental da Administración segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>– Prazo de vixencia: desde o día 12 de agosto de 2016 ata o 19 de decembro de 2016.</p>
    <p>– Modalidade de financiamento: as actuacións serán con cargo aos orzamentos da Comunidade Autónoma de Galicia para o ano 2016, aplicación orzamentaria 07.03.541D.6011, na cal existe crédito adecuado e suficiente para a dita finalidade.</p>
    <p>Santiago de Compostela, 12 de agosto de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

