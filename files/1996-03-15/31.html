---
date: '1996-03-15'
id: '4466'
page: 2372
number: 54
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (23/1996-04).
range: Cédula
url: 'https://www.xunta.gal/dog/Publicados/1996/19960315/Anuncio4466_gl.html'
---
<p>Francisco Javier Míguez Poza, maxistrado-xuíz do Xulgado de Primeira Instancia e Instrucción número dous de Santiago de Compostela, fago saber que neste xulgado se seguen autos de xuízo executivo co número 23/1996, promovido polo Banco Pastor, S.A., representado polo procurador Regueiro Muñoz, contra Severino Vieites Tejo, sobre reclamación da cantidade de 4.296.794 pesetas de principal e 2.000.000 de pesetas para xuros, gastos e custas, e dado que o demandado se atopa en paradoiro ignorado, por medio desta cédula cítase o devandito demandado, co fin de que no termo improrrogable de nove días compareza nestes autos e forma legal mediante letrado e procurador, e se opoña á execución se lle convén. As copias da demanda e os documentos están nesta secretaría ó seu dispor. De non comparecer será declarado en rebeldía e o preito seguirá o seu curso, sen volvelo citar nin facerlle outras notificacións cás que determine a lei.</p>
<p>Procédese sen previo requirimento de pagamento ó embargo dos seguintes bens propiedade do demandado:</p>
<p>Leira, no sitio de Trigal ou Maceira, destinada a labradío, sinalada co número 293 da zona de concentración de parcelaria de Viduído, sita no municipio de Ames. Ten unha superficie de 850 metros cadrados. Inscrita no Rexistro da Propiedade de Negreira, tomo 530, libro 135, folio 88, predio número 13.051.</p>
<p>Terreo destinado a eucaliptos denominado Pena da Revolta, referencia catastral 1508300000006200043JG, sito no municipio de Teo, da superficie de 1.626 metros cadrados.</p>
<p>Terreo destinado a eucaliptos denominado Pena da Revolta, referencia catastral 1508300000006200045JJ, sito no municipio de Teo, da superficie de 267 metros cadrados.</p>
<p>Terreo destinado a carballeira denominado Fonte de Fóra, referencia catastral 15083000000890012JM, sito no municipio de Teo, da superficie de 1.500 metros cadrados.</p>
<p>Terreo destinado a piñeiral madeirable denominado Braña, referencia catastral 150830000008900252JN, sito no municipio de Teo, da superficie de 267 metros cadrados.</p>
<p>Leira a labradío denominada Fondo da Revolta, referencia catastral 1508300003509097JO, sita no municipio de Teo, da superficie de 2.370 metros cadrados.</p>
<p>Terreo destinado a piñeiral madeirable denominado Cancela, referencia catastral 150830000008900130JZ, sito no municipio de Teo, da superficie de 107 metros cadrados.</p>
<p>E para que conste e lle sirva de citación en forma legal ó demandado Severino Vieites Tejo, en paradoiro ignorado, expido e asino esta cédula en Santiago de Compostela o doce de febreiro de mil novecentos noventa e seis.</p>
<p>Rubricado</p>
<p>1162</p>

