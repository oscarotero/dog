---
date: '2023-09-20'
id: C141-080923-0001
page: 53702
number: 179
agency: Portos de Galicia
section: VI. Anuncios. a) Administración autonómica.
title: >-
  CÉDULA do 6 de setembro de 2023 pola que se notifica a resolución do
  procedemento administrativo sancionador do expediente 13-30-23-04 e dous máis.
range: Cédula
url: >-
  https://www.xunta.gal/dog/Publicados/2023/20230920/AnuncioC141-080923-0001_gl.html
---
<p>De conformidade co disposto nos artigos 44 e 46 da Lei 39/2015 (BOE núm. 236, do 2 de outubro), do procedemento administrativo común das administracións públicas, notifícaselles aos denunciados cuxos datos persoais se mencionan no anexo, mediante a publicación no <em>Boletín Oficial del Estado</em>, as resolucións dos procedementos administrativos sancionadores por infracción da Lei 6/2017, do 12 de decembro, de portos de Galicia, en relación co Regulamento de servizo e policía dos portos, aprobado pola Orde ministerial do 12 de xuño de 1976, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em> (DOG), ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>O órgano competente para a resolución do expediente é o director do ente público, de acordo coa tipificación e coa contía da sanción, e en virtude do disposto no artigo 144.1.a) da Lei 6/2017, de portos de Galicia.</p>
    <p>Contra a presente resolución, que non pon fin á vía administrativa, poderase interpoñer recurso de alzada ante o presidente do Consello de Administración, segundo o establecido no acordo de delegación de competencias do Consello de Administración do ente público Portos de Galicia, publicado mediante a Resolución do 29 de agosto de 2018, no DOG núm. 177, do 17 de setembro. O prazo para interpoñer este recurso é dun mes contado a partir do día seguinte ao da publicación desta cédula no <em>Boletín Oficial del Estado</em>.</p>
    <p>Transcorrido o dito prazo, a resolución sancionadora devirá firme e executiva e o importe da sanción poderá facerse efectivo en período voluntario, dentro do prazo establecido no artigo 62 da Lei 58/2003, do 12 de decembro, xeral tributaria (BOE núm. 302, do 18 de decembro), mediante ingreso en calquera oficina das entidades de depósito colaboradoras (Banco Sabadell, BBVA e Abanca), empregando o modelo impreso que se facilitará nos servizos centrais de Portos de Galicia.</p>
    <p>De non efectuarse o ingreso no devandito prazo, procederase á súa exacción por vía executiva. </p>
    <p>Santiago de Compostela, 6 de setembro de 2023</p>
    <footer><p>Roi Fernández Añón<br>Director xeral de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula
        Denunciante</td>
       <td>DNI/CIF do/da
        denunciado/a</td>
       <td>Feito denunciado
        Data-hora-porto</td>
       <td>Precepto 
        infrinxido</td>
       <td>Precepto sancionador</td>
       <td>Importe da sanción</td>
      </tr>
      <tr>
       <td>Sanc. 13-30-23-04
        2873-KYX
        Garda Civil</td>
       <td>76899031A</td>
       <td>Estacionamento prohibido.
        26.12.2022; 13.10 horas;
        A Guarda (Pontevedra)</td>
       <td>Artigo 131.t) da Lei 6/2017, de portos de Galicia (LPG)</td>
       <td>Artigo 137 da LPG</td>
       <td>90 €</td>
      </tr>
      <tr>
       <td>Sanc. 13-35-23-57
        0976-FRY
        Policía Autonómica</td>
       <td>35426037B</td>
       <td>Estacionamento prohibido.
        10.12.2022; 17.28 horas; 
        As Corbaceiras (Pontevedra)</td>
       <td>Artigo 131.t) da Lei 6/2017, de portos de Galicia (LPG)</td>
       <td>Artigo 137 da LPG</td>
       <td>90 €</td>
      </tr>
      <tr>
       <td>Sanc. 14-07-23-01
        Garda Civil</td>
       <td>34637968Z</td>
       <td>Pesca prohibida.
        18.10.2022; 19.45 horas;
        Celeiro-Viveiro (Lugo)</td>
       <td>Artigo 131.v) da Lei 6/2017, de portos de Galicia (LPG)</td>
       <td>Artigo 137 da LPG</td>
       <td>90 €</td>
      </tr>
     </tbody>
    </table>

