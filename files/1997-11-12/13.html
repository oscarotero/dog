---
date: '1997-11-12'
id: C54A
page: 10
number: 219
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 31 de outubro de 1997, do tribunal V-1D designado para xulga-las
  probas selectivas para o acceso á categoría 10 do grupo V do persoal laboral
  fixo da Xunta de Galicia, convocadas por orde da Consellería da Presidencia e
  Administración Pública do 2 de decembro de 1996, pola que se procede ó
  sinalamento da data, a hora e o lugar de celebración do primeiro exercicio das
  devanditas probas selectivas.
range: Resolución
url: 'https://www.xunta.gal/dog/Publicados/1997/19971112/AnuncioC54A_gl.html'
---
<p>Na sesión celebrada o día 27 de outubro de 1997 polo tribunal V-1D designado para xulga-las probas selectivas para o acceso á categoría 10 do grupo V do persoal laboral fixo da Xunta de Galicia, convocadas por orde da Consellería da Presidencia e</p>
<p>Administración Pública do 2 de decembro de 1996 (DOG nº 242, do 12-12-1996), acordouse:</p>
<p>1º.-Que o primeiro exercicio para os aspirantes admitidos no proceso selectivo para o acceso á categoría auxiliar do teléfono de información ó cidadán (10) do grupo V terá lugar o día 21 de novembro de 1997, ás 16.30 horas, no salón de actos da Escola Galega da Administración Pública (EGAP), sita na rúa de Madrid 2-4 (polígono das Fontiñas), Santiago de Compostela.</p>
<p>O chamamento para a entrada dos opositores no lugar de celebración do exercicio comezará ás 16.15 horas.</p>
<p>2º.-Os aspirantes deberán comparecer provistos de documento identificativo (base II.2.3 e base II.3.2), de lapis do nº 2 e goma de borrar.</p>
<p>Santiago de Compostela, 31 de outubro de 1997.</p>
<p>Loreto Díaz Sánchez</p>
<p>Presidenta do tribunal</p>
<p>8668</p>

