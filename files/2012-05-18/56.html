---
date: '2012-05-18'
id: C141-110512-0001
page: 18899
number: 94
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 10 de maio de 2012 pola que se modifica a Resolución do 20 de
  abril de 2012 pola que se anuncia a licitación, mediante procedemento aberto,
  sistema multicriterio e tramitación urxente, do contrato de subministración e
  instalación do equipamento necesario para a homoxeneización e visualización
  remota do sistema de videovixilancia dos portos do ente público Portos de
  Galicia (EPPG), non suxeito a regulación harmonizada.
range: Resolución
url: >-
  https://www.xunta.gal/dog/Publicados/2012/20120518/AnuncioC141-110512-0001_gl.html
---
<p>No apartado 5.b) da Resolución do 20 de abril de 2012, da entidade pública Portos de Galicia, publicada no <em>Diario Oficial de Galicia</em> número 83, do 2 de maio, pola que se anuncia a licitación, mediante procedemento aberto e sistema multicriterio, tramitación urxente, do contrato de subministración e instalación do equipamento necesario para a homoxeneización e visualización remota do sistema de videovixilancia dos portos do ente público Portos de Galicia (EPPG), non suxeito a regulación harmonizada, disponse que o prego de prescricións técnicas particulares (PPT), o prego tipo de cláusulas administrativas particulares (PCAP) e o cadro de características do contrato (CCC) se poderán obter no perfil de contratante, no seguinte enderezo: www.contratosdegalicia.es/resultado.jsp?N=17421</p>
    <p>Advertidos erros no contido do anuncio de licitación e no CCC que rexerá a referida licitación, cómpre efectuar as seguintes modificacións:</p>
    <p>– Na páxina 16040 do anuncio de licitación, onde di: «Resolución do 20 de abril de 2012 pola que se anuncia a licitación, mediante procedemento aberto, sistema multicriterio e tramitación urxente, do contrato non suxeito a regulación harmonizada de subministración que se cita», debe dicir: «Resolución do 20 de abril de 2012 pola que se anuncia a licitación, mediante procedemento aberto, sistema multicriterio e tramitación ordinaria, do contrato non suxeito a regulación harmonizada de subministración que se cita».</p>
    <p>– Na páxina 16041 do anuncio de licitación, no apartado 3.a) onde di: «Tramitación: urxente», debe dicir: «Tramitación: ordinaria».</p>
    <p>– No apartado 4.4 do CCC, onde di: «Tramitación do expediente: urxente», debe dicir: «Tramitación do expediente: ordinaria».</p>
    <p>– No anexo I do CCC apróbase unha modificación do seu contido, que deixa sen efecto o anterior anexo I, e autorízase unha nova redacción do modelo de oferta económica.</p>
    <p>– Obtención de información e da documentación corrixida:</p>
    <p>1. Entidade: División de Contratación de Portos de Galicia. Teléfono: 881 881 645.</p>
    <p>2. Enderezo en internet: http://www.xunta.es/contratacion/resultado.jsp?N=17421</p>
    <p>– Prazo de presentación de proposicións: </p>
    <p>Á vista do anterior, ábrese un novo prazo de presentación de ofertas para participar na licitación convocada para adxudicar, mediante procedemento aberto e sistema multicriterio, tramitación ordinaria, o contrato de subministración de referencia, que rematará ás catorce (14.00) horas do vixésimo (20.º) día natural seguinte ao da publicación deste anuncio no <em>Diario Oficial de Galicia</em>. No caso de que ese día coincida en sábado ou festivo, o prazo rematará o primeiro día hábil seguinte.</p>
    <p>– Data de apertura de ofertas: a apertura pública das ofertas técnicas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte.</p>
    <p>Santiago de Compostela, 10 de maio de 2012.</p>
    <footer><p>José Juan Durán Hermida<br>Presidente de Portos de Galicia</p></footer>

