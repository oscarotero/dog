---
date: '2012-05-18'
id: CA04-270412-0004
page: 18876
number: 94
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 19 de abril de 2012, da Xefatura Territorial da Coruña, pola que
  se somete a información pública a petición da autorización administrativa
  dunha instalación eléctrica no concello de Carral (expediente IN407A
  315/2011).
range: Resolución
url: >-
  https://www.xunta.gal/dog/Publicados/2012/20120518/AnuncioCA04-270412-0004_gl.html
---
<p>Para os efectos previstos na Lei 54/1997, do 27 de novembro (BOE n.º 285), do sector eléctrico, e no título VII do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Enderezo social: avenida de Arteixo, 171, 15007 A Coruña.</p>
    <p>Denominación: L.A.T. 66 kV Carral-Eirís soterramento sub. Carral-AP228.</p>
    <p>Situación: concello de Carral.</p>
    <p>Características técnicas: instalación baixo a traza da liña A.T. aérea a 66 kV, dun novo apoio 228-PAS de transición FL e retensamento do condutor entre os apoios que se van instalar e o existente 229, en condutor AL-Ac 18,2, así como a desmontaxe dos apoios número 223, 224, 225, 226, 227 e 228 do tramo aéreo entre os apoios 222-PAS e 228.</p>
    <p>Liña eléctrica de alta tensión subterránea a 66 kV, cunha lonxitude de 1.360 m, con orixe no apoio 228-PAS e final na subestación de Carral, en condutor R.H.Z.1 36/66 kV 1×630 mm² Al. </p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no edificio administrativo de Monelos, rúa Vicente Ferrer, 2, 2.º andar, 15071 A Coruña, no prazo de vinte días, a partir da última publicación.</p>
    <p>A Coruña, 19 de abril de 2012.</p>
    <footer><p>Susana Vázquez Romero<br>Xefa territorial da Coruña</p></footer>

