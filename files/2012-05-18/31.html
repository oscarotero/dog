---
date: '2012-05-18'
id: G0167-260412-0001
page: 18855
number: 94
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (809/2009).
range: Edicto
url: >-
  https://www.xunta.gal/dog/Publicados/2012/20120518/AnuncioG0167-260412-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña fago saber que nos autos número 809/2009 se ditou sentenza cuxo encabezamento e decisión son do teor literal seguinte:</p>
    <p>«Sentenza.</p>
    <p>A Coruña, 24 de abril de 2012.</p>
    <p>Ana Rodríguez Piorno, maxistrada xuíza do Xulgado do Social número 3 (reforzo) da Coruña, ditou a presente resolución nos autos de procedemento sobre prestación de desemprego 809/2009, sendo demandante María Julia Calvete Zas, asistida polo letrado Sr. Páramo Sureda, e demandados o Servizo Público de Emprego Estatal (SPEE), coa representación da letrada do Estado Sra. Prosper Montalvo, e a empresa K´amisas, S.L. e (...).</p>
    <p>Dispoño que debo estimar e estimo a demanda interposta por parte de María Julia Calvete Zas contra o Servizo Público de Emprego Estatal (SPEE) e contra a empresa K´amisas, S.L. e, en consecuencia, declaro o dereito daquela de percibir a prestación de desemprego recoñecida conforme a base reguladora diaria de 37,42 euros, con efectos desde o 19 de febreiro de 2009, e condeno o Servizo Público de Emprego Estatal ao anticipo do seu aboamento, sen prexuízo do seu dereito de reintegro con cargo á empresa K´amisas, S.L., a cal é responsable, por infracotización, pola diferenza entre a base reguladora fixada e a recoñecida a través da presente sentenza.</p>
    <p>Notifíqueselles a presente sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, o cal deberá ser anunciado no prazo dos 5 días seguintes á notificación desta sentenza.</p>
    <p>Así o pronuncio, mando e asino. Ana Rodríguez Piorno, asinado».</p>
    <p>Publicada no día da súa data.</p>
    <p>E para que sirva de notificación á demandada K’amisas, S.L., en ignorado paradoiro, expídese a presente cédula para a súa publicación no DOG e colocación no taboleiro de anuncios.</p>
    <p>A Coruña, 26 de abril de 2012.</p>
    <footer><p>A secretaria xudicial</p></footer>

