---
date: '2017-01-30'
id: G0164-170117-0002
page: 4338
number: 20
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ACORDO do 10 de xaneiro de 2017, da Xefatura Territorial da Coruña, polo que
  se lle dá publicidade ao inicio de expedientes de reintegro de axudas ao
  estudo.
range: Anuncio
url: >-
  https://www.xunta.gal/dog/Publicados/2017/20170130/AnuncioG0164-170117-0002_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, procédese a dar publicidade á parte substantiva do acordo adoptado pola Xefatura Territorial da Coruña da Consellería de Cultura, Educación e Ordenación Universitaria:</p>
    <p>Primeiro. Iniciar o procedemento de reintegro das bolsas concedidas e identificadas no anexo desta resolución.</p>
    <p>Segundo. Pór á disposición da interesada os expedientes para que, consonte o previsto no artigo 82 da Lei 39/2015, do 1 de outubro (BOE do 2 de outubro), do procedemento administrativo común, no prazo de 10 días, contados a partir do día seguinte ao da publicación desta resolución no BOE, alegue e presente os documentos e xustificacións que coide pertinentes ante a Sección de Bolsas da Xefatura Territorial da Consellería de Cultura, Educación e Ordenación Universitaria, situada no Edificio Administrativo Monelos, rúa Vicente Ferrer 2-9º da Coruña.</p>
    <p>Transcorrido este prazo, a Dirección Xeral de Formación e Orientación Universitaria do Ministerio de Educación, de ser o caso, ditará resolución que determine tanto a procedencia do reintegro como a liquidación dos xuros de demora correspondentes desde o momento do pagamento da bolsa.</p>
    <p>No obstante, no suposto de que a interesada estea conforme coa obriga do reintegro, poderá facelo efectivo en calquera banco ou caixa de aforros, facendo uso dos documentos habilitados para o efecto; así darase por concluído o expediente.</p>
    <p>No mesmo prazo poderá solicitar na súa delegación do Ministerio de Economía e Facenda o aprazamento ou fraccionamento do pagamento. Neste último caso, a solicitude de aprazamento considerarase un recoñecemento da débeda.</p>
    <p>A Coruña, 10 de xaneiro de 2017</p>
    <footer><p>Indalecio Cabana Leira<br>Xefe territorial da Coruña</p></footer>
    <h2>ANEXO</h2>
    <p>Interesada: Jiménez Crofot, Divi Esperanza.</p>
    <p>NIE: Y0454069V.</p>
    <p>Importe: 2.383,17 €.</p>
    <p>Curso: 2014/15.</p>
    <p>Causa: 1.1.</p>

