---
date: '2023-08-02'
id: G0520-270723-0001
page: 46768
number: 146
agency: Axencia Galega da Industria Forestal
section: III. Outras disposicións.
title: >-
  RESOLUCIÓN do 27 de xullo de 2023 pola que se amplía o crédito da Resolución
  do 26 de decembro de 2022 pola que se establecen as bases reguladoras e se
  convocan para o ano 2023, en réxime de concorrencia competitiva, as axudas aos
  investimentos en tecnoloxías forestais, procesamento, mobilización e
  comercialización de produtos forestais, cofinanciadas co Fondo Europeo
  Agrícola de Desenvolvemento Rural (Feader) no marco do Programa de
  desenvolvemento rural (PDR) de Galicia 2014-2020 (código de procedemento
  IN500A).
range: Resolución
url: >-
  https://www.xunta.gal/dog/Publicados/2023/20230802/AnuncioG0520-270723-0001_gl.html
---
<p>O 17 de febreiro de 2023 publicouse no <em>Diario Oficial de Galicia</em> (DOG núm. 34) a Resolución do 26 de decembro de 2022 pola que se establecen as bases reguladoras e se convocan para o ano 2023, en réxime de concorrencia competitiva, as axudas aos investimentos en tecnoloxías forestais, procesamento, mobilización e comercialización de produtos forestais, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020 (código de procedemento IN500A).</p>
    <p>O artigo 31.1 da Resolución do 17 de febreiro de 2023 citada establece que na Lei de orzamentos xerais da Comunidade Autónoma de Galicia para o ano 2023 está consignado crédito por importe de 5.400.000,00 €, con cargo á aplicación orzamentaria 14.A4.741A.770.0, código de proxecto 2018 00009, para atender as axudas da presente resolución. O financiamento desta convocatoria complementarase con 3.600.000,00 € con cargo á dita aplicación e proxecto no ano 2024.</p>
    <p>O artigo 31.3 da Resolución do 17 de febreiro de 2023 prevé a posibilidade de que a Axencia poida aumentar o orzamento dispoñible para o financiamento desta resolución cando o incremento derive dunha xeración, ampliación ou incorporación de crédito. En todo caso, as concesións limitaranse ás dispoñibilidades orzamentarias.</p>
    <p>Estas axudas, encadradas na submedida 8.61 do PDR de Galicia 2014-2020, financiaranse con cargo ao Programa de desenvolvemento rural de Galicia, cunha achega do Feader do 75 %, do Ministerio de Agricultura, Pesca y Alimentación do 7,5 % e da Xunta de Galicia do 17,5 %.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia, e en uso das facultades que me confire a Lei 9/2007, do 13 de xuño, de subvencións de Galicia, de acordo co disposto na Lei 1/1983, do 22 de febreiro, de normas reguladoras da Xunta e da súa Presidencia, e demais normativa concorrente,</p>
    <h2>RESOLVO:</h2>
    <p>Artigo único. <em>Ampliación do crédito orzamentario</em></p>
    <p>Ampliar por un importe 5.100.000 € o crédito correspondente para as anualidades 2023-2024 das subvencións establecidas na Resolución do 26 de decembro de 2022 pola que se establecen as bases reguladoras e se convocan para o ano 2023, en réxime de concorrencia competitiva, as axudas aos investimentos en tecnoloxías forestais, procesamento, mobilización e comercialización de produtos forestais, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020 (código de procedemento IN500A).</p>
    <p>Na seguinte táboa detállase o crédito definitivo:</p>
    <table>
     <tbody>
      <tr>
       <td>Crédito</td>
       <td>Aplicación orzamentaria</td>
       <td>Proxecto</td>
       <td>Anualidade 2023</td>
       <td>Anualidade 2024</td>
       <td>Total</td>
      </tr>
      <tr>
       <td>Inicial</td>
       <td rowspan="2">14.A4.741A.770.0</td>
       <td rowspan="2">2018 00009</td>
       <td>5.400.000 €</td>
       <td>3.600.000 €</td>
       <td>9.000.000 €</td>
      </tr>
      <tr>
       <td>Ampliación</td>
       <td>100.000 €</td>
       <td>5.000.000 €</td>
       <td>5.100.000 €</td>
      </tr>
      <tr>
       <td colspan="3">Total</td>
       <td>5.500.000 €</td>
       <td>8.600.000 €</td>
       <td>14.100.000 €</td>
      </tr>
     </tbody>
    </table>
    <p>Artigo 2. <em>Ausencia de efectos sobre o prazo de solicitudes </em></p>
    <p>A modificación prevista no artigo 1 desta resolución non afecta o prazo de presentación de solicitudes.</p>
    <p>Disposición derradeira única. <em>Entrada en vigor</em></p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 27 de xullo de 2023</p>
    <footer><p>Jacobo Aboal Viñas<br>Director da Axencia Galega da Industria Forestal</p></footer>

