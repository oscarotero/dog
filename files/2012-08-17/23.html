---
date: '2012-08-17'
id: G0167-240712-0001
page: 33086
number: 156
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (458/2012).
range: Edicto
url: >-
  https://www.xunta.gal/dog/Publicados/2012/20120817/AnuncioG0167-240712-0001_gl.html
---
<p>Marta Yanguas del Valle, secretaria xudicial do Xulgado do Social número 3 da Coruña, fago saber:</p>
    <p>Que no procedemento de despedimento/cesamentos en xeral 458/2012 deste xulgado do social, seguido por instancia de Leónidas Sánchez Figuereo contra a empresa Tortelli, S.L., sobre despedimento, se ditou a resolución cuxo encabezamento e decisión son do teor literal seguinte:</p>
    <p>«Sentenza.</p>
    <p>A Coruña, 18 de xullo de 2012</p>
    <p>Ana Rodríguez Piorno, maxistrada xuíza do Xulgado do Social número 3 da Coruña, en funcións de reforzo, ditou a presente resolución nos autos de procedemento sobre despedimento 458/2012, sendo demandantes Leónidas Sánchez Figuereo, representado polo letrado Sr. Pousada Duarte, e demandada a empresa Tortelli, S.L., despois de ser citado, do mesmo xeito, o Fondo de Garantía Salarial (Fogasa).</p>
    <p>Dispoño:</p>
    <p>Que debo estimar e estimo a demanda interposta por parte de Leónidas Sánchez Figuereo contra a empresa Tortelli, S.L. e, en consecuencia, declaro improcedente a extinción do contrato do demandante e condeno a empresa demandada a que, no prazo de 5 días desde a notificación da presente sentenza, opte entre a readmisión do traballador nas mesmas condicións que rexían no momento de producirse o despedimento, así como ao aboamento dos salarios de tramitación que, desde a data do despedimento ata a da presente sentenza, importan a cantidade de 6.514,06 euros, aos cales se deberán engadir os que se perciban ata a notificación desta, a razón de 54,74 euros diarios, e a extinción da relación laboral con aboamento a Leónidas Sánchez Figuereo da cantidade de 2.627,52 euros, en concepto de indemnización.</p>
    <p>Notifíqueselles a presente sentenza ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro rexistro da súa clase.</p>
    <p>Así o pronuncio, mando e asino».</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do cal eu, a secretaria xudicial, dou fe.</p>
    <p>E para que conste e lle sirva de notificación a Tortelli, S.L., expídese a presente cédula para a súa publicación no <em>Diario Oficial de Galicia</em> e a súa colocación no taboleiro de anuncios do xulgado.</p>
    <p>A Coruña, 23 de xullo de 2012</p>
    <footer><p>A secretaria xudicial</p></footer>

