---
date: '2012-08-17'
id: L129-260712-0003
page: 33148
number: 156
agency: Concello de Coristanco
section: VI. Anuncios. b) Administración local.
title: >-
  ANUNCIO de información pública sobre declaración de incursión na situación
  legal de fóra de ordenación toral das construcións dedicadas a almacén de
  materiais de construción na Esfarrapa.
range: Edicto
url: >-
  https://www.xunta.gal/dog/Publicados/2012/20120817/AnuncioL129-260712-0003_gl.html
---
<p>Ao abeiro da Instrución 2/2011, do 12 de abril, para a aplicación da disposición transitoria terceira da Lei 2/2010, do 25 de marzo, de medidas urxentes de modificación da Lei 9/2002, do 30 de decembro, de ordenación urbanística e protección do medio rural de Galicia, tramítase por instancia de Almacenes Rodríguez, S.L. a declaración de incursión na situación legal de fóra de ordenación total das construcións dedicadas a almacén de materiais de construción, sitos na Esfarrapa, Coristanco (Coristanco). De acordo co proxecto presentado de recoñecemento de actividade para almacén de materiais de construción e en cumprimento do preceptuado no artigo 8.3 do Decreto 133/2008, do 12 de xuño, de avaliación de incidencia ambiental, en relación co artigo 86 da Lei 30/1992, de bases do réxime xurídico das administracións públicas e do procedemento administrativo común, ábrese un período de información pública por un prazo de vinte días, contados a partir do seguinte ao da inserción do anuncio no <em>Diario Oficial de Galicia</em> e no <em>Boletín Oficial</em> da provincia, para que os que se consideren afectados dalgunha maneira pola actividade que se pretende establecer poidan facer as observacións pertinentes.</p>
    <p>O expediente atópase na Secretaría deste concello e pode consultarse nas horas de oficina.</p>
    <p>Coristanco, 24 de xullo de 2012</p>
    <footer><p>Antonio Pensado Plágaro<br>Alcalde</p></footer>

