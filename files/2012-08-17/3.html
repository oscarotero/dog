---
date: '2012-08-17'
id: C3C1-090812-0002
page: 33006
number: 156
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  ORDE do 8 de agosto de 2012 pola que se ratifica o acordo de extinción da
  Fundación Puerto de Vigo e se dispón a súa inscrición no Rexistro de
  Fundacións de Interese Galego.
range: Orde
url: >-
  https://www.xunta.gal/dog/Publicados/2012/20120817/AnuncioC3C1-090812-0002_gl.html
---
<p>Visto o expediente de extinción da Fundación Puerto de Vigo presentado ante este protectorado de fundacións de interese galego resultan os seguintes,</p>
    <p>Feitos.</p>
    <p>Primeiro. Con data 29 de xuño de 2012 recibiuse no rexistro desta consellería solicitude de ratificación da extinción da Fundación Puerto de Vigo adoptada por acordo do padroado.</p>
    <p>Segundo. A fundación constituíuse en escritura pública o 16 de abril do 2010, clasificada por Orde da Consellería de Presidencia, Administracións Públicas e Xustiza do 4.6.2010 e declarada de interese galego por Orde da mesma Consellería, do 16.6.2010. A fundación foi clasificada de interese social e cultural e adscrita ao protectorado da dita Consellería de Presidencia Administracións Públicas e Xustiza, figurando inscrita na sección correspondente do Rexistro de Fundacións de Interese Galego con número 2010/2.</p>
    <p>Terceiro. Os fins da fundación de conformidade co disposto no artigo 6 dos estatutos consisten en promover, desenvolver, impulsar e achegar ao cidadán a faceta mais social do Porto de Vigo, co fin de contribuír ao desenvolvemento social. Igualmente, poderá contribuír ao fomento da cultura.</p>
    <p>Cuarto. O órgano de goberno da fundación na súa reunión de 27 de xuño de 2012 adoptou o acordo de extinción da fundación. Na memoria xustificativa da extinción sinálase como causa a insuficiencia de medios materiais que determina a imposibilidade de realización do fin fundacional.</p>
    <p>No expediente consta a seguinte documentación:</p>
    <p>– Certificación do acordo adoptado polo padroado.</p>
    <p>– Memoria xustificativa da concorrencia da causa de extinción.</p>
    <p>– As contas da fundación na data de adopción do acordo.</p>
    <p>– O proxecto de distribución de bens e dereitos resultantes da liquidación.</p>
    <p>Consideracións legais.</p>
    <p>Primeira. O artigo 44 da Lei 12/2006, do 1 de decembro, de fundacións de interese galego, establece entre as causas de extinción das fundacións a imposibilidade de realización do fin fundacional. Será necesario, para tal efecto, acordo favorable do padroado ratificado polo protectorado. O mesmo artigo establece que o acordo de extinción se inscribirá no Rexistro de Fundacións de Interese Galego.</p>
    <p>Segunda. O acordo de extinción adoptouse de conformidade cos requisitos formais establecidos na normativa legal e estatutaria, entre outros consta a memoria xustificativa da causa de extinción, así como a improcedencia da modificación dos estatutos fundacionais e da fusión con outra entidade da mesma natureza.</p>
    <p>Terceira. Esta consellería resulta competente por razón da materia, de conformidade co Decreto 1/2012, do 3 de xaneiro, polo que se modifica a estrutura orgánica da Xunta de Galicia, en relación co artigo 7.2 do Decreto 15/2009, do 21 de xaneiro, polo que se aproba o Regulamento do Rexistro de Fundacións de Interese Galego.</p>
    <p>Polo exposto, e atendendo ao establecido na Lei 12/2006, do 1 de decembro de fundacións de interese galego, nos decretos 14/2009, do 21 de xaneiro, polo que se aproba o Regulamento de Fundacións de Interese Galego e o Decreto 15/2009, da mesma data polo que se aproba o Regulamento do Rexistro de Fundacións de Interese galego, e demais normativa de xeral aplicación.</p>
    <footer><p>DISPOÑO:</p></footer>
    <p>Ratificar o acordo de extinción adoptado polo padroado da Fundación Puerto de Vigo e ordenar a súa inscrición no Rexistro de Fundacións de Interese Galego.</p>
    <p>Contra esta orde que pon fín á vía administrativa, pode interpoñerse recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, de conformidade co disposto na Lei 29/1998, do 13 de xullo, reguladora da xurisdición contencioso-administrativa, podendo interpoñer con carácter potestativo recurso de reposición ante o mesmo órgano que ditou o acto, no prazo dun mes, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 8 de agosto de 2012</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

