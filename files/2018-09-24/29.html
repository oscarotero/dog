---
date: '2018-09-24'
id: C3K1-110918-0001
page: 43265
number: 182
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 7 de setembro de 2018, da Secretaría Xeral Técnica da Consellería de
  Sanidade, pola que se notifica a resolución do procedemento de
  responsabilidade patrimonial no expediente DC-2017-00008, devolta polo servizo
  de Correos.
range: Cédula
url: >-
  https://www.xunta.gal/dog/Publicados/2018/20180924/AnuncioC3K1-110918-0001_gl.html
---
<p>O 13 de agosto de 2018, o conselleiro de Sanidade ditou resolución relativa á reclamación de responsabilidade patrimonial por danos materiais no ámbito sanitario que formulou María Rita López González.</p>
    <p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle a devandita resolución, que foi devolta polo servizo de Correos porque, intentada a notificación, non se puido efectuar.</p>
    <p>Así mesmo, e como queira que segundo o artigo 46 da devandita Lei 39/2015, do 1 de outubro, a publicación da resolución pode lesionar dereitos ou intereses lexítimos, esta cédula limitarase á publicación, como anexo, dunha somera indicación do contido do acto e do lugar onde a interesada poderá comparecer en prazo, para coñecemento do contido íntegro do devandito acto e constancia de tal coñecemento.</p>
    <p>Lémbrase que a citada resolución pon fin á vía administrativa de acordo co disposto no artigo 114 da Lei 39/2015, do 1 de outubro. Contra ela poderá interpor recurso contencioso-administrativo de acordo co que establece o artigo 14.1, na súa regra segunda, da Lei 29/1998, do 13 de xullo, reguladora da xurisdición contencioso-administrativa. O prazo será de dous meses, contados desde o día seguinte ao da notificación, de conformidade co artigo 46 da referida Lei xurisdicional.</p>
    <p>A eficacia desta notificación quedará supeditada á súa publicación no taboleiro de edictos único do <em>Boletín Oficial del Estado</em> (BOE).</p>
    <p>Santiago de Compostela, 7 de setembro 2018</p>
    <footer><p>O secretario xeral técnico da Consellería de Sanidade<br>P.S. (Artigo 6.1.c) do Decreto 41/2003)<br>Ramón Martínez Blanco<br>Vicesecretario xeral da Consellería de Sanidade</p></footer>
    <h2>ANEXO</h2>
    <p>Nº de expediente: DC-2017-00008.</p>
    <p>Reclamante: María Rita López González.</p>
    <p>Último enderezo coñecido: rúa Bernardo Cachamuiña, número 28-5º, Ourense.</p>
    <p>Contido da notificación: resolución do conselleiro de Sanidade do 13.8.2018 relativa á reclamación de responsabilidade patrimonial por danos materiais no ámbito sanitario.</p>
    <p>Lugar de comparecencia: Secretaría Xeral Técnica da Consellería de Sanidade, Edificio Administrativo de San Lázaro, 15703 Santiago de Compostela.</p>
    <p>Prazo de comparecencia: 10 días.</p>

