---
date: '2021-04-15'
id: C141-310321-0001
page: 19469
number: 70
agency: Portos de Galicia
section: VI. Anuncios. a) Administración autonómica.
title: >-
  CÉDULA do 30 de marzo de 2021 pola que se notifica acordo de inicio de
  procedemento de desafiuzamento administrativo do departamento número 26 e da
  parcela de 150 metros cadrados do porto de Lorbé (A Coruña).
range: Cédula
url: >-
  https://www.xunta.gal/dog/Publicados/2021/20210415/AnuncioC141-310321-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícaselle a Frank Vega Pita, mediante a publicación no Boletín Oficial del Estado, requirimento previo de desafiuzamento administrativo do departamento para armadores número 26 e de parcela de 150 m² destinada a depósito de materiais do porto de Lorbé, por non ser posible a notificación a través do servizo de Correos nos últimos domicilios coñecidos.</p>
    <p>O expediente tramítase por estaren extinguidas as autorizacións e non ser factible a súa renovación pola falta de concorrencia dos requisitos exixibles, incluídas as débedas existentes.</p>
    <p>Este acto administrativo que emite a Presidencia do Consello de Administración da entidade pública Portos de Galicia, de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, emítese en aplicación do artigo 113 desa lei, do artigo 148 da Lei 6/2017, do 12 de decembro, de portos de Galicia, e do artigo 31 do Decreto 227/1995, que aproba o Regulamento da entidade pública Portos de Galicia.</p>
    <p>O departamento e a parcela deberán de ser abandonados nun prazo máximo de dez (10) días, contados desde a publicación desta cédula no Boletín Oficial del Estado, o que se formalizará coa entrega das chaves do peche exterior ao persoal de Portos de Galicia.</p>
    <p>Así mesmo, este anuncio publicarase no Diario Oficial de Galicia ben que a eficacia do acto notificado quedará supeditada á súa publicación no BOE.</p>
    <p>Outórgase trámite de audiencia por un prazo máximo de dez (10) días hábiles, contados desde a publicación desta cédula no Boletín Oficial del Estado, durante o cal as persoas interesadas que a continuación se relacionan poderán formular as alegacións e presentar os documentos ou xustificacións que consideren pertinentes.</p>
    <p>De ser preciso, o desafiuzamento será executado co auxilio das forzas e corpos de seguridade do Estado.</p>
    <p>Contra este acto administrativo de iniciación non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>No tocante ao seu exame, o expediente encóntrase nas dependencias dos servizos centrais de Portos de Galicia en Área Central, praza de Europa, 5-A, 6º, Santiago de Compostela.</p>
    <p>Santiago de Compostela, 30 de marzo de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

