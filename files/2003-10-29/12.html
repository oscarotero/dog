---
date: '2003-10-29'
id: 1ED56
page: 13
number: 210
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 21 de outubro de 2003 pola que se convoca un curso sobre
  intervención policial.
range: Resolución
url: 'https://www.xunta.gal/dog/Publicados/2003/20031029/Anuncio1ED56_gl.html'
---
<p>Dentro das actividades programadas para o ano 2003 en colaboración coa Deputación Provincial de Ourense, en virtude do convenio de formación asinado entre a Consellería de Xustiza, Interior e Administración Local e a Deputación Provincial de Ourense, anúnciase a celebración dun curso sobre intervención policial, que deberá desenvolverse conforme as seguintes bases:</p>
<p>Obxectivos.</p>
<p>Acadar un adecuado manexo dos medios materiais que se utilizan no eido da intervención policial, especialmente nos casos do establecemento de controis estáticos, na protección de personalidades e nas manifestacións e/ou espectáculos de masas, para consegui-las suficientes habilidades e destrezas que permitan unha mellor competencia profesional.</p>
<p>Publicación.</p>
<p>Esta actividade formativa, e tamén todas aquelas que se desenvolvan en colaboración coa Deputación</p>
<p>Provincial de Ourense, será obxecto de publicación no Diario Oficial de Galicia e no BOP de Ourense.</p>
<p>Destinatarios.</p>
<p>O curso vai dirixido ós membros dos corpos de policía local da provincia de Ourense.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>30 prazas.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 19 de novembro de 2003, ás 14.00 horas.</p>
<p>3. As instancias deberán enviarse á Deputación Provincial de Ourense, Departamento de Formación</p>
<p>Continua (fax: 988 38 52 15): rúa Progreso nº 30, 32003 Ourense; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso realizarase en datas do 24 ó 28 de novembro e do 1 ó 4 de decembro de 2003.</p>
<p>O horario será de 17.00 a 20.20 horas.</p>
<p>Contido.</p>
<p>O curso desenvolverase en sesións de tarde, de luns a venres, e nel trataranse os seguintes módulos:</p>
<p>I. A comunicación.</p>
<p>II. Factores psicolóxicos nas situacións de risco.</p>
<p>III. Normas de seguridade con armas.</p>
<p>IV. Técnicas de autoprotección.</p>
<p>V. Protocolos de actuación operativa fronte a persoas armadas.</p>
<p>VI. Cacheo e rexistro policial.</p>
<p>VII. Actuación diante de artefactos explosivos.</p>
<p>VIII. Protocolo de actuación nas ameazas de bomba.</p>
<p>IX. Simulacro final de actuación diante de ameazas de bomba.</p>
<p>Relación de admitidos.</p>
<p>A relación de admitidos farase publica o día 21 de novembro a partir das 14.00 horas, tanto pola Deputación Provincial de Ourense como pola Academia Galega de Seguridade, e os interesados poden coñecer e confirma-la súa asistencia chamando ós teléfonos 986 59 00 21 (AGS) ou 988 38 51 42 (Departamento de Formación Continua da Deputación Provincial de Ourense).</p>
<p>Lugar.</p>
<p>O curso desenvolverase nas aulas do centro cultural da Deputación Provincial de Ourense sito na rúa Progreso nº 30.</p>
<p>Certificado de aproveitamento.</p>
<p>Ó remate do curso entregaráselles un certificado de aproveitamento a aquelas persoas que acrediten a súa participación continuada nel e superen as correspondentes probas de coñecementos.</p>
<p>Modificacións.</p>
<p>Tanto a Academia Galega de Seguridade como a Deputación Provincial de Ourense, se é o caso, poderán modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 21 de outubro de 2003.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

