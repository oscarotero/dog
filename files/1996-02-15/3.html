---
date: '1996-02-15'
id: 35CA
page: 1216
number: 33
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 14 de febreiro de 1996 pola que se dictan normas para garanti-los
  servicios esenciais durante a folga xeral convocada para o día 15 de febreiro
  de 1996 nos concellos de Caldas de Reis, Cuntis e Moraña, na provincia de
  Pontevedra.
range: Orde
url: 'https://www.xunta.gal/dog/Publicados/1996/19960215/Anuncio35CA_gl.html'
---
<p>O exercicio do dereito de folga queda condicionado ó mantemento dos servicio esenciais definidos no artigo 2 do Decreto 155/1988, do 9 de xuño (DOG nº 116, do 20).</p>
<p>O artigo 3 do devandito decreto faculta os conselleiros competentes por razón dos servicios esenciais afectados para que, mediante orde e ante cada situación de folga determinen o mínimo de actividade necesaria para asegura-lo mantemento de tales servicios, e o persoal preciso para prestalos.</p>
<p>A coordinadora das plataformas anti-encoro de Caldas de Reis, Cuntis e Moraña, en escrito de data 24 de xaneiro de 1996, comunica a convocatoria de folga xeral para a xornada do día 15 de febreiro de 1996, entre as 0 e as 24 horas do mesmo día, que afectará a tódolos servicios públicos dos concellos de Caldas de Reis, Cuntis e Moraña, na provincia de Pontevedra.</p>
<p>Ante o carácter de folga xeral, semella o máis axeitado regula-los servicios mínimos mediante unha única norma de aplicabilidade a tódolos centros, dependencias e servicios en xeral sobre os que pode ter incidencia esta convocatoria.</p>
<p>A necesaria conciliación entre o exercicio do dereito constitucional de folga e o mantemento dos servicios esenciais obriga a Administración autonómica, de acordo coa normativa vixente, a fixar uns servicios mínimos indispensables para o funcionamento dos servicios esenciais que se concretan e xustifican na presente orde.</p>
<p>Así pois, establécense servicios mínimos respecto a sectores e actividades dos que a regulación é competencia dalgunha das consellerías da Xunta de Gali</p>
<p>cia e que poden afecta-lo desenvolvemento ordinario da actividade cidadá.</p>
<p>Na Consellería de Política Territorial, Obras Públicas e Vivenda, xúlgase necesario fixar servicios mínimos que cubran a área de transporte, e nese sentido o Decreto 61/1985, do 18 de abril, dispón que deberán manterse os servicios de transporte de estudiantes e escolares nas expedicións normalmente establecidas, e os dos obreiros que sexan estrictamente precisas para transportar ós traballadores imprescindibles para servicios de seguridade, gardería e mantemento.</p>
<p>No tocante ós servicios de transporte de carácter concesional en sentido estricto (servicios regulares de uso xeral), establécense soamente servicios mínimos necesarios nas expedicións que teñan a súa orixe ou destino nas localidades afectadas pola convocatoria da folga.</p>
<p>No referente ós servicios dependentes da Consellería de Educación e Ordenación Universitaria o dereito á educación é un dereito de carácter social, e por tanto reclama dos poderes públicos as accións positivas necesarias para que poida ser levado a cabo en igualdade de tódolos que se encontran en calquera dos niveis formativos en calquera tipo de centro.</p>
<p>Por outra parte, a especial problemática de Galicia, coa maior porcentaxe de alumnos transportados e facendo uso dos comedores escolares ou o bó número de internados da nosa Comunidade Autónoma, non poden quedar paralizados no seu funcionamento como consecuencia do dereito constitucional de folga.</p>
<p>Sinálanse, por iso, os servicios mínimos necesarios para manter en funcionamento os comedores escolares, a limpeza dos centros, e un mínimo de vixilancia e atención para os alumnos que pidan acudir ós centros, xa que a maioría deles son menores de dezaoito anos, e moitos deles con idades comprendidas entre os tres e os catorce anos.</p>
<p>Os centros de educación especial necesitan, polas características dos seus alumnos, un maior coidado e asistencia e por iso cómpre a asistencia do maior número de persoal, como coidadores, persoal médico, etc.</p>
<p>Na área de competencias da Consellería de Agricultura, Gandería e Montes establécense servicios mínimos para garanti-los servicios esenciais definidos como tales no Decreto 155/1988, do 9 de xuño, o que significa, tal e como xa declarou o Tribunal Constitucional, que o dereito da comunidade ás prestacións vitais é prioritario respecto do dereito á folga, se ben a dita prioridade necesita ser contrastada en cada situación de folga, e sometida ó principio de proporcionalidade dos sacrificios impostos ós folguistas, e ós beneficiados polo servicio, no que atinxe ós dereitos fundamentais, as liberdades públicas e os bens constitucionalmente protexidos.</p>
<p>O mencionado Decreto 155/1988, do 9 de xuño, polo que se dictan normas para garanti-la prestación</p>
<p>dos servicios esenciais no ámbito da Comunidade Autónoma, establece que terán a consideración de servicios esenciais entre outros, e polo que respecta ós prestados pola Consellería de Agricultura, Gandería e Montes afectados pola presente convocatoria de folga, os dos rexistros públicos.</p>
<p>A motivación da concreta determinación do mínimo de actividade e a fixación do persoal preciso para asegura-lo mantemento dos servicios esenciais prestados pola Consellería de Agricultura, Gandería e Montes encóntrase no labor que na Axencia de Extensión Agraria se realiza en relación coas funcións de rexistro e recepción de documentos.</p>
<p>No referente á Consellería de Sanidade e Servicios Sociais co fin de garanti-lo dereito constitucional de protección a saúde e ós intereses dos cidadáns dos que a súa tutela corresponde á consellería, fíxanse servicios mínimos tanto na área correpondente á asistencia sanitaria como na de servicios sociais do xeito seguinte:</p>
<p>Con respecto á asistencia sanitaria do nivel de atención primaria, os servicios mínimos que se fixan resultan totalmente imprescindibles para mantene-la adecuada cobertura dos servicios dos centros sanitarios, en evitación de que se produzan graves prexuizos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga, coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>E, por iso, mantéñense os servicios mínimos necesarios para garanti-la asistencia imprescindible ós pacentes, así como a atención urxente ós usuarios, que non pode aprazarse sen consecuencias negativas para a saúde.</p>
<p>No referente á área de servicios sociais, os mínimos requeridos responden á necesidade de garanti-la asistencia mínima ós diminuídos psíquicos ou outros marxinados sociais asistidos no Centro Ocupacional O Saiar de Caldas de Reis, que necesitan axuda para os labores básicos, como limpeza, control sanitario, comida, vestido, desprazamentos e necesidades similares.</p>
<p>En consecuencia, e de acordo co establecido no parágrafo 5.2º do Regulamento de réxime interior da Xunta de Galicia aprobado polo Decreto 111/1984, do 25 de maio, e por proposta das consellerías de Política Territorial Obras Públicas e Vivenda, Educación e Ordenación Universitaria, Agricultura, Gandería e Montes e Sanidade e Servicios Sociais, oído o comité de folga,</p>
<p>DISPOÑO:</p>
<p>Artigo 1º</p>
<p>Con carácter xeral o mínimo de actividade e o persoal preciso para asegura-lo mantemento dos ser</p>
<p>vicios esenciais durante a folga xeral convocada nos concellos de Caldas de Reis, Cuntis e Moraña na provincia de Pontevedra, para o día 15 de febreiro de 1996, é o seguinte:</p>
<p>1.1. Consellería de Política Territorial, Obras Públicas e Vivenda.</p>
<p>1.1.A. Servicios concesionais:</p>
<p>-Concesión V-461; XC-028.</p>
<p>Cuntis-Pontevedra: 7.</p>
<p>Pontevedra-Cuntis: 13.30.</p>
<p>19.30.</p>
<p>-Castromil S.A.</p>
<p>Santiago-Cuntis: 12.</p>
<p>1.1.B. Transportes escolares:</p>
<p>Prestaranse na súa integridade.</p>
<p>1.1.C. Transporte de obreiros:</p>
<p>Manteranse os servicios estrictamente necesarios para transporta-los traballadores imprescindibles para atende-los servicios de seguridade, gardería e mantemento das instalacións.</p>
<p>1.2. Consellería de Educación e Ordenación Universitaria:</p>
<p>Nos centros escolares dependentes da consellería:</p>
<p>-O director ou un membro do equipo da dirección e 1 subalterno en cada centro escolar.</p>
<p>-O 30% do persoal de comedores e do persoal docente encargado destes, nos centros de educación básica con servicio de comedor.</p>
<p>-O 25% do persoal de comedores, limpeza e subalternos nas escolas-fogar.</p>
<p>-O 25% do persoal docente encargado de comedores das escolas fogar garantindo un mínimo de dúas persoas.</p>
<p>-O 30% de persoal de comedores, limpeza e subalternos nos centros residenciais docentes.</p>
<p>-O 25% do persoal de limpeza, nos centros de ensino secundario.</p>
<p>A totalidade de persoal de comedores, ATS, limpeza, coidadores e persoal médico dos centros de educación especial.</p>
<p>1.3. Consellería de Agricultura, Gandería e Montes.</p>
<p>-Axencia de Extensión Agraria de Caldas de Reis.</p>
<p>Un funcionario.</p>
<p>1.4. Consellería de Sanidade e Servicios Sociais.</p>
<p>1.4.A. Con respecto á asistencia sanitaria do nivel de atención primaria, os mínimos requiridos son os seguintes:</p>
<p>-Caldas de Reis:</p>
<p>Desde as 9 ás 15 horas:</p>
<p>1 médico xeral.</p>
<p>1 pediatra.</p>
<p>1 ATS/DUE.</p>
<p>Desde as 15 horas:</p>
<p>1 médico xeral.</p>
<p>1 ATS/DUE.</p>
<p>-Cuntis:</p>
<p>Desde as 9 ás 15 horas:</p>
<p>1 médico xeral.</p>
<p>1 ATS/DUE.</p>
<p>1 celador.</p>
<p>Desde as 15 horas:</p>
<p>1 médico xeral.</p>
<p>1 ATS/DUE.</p>
<p>-Moraña:</p>
<p>Dende as 9 ás 15 horas:</p>
<p>1 médico xeral.</p>
<p>1 ATS/DUE.</p>
<p>1 celador.</p>
<p>Dende as 15 horas:</p>
<p>1 médico xeral.</p>
<p>1 ATS/DUE.</p>
<p>1.4.B. No referente á asistencia do Centro Ocupacional O Saiar, de Caldas de Reis, a asistencia mínima que se debe garantir require a presencia dos servicios mínimos seguintes: 1 director- administrador, 2 monitores ocupacionais, 1 mestre taller, 1 oficial de 1ª e cociña, 1 auxiliar administrativo, 1 camareira-limpadora, 1 vixilante nocturno, 1 limpadora.</p>
<p>Artigo 2º</p>
<p>O persoal que debe presta-los servicios mínimos establecidos no artigo anterior será destinado, no suposto da Consellería de Sanidade e Servicios Sociais -Servicio Galego de Saúde- polos directores xerentes do centro de gasto ó que pertenzan, polos delegados provinciais das consellerías respectivas e polos directores de persoal, nos restantes supostos, publicándose os nomes dos designados nos taboleiros de anuncios dos respectivos centros de traballo.</p>
<p>Artigo 3º</p>
<p>O incumprimento da obriga de atende-los servicios mínimos fixados nesta orde será sancionado de conformidade coa lexislación vixente aplicable ós diversos colectivos.</p>
<p>Artigo 4º</p>
<p>O disposto na presente orde non suporá ningunha limitación dos deritos que a normativa reguladora da folga lle recoñece ó persoal na dita situación.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 14 de febreiro de 1996.</p>
<p>Dositeo Rodríguez Rodríguez.</p>
<p>Conselleiro da Presidencia e Administración Pública</p>
<p>0799</p>

