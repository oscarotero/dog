---
date: '1996-02-15'
id: 361A
page: 1247
number: 33
agency: UNIVERSIDADE DE VIGO
section: VI. ANUNCIOS
title: >-
  Resolución do 6 de febreiro de 1996 pola que se anuncia concurso público,
  procedemento aberto, para a adxudicación da concesión da explotación dunha
  librería universitaria nun local do edificio de fundición. (Expediente número
  202/1996).
range: Resolución
url: 'https://www.xunta.gal/dog/Publicados/1996/19960215/Anuncio361A_gl.html'
---
<p>O órgano de contratación, unha vez cumpridos os trámites administrativos correspondentes, resolveu anunciar concurso público, procedemento aberto, para a adxudicación da concesión que a continuación se indica:</p>
<p>Obxecto: concesión da explotación dunha librería universitaria nun local do edificio de fundición (expediente número 202/1996).</p>
<p>Canon: será o que resulte da adxudicación, sendo o mínimo fixado o que se recolle no prego de cláusulas administrativas.</p>
<p>Garantías e prazo de duración: as indicadas no prego de cláusulas administrativas.</p>
<p>Prego de condicións: os interesados poderán consultalos ou solicita-lo seu envío por correo ó Servicio de Xestión Económica e Contratación da Universidade de Vigo, r/ Oporto, 1-2º andar, CP 36201 Vigo (Pontevedra) de 9 a 14 horas de luns a venres.</p>
<p>Lugar de presentación: as propostas presentaranse no rexistro xeral da Universidade de Vigo, r/ Oporto, 1-planta baixa. CP 36201 Vigo (Pontevedra) de 9 a 14 horas de luns a sábado.</p>
<p>Prazo de presentación: o prazo para a recepción das ofertas comezará o día seguinte ó da publicación da presente resolución no DOG e rematará o vixésimo sexto día natural ás 14 horas.</p>
<p>Documentación que presentarán os licitadores: a especificada no prego de cláusulas administrativas.</p>
<p>Apertura de ofertas: terá lugar na sala de xuntas do rectorado, r/ Oporto 1-Vigo (Pontevedra) ás trece horas do segundo día hábil seguinte ó da data de remate do prazo de presentación de propostas (no caso de cadrar en sábado terá lugar o día hábil seguinte).</p>
<p>Acreditación da solvencia económica e financeira polo licitador: por calquera dos medios ós que se refire o artigo 16 da Lei 13/1995, do 18 de maio.</p>
<p>Acreditación da solvencia técnica polo licitador:</p>
<p>a) Cualificacións profesionais dos responsables da dirección da empresa e, en particular, do persoal que sería responsable do servicio e</p>
<p>b) Relación dos principais servicios realizados nos tres últimos anos que inclúe importe, datas e beneficiarios públicos ou privados deles.</p>
<p>Información adicional: non se admitirán variantes ou alternativas.</p>
<p>O importe deste anuncio correrá a cargo da empresa adxudicataria.</p>
<p>Vigo, 6 de febreiro de 1996.</p>
<p>P.D. (R. 18-10-1995)</p>
<p>José Pose Blanco</p>
<p>Vicerrector de Economía</p>
<p>1044</p>

