---
date: '2001-07-23'
id: C2E2
page: 10
number: 142
agency: CONCELLO DE BECERREÁ
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2001/20010723/AnuncioC2E2_gl.html'
---
<p>Aprobados os pregos de cláusulas administrativas particulares para a contratación das obras de abastecemento de auga ó núcleo de Armesto e pavimentación dos accesos ó núcleo de poboación de Ferreirós de Valboa, exponse ó público polo prazo de oito</p>
<p>días hábiles para os efectos previstos polo artigo 122 do Real decreto lexislativo 781/1986, do 18 de abril.</p>
<p>De conformidade co establecido no artigo 122.2º do Real decreto lexislativo 781/1986, do 18 de abril, anúnciase simultaneamente co prego de condicións a licitación, aínda que esta se aprazará no suposto de producirse reclamacións contra os pregos, ata a súa resolución pola Corporación.</p>
<p>Por medio deste anuncio convócase concurso para a contratación das seguintes obras:</p>
<table><tbody><tr><td></td></tr>
<tr><td>Obra</td><td>Orzamento de contrata</td><td>Prazo de execución</td><td>Clasificación</td><td>Lugar de execución</td></tr>
<tr><td></td></tr>
</tbody></table>
<table><tbody><tr><td>Abastecemento de auga ó núcleo de Armesto</td><td>8.245.000 ptas.</td><td>3 meses</td><td>Non</td><td>Becerreá</td></tr>
<tr><td></td></tr>
<tr><td>Pavimentación dos accesos ó núcleo de poboación de Ferreirós de Valboa</td><td>9.662.800 ptas.</td><td>3 meses</td><td>Non</td><td>Becerreá</td></tr>
<tr><td></td></tr></tbody></table>
<p>1. Entidade adxudicadora: concello de Becerreá.</p>
<p>2. Obxecto do contrato: a execución das obras sinaladas ó comezo do anuncio.</p>
<p>3. Tramitación, procedemento e forma de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación: o que se sinala ó comezo do anuncio.</p>
<p>5. Garantía definitiva: 4% do importe de adxudicación.</p>
<p>6. Obtención de documentación e información.</p>
<p>Concello de Becerreá, avenida de Madrid nº 2, código postal 27640. Becerreá (Lugo). Teléfono 982 36 00 04.</p>
<p>7. Requisitos específicos do contratista.</p>
<p>Clasificación: non se esixe.</p>
<p>Solvencia económico-financeira e técnica: acreditarase de conformidade co establecido na cláusula 7.1 e 7.2 do prego.</p>
<p>8. Presentación de ofertas.</p>
<p>a) Data límite de presentación: décimo terceiro día natural seguinte ó da publicación deste anuncio no BOP de Lugo e no Diario Oficial de Galicia, tomando como día para o inicio do prazo o seguinte ó da última publicación.</p>
<p>b) Documentación que hai que presentar:</p>
<p>As proposicións presentaranse en dous sobres cerrados.</p>
<p>Sobre A, subtitulado «Oferta económica», que deberá formularse conforme o modelo que figura como anexo II do prego.</p>
<p>Sobre B, subtitulado «Personalidade xurídica», conterá a documentación sinalada na cláusula 11.2 do prego de condicións.</p>
<p>Lugar de presentación: Concello de Becerreá; avda. de Madrid nº 2.</p>
<p>O prazo en que o licitador estará obrigado a mante-la oferta: un mes desde que remate o prazo de presentación.</p>
<p>c) Admisión de variantes: admítense a formulación de variantes en relación cos proxectos aprobados, tanto cualitativas como cuantitativas. Estas melloras deberán ofertarse segundo se establece na cláusula 11.1 b) e d) do prego.</p>
<p>9. Apertura de plicas: no salón de sesións da Casa do Concello de Becerreá, ás doce horas do terceiro día hábil seguinte ó do remate do prazo de presentación de proposicións.</p>
<p>10. Gastos de anuncios: serán por conta do adxudicatario tódolos gastos que por este motivo se devenguen.</p>
<p>Becerreá, 12 de xullo de 2001.</p>
<p>Ramón Núñez Fontal</p>
<p>Alcalde en funcións</p>

