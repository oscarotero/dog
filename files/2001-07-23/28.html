---
date: '2001-07-23'
id: C2D2
page: 10
number: 142
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 21 de xuño de 2001, da Dirección Xeral de Calidade e Avaliación
  Ambiental, polo que se notifica a proposta de resolución formulada no
  expediente sancionador de residuos RP 018/2001, devolto polo servicio de
  correos.
range: Edicto
url: 'https://www.xunta.gal/dog/Publicados/2001/20010723/AnuncioC2D2_gl.html'
---
<p>De conformidade co disposto no artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administraciones públicas e do procedemento administrativo común, notifícaselle á denunciada cos datos sociais e derradeira dirección coñecida que se sinalará de seguido, a proposta de resolución do correspondente expediente sancionador por presunta infracción á Lei 10/1998, do 21 de abril, de residuos, ó non ser posible a súa notificación a través do servicio de correos.</p>
<p>Para os efectos previstos na Lei de réxime xurídico das administraciones públicas e do procedemento administrativo común, a expedientada disporá dun prazo de quince (15) días hábiles, contados a partir do seguinte ó da publicación desta notificación para que poidan examina-lo expediente nesta dirección xeral, sita na rúa Os Feáns, nº 7-C, e achegar por escrito as alegacións e os documentos, informacións ou proposta de probas que consideren convenientes na defensa dos seus dereitos segundo o establecido no Regulamento para o exercicio da potestade sancionadora, aprobado polo Real decreto 1398/1993, do 4 de agosto.</p>
<p>A competencia para a resolución do presente procedemento sancionador correspóndelle ó conselleiro de Medio Ambiente da Xunta de Galicia de conformidade co disposto nos artigos 45.2º b) da Lei 1/1995, do 2 de xaneiro, de protección ambiental de Galicia, en relación co Decreto 482/1997, do 26 de decembro, polo que se establece a estructura orgánica da Consellería de Medio Ambiente.</p>
<p>O pagamento voluntario porá fin ó expediente. O importe da sanción que en cada caso corresponda, farase efectiva na conta restrinxida de recadación de multas e sancións 2091-0388-90-3110001181, que a Delegación da Consellería de Medio Ambiente ten na Caixa Galicia; empregando o impreso oficial que se facilitará na Dirección Xeral de Calidade e Avaliación Ambiental ou en calquera unidade administrativa pertencente á Xunta de Galicia, presentándoos en calquera entidade bancaria.</p>
<p>Santiago de Compostela, 21 de xuño de 2001.</p>
<p>Alejandra Domínguez Vilas</p>
<p>Instructora</p>
<p>Vº e prace</p>
<p>Francisco J. Pan-Montojo González</p>
<p>Director xeral de Calidade e Avaliación Ambiental</p>
<p>ANEXO</p>
<p>Expediente: residuos Nº RP 018/2001</p>
<p>Denunciado: Revestimientos Galicia, S.L. (Revesgal, S.L.).</p>
<p>Último enderezo coñecido: rúa Rocío, nº 6, Vigo (Pontevedra).</p>
<p>Feitos denunciados: producir residuos perigosos sen a preceptiva autorización administrativa.</p>
<p>Tipificación: artigo 34.3º a) da Lei 10/1998, do 21 de abril, de residuos.</p>
<p>Cualificación: grave.</p>

