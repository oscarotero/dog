---
date: '2001-07-23'
id: C2D6
page: 10
number: 142
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 2 de xullo de 2001 pola que se somete a información pública o
  estudio de impacto ambiental do proxecto de mellora da dársena de Porcillán,
  situado no concello de Ribadeo, provincia de Lugo e promovido polo ente
  público Portos de Galicia.
range: Resolución
url: 'https://www.xunta.gal/dog/Publicados/2001/20010723/AnuncioC2D6_gl.html'
---
<p>En cumprimento dos acordos existentes coa Consellería de Medio Ambiente e durante o prazo de trinta (30) días, o órgano substantivo someterá o estudio de impacto ambiental ó trámite de información pública, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>Primeiro.-Someter a información pública o estudio de impacto ambiental do proxecto de mellora da dársena de Porcillán, situado en Ribadeo (Lugo).</p>
<p>Segundo.-Para os devanditos efectos informativos, poranse á disposición dos administrados exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia de Lugo.</p>
<p>-Concello de Ribadeo.</p>
<p>-Ente público Portos de Galicia.</p>
<p>Terceiro.-As alegacións formularanse durante o prazo de trinta (30) días contados a partir do seguinte ó da publicación desta resolución no Diario Oficial de Galicia.</p>
<p>Santiago de Compostela, 2 de xullo de 2001.</p>
<p>Emilio García Gallego</p>
<p>Presidente do ente público Portos de Galicia</p>

