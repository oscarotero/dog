---
date: '2017-08-17'
id: G0422-070817-0004
page: 39552
number: 155
agency: Consellería de Medio Ambiente e Ordenación do Territorio
section: III. Outras disposicións.
title: >-
  EXTRACTO da Orde do 4 de agosto de 2017 pola que se establecen as bases
  reguladoras das axudas para a prevención dos danos que causan determinadas
  especies de fauna silvestre e se convocan para o ano 2017.
range: Orde
url: >-
  https://www.xunta.gal/dog/Publicados/2017/20170817/AnuncioG0422-070817-0004_gl.html
---
<p>BDNS (Identif.): 358875.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Toda persoa que exerza a actividade agraria e estea inscrita no Rexistro de Explotacións Agrarias de Galicia (Reaga) como titular dunha explotación.</p>
    <p>Toda persoa titular dunha explotación agraria destinada ao autoconsumo.</p>
    <p>Toda persoa que exerza a actividade gandeira e estea inscrita no Rexistro Xeral de Explotacións Gandeiras de Galicia das especies de gando bovino, ovino, cabrún, porcino da raza celta, equino, asnal e mular.</p>
    <p>Segundo. <em>Obxecto</em></p>
    <p>Reducir os ataques das especies de fauna silvestre (lobo e xabaril) ás explotacións agrícolas e/ou gandeiras, mediante a aplicación de medidas de protección.</p>
    <p>Terceiro. <em>Bases reguladoras e convocatoria</em></p>
    <p>Orde do 4 de agosto de 2017 pola que se establecen as bases reguladoras das axudas para a prevención dos danos que causan determinadas especies de fauna silvestre e se convocan para o ano 2017.</p>
    <p>Cuarto. <em>Contía</em></p>
    <p>Importe total da convocatoria: 300.000 euros. Destínase un importe de 180.000 euros para as medidas de prevención de danos á gandaría e de 120.000 euros para as medidas de prevención de danos á agricultura. Subvencionarase a adquisición de:</p>
    <p>– Cans para a protección e defensa do gando, ata un importe máximo de 500 euros por can.</p>
    <p>– Adquisición de pastores eléctricos. A contía máxima da axuda por explotación é de 600 euros.</p>
    <p>– Adquisición de cerrumes de malla electrificada. A contía máxima da axuda será de 100 euros por malla de 50 metros, ata un máximo de oito mallas por explotación.</p>
    <p>Quinto. <em>Prazo de presentación de solicitudes</em></p>
    <p>Un mes contado a partir da data de entrada en vigor da orde.</p>
    <p>Santiago de Compostela, 4 de agosto de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

