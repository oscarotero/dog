---
date: '2001-06-04'
id: 929A
page: 7
number: 107
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de maio de 2001 pola que se conceden axudas para a realización de
  accións de integración laboral e estímulo da formación empresarial dos alumnos
  que rematan estudios de formación profesional regrada, de educación secundaria
  obrigatoria ou bacharelatos LOXSE no curso 2000-2001, cofinanciadas polo Fondo
  Social Europeo.
range: Orde
url: 'https://www.xunta.gal/dog/Publicados/2001/20010604/Anuncio929A_gl.html'
---
<p>Por Orde do 5 de febreiro de 2001 (DOG do 16 de febreiro) convocáronse axudas para a realización de accións de integración laboral e estímulo da formación empresarial dos alumnos que rematan estudios de formación profesional regrada, de educación secundaria obrigatoria ou bacharelatos LOXSE, da Comunidade Autónoma.</p>
<p>Vista a proposta da comisión de selección prevista no artigo oitavo da devandita orde,</p>
<p>RESOLVO:</p>
<p>Primeiro.-Conceder, con cargo ó concepto orzamentario 07.04.322S.480.3 da Dirección Xeral de Ordenación Educativa e Formación Profesional, as axudas que se relacionan no anexo I.</p>
<p>Segundo.-Denegar, polas causas que se indican, as solicitudes que se relacionan no anexo II.</p>
<p>Terceiro.-De conformidade co artigo décimo primeiro da Orde do 5 de febreiro de 2001 as axudas serán pagadas unha vez finalizadas as actividades, no momento da completa xustificación de acordo co establecido no artigo 15 do Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade</p>
<p>Autónoma de Galicia, por parte do beneficiario e da entrega da memoria de actividades, achegando certificación de ter realizado a actividade de acordo co establecido na mencionada orde e cos investimentos previstos, así como a certificación respecto da percepción ou non prcepción doutras axudas e subvencións para a mesma finalidade, para efectos do disposto no artigo 6 da Lei 8/1999, do 30 de decembro, de medidas fiscais e orzamentarias e de función pública e actuación administrativa (DOG do 31 de decembro). A devandita xustificación e memoria farase de acordo coas instruccións que para o efecto dicte a Consellería de Educación e Ordenación Universitaria e que serán postas en coñecemento dos interesados na mesma data en que se lles comunique a súa concesión.</p>
<p>No caso de que as axudas non superen o importe de 1.000.000 de pesetas poderán aboarse da seguinte forma:</p>
<p>1. Unha vez resolta a convocatoria e aceptada a subvención polos interesados, aboarase o 10% da súa contía, logo da xustificación provisional consistente na certificación de que deron comezo as actividades. Así mesmo xuntarase, por parte dos solicitantes, relación nominal e DNI dos alumnos receptores, dos relatores e dos coordinadores da acción. Os grupos terán como mínimo 20 alumnos.</p>
<p>2. Libraranse, en concepto de pagamentos parciais, as cantidades que xustifiquen os beneficiarios, sen exceder, en ningún caso, do 70% da contía total da subvención.</p>
<p>3. A cantidade restante librarase unha vez rematada a actividade no momento da súa completa xustificación económica por parte do beneficiario e da entrega da memoria de actividades.</p>
<p>Cuarto.-Nas convocatorias públicas, publicidade e propaganda das accións que se desenvolvan ó abeiro da Orde do 5 de febreiro de 2001, así como nos lugares nos que se realizan as referidas accións, deberá figurar que estas están cofinanciadas pola Xunta de Galicia, Consellería de Educación e Ordenación Universitaria e o Fondo Social Europeo, ambas institucións cos seus respectivos logotipos.</p>
<p>Quinto.-Contra a presente orde os interesados poderán interpoñer recurso potestativo de reposición ante o conselleiro de Educación e Ordenación Universitaria no prazo dun mes contado a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999, de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses ante o Tribunal Superior de Xustiza de Galicia.</p>
<p>Santiago de Compostela, 10 de maio de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<table><tbody><tr><td></td></tr>
<tr><td>Entidades</td><td>Importe (ptas.)</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>APA do IESP de Curtis</td><td>300.000</td></tr>
<tr><td></td></tr>
<tr><td>Asociación Cultural Xerfa</td><td>2.600.000</td></tr>
<tr><td></td></tr>
<tr><td>Fundación Galfor</td><td>3.000.000</td></tr>
<tr><td></td></tr>
<tr><td>Asoc. Formativa Rural Cabo Estai</td><td>1.420.000</td></tr>
<tr><td></td></tr>
<tr><td>APA A Salgueira</td><td>350.000</td></tr>
<tr><td></td></tr>
<tr><td>Forem Galicia (Fundación Formación e Emprego)</td><td>1.275.000</td></tr>
<tr><td></td></tr>
<tr><td>FORUM Galicia de Estudios Sociais</td><td>600.000</td></tr>
<tr><td></td></tr>
<tr><td>Fundación Mestre Mateo</td><td>1.200.000</td></tr>
<tr><td></td></tr>
<tr><td>Asociación de Pais e Nais do IES Lamas de Abade</td><td>300.000</td></tr>
<tr><td></td></tr>
<tr><td>CIMO</td><td>1.700.000</td></tr>
<tr><td></td></tr>
<tr><td>Fundación para o Desenvolvemento da Cormarca de Ordes</td><td>225.000</td></tr>
<tr><td></td></tr>
<tr><td>APA do Colexio El Castro</td><td>75.000</td></tr>
<tr><td></td></tr>
<tr><td>Federación de Cooperativas Sinerxia</td><td>1.550.000</td></tr>
<tr><td></td></tr>
<tr><td>APA nº 1 do IES María Sarmiento</td><td>700.000</td></tr>
<tr><td></td></tr>
<tr><td>Asociación EFA Fonteboa</td><td>300.000</td></tr>
<tr><td></td></tr>
<tr><td>Cáritas Diocesana de Ourense</td><td>150.000</td></tr>
<tr><td></td></tr>
<tr><td>APA Ana Lastra López</td><td>300.000</td></tr>
<tr><td></td></tr>
<tr><td>Confederación de Empresarios de A Coruña</td><td>1.000.000</td></tr>
<tr><td></td></tr>
<tr><td>APA Xulián Magariños</td><td>300.000</td></tr>
<tr><td></td></tr>
<tr><td>APA IFP Roberto Vidal</td><td>600.000</td></tr>
<tr><td></td></tr>
<tr><td>Confederación de Empresarios de Pontevedra</td><td>1.000.000</td></tr>
<tr><td></td></tr>
<tr><td>Asociación de Empresarios Iniciativa por Fene</td><td>300.000</td></tr>
<tr><td></td></tr>
<tr><td>APA Fraga de Novio</td><td>300.000</td></tr>
<tr><td></td></tr>
<tr><td>Asociación Ferrol Metrópoli</td><td>300.000</td></tr>
<tr><td></td></tr>
<tr><td>APA do Colexio San Miguel 2 (antes Nebrija)</td><td>75.000</td></tr>
<tr><td></td></tr>
<tr><td>APA do Instituto Fontiñas (IES Antón Fraguas)</td><td>300.000</td></tr>
<tr><td></td></tr>
<tr><td>Asoc. Escola Familiar Agraria Piñeiral</td><td>300.000</td></tr>
<tr><td></td></tr>
<tr><td>Federación Galega de Academias</td><td>1.500.000</td></tr>
<tr><td></td></tr>
<tr><td>UCETAG</td><td>1.050.000</td></tr>
<tr><td></td></tr></tbody></table>
<p>ANEXO II</p>
<table><tbody><tr><td></td></tr>
<tr><td>Entidades</td><td>Causa denegación</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>Asociación Xuvenil Polaris</td><td>Fóra de prazo</td></tr>
<tr><td></td></tr>
<tr><td>Instituto de Ciencias Sociales de Ribeira</td><td>Fóra de prazo</td></tr>
<tr><td></td></tr>
<tr><td>Asociación Intérpretes para Persoas Xordas</td><td>Fóra de prazo</td></tr>
<tr><td></td></tr></tbody></table>

