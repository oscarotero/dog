---
date: '2012-02-01'
id: G0165-180112-11151
page: 4640
number: 22
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 13 de xaneiro de 2012, da Dirección Xeral de Desenvolvemento
  Rural, pola que se somete a información pública o proxecto de acondicionamento
  de predios nas parroquias da Couboeira, Masma e Vilamor (Mondoñedo, Lugo).
range: Resolución
url: >-
  https://www.xunta.gal/dog/Publicados/2012/20120201/AnuncioG0165-180112-11151_gl.html
---
<p>O artigo 5.2.º do Decreto 442/1990, do 13 de setembro, de avaliación de impacto ambiental para Galicia, dispón que os estudos de impacto ambiental se someterán ao trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
    <h2>RESOLVO:</h2>
    <p>Someter a información pública, polo prazo de trinta días hábiles, contados a partir do seguinte ao da publicación desta resolución, o proxecto de acondicionamento de predios nas parroquias da Couboeira, Masma e Vilamor (Mondoñedo-Lugo).</p>
    <p>Para os efectos informativos porase á disposición dos administrados que o soliciten a documentación correspondente ao proxecto para consulta nas oficinas desta dirección xeral, así como nas dependencias da Xefatura Territorial da Consellería do Medio Rural e do Mar e as posibles alegacións presentaranse durante o prazo sinalado, dirixidas ao director xeral de Desenvolvemento Rural, en calquera das oficinas previstas no artigo 38.4.º da Lei 30/1992, do 26 de novembro, de réxime xurídico das administracións públicas e do procedemento administrativo común, na súa nova redacción segundo a Lei 4/1999, do 13 de xaneiro.</p>
    <p>Santiago de Compostela, 13 de xaneiro de 2012.</p>
    <footer><p>Antonio Crespo Iglesias<br>Director xeral de Desenvolvemento Rural</p></footer>

