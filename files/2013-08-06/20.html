---
date: '2013-08-06'
id: G2410-110713-0001
page: 31543
number: 149
agency: Xulgado do Social número 1 de Santiago de Compostela
section: V. Administración de xustiza.
title: EDICTO (160/2012).
range: Edicto
url: >-
  https://www.xunta.gal/dog/Publicados/2013/20130806/AnuncioG2410-110713-0001_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber:</p>
    <p>Que no procedemento de despedimento/cesamentos en xeral 160/2012 deste xulgado do social, seguido por instancia de José Antonio Fungueiriño Figueira contra a empresa Fernando Pérez Rodríguez, sobre despedimento, se ditou o seguinte ditame:</p>
    <p>«Que admito a demanda interposta por José Antonio Fungueiriño Figueira fronte a Fernando Pérez Rodríguez e, en consecuencia, declaro improcedente o despedimento do demandante efectuado con efectos de 14.10.2011; así mesmo, declaro extinguida a relación laboral existente entre José Antonio Fungueiriño Figueira e Fernando Pérez Rodríguez, e condeno a Fernando Pérez Rodríguez a aboarlle ao demandante a cantidade de 6.481,01 euros en concepto de indemnización por despedimento improcedente, así como a aboar a cantidade de 15.507,72 euros, en concepto de salarios de tramitación, calculados desde o día seguinte ao do despedimento e ata a presente resolución (332 días) e a aboar a cantidade de 4.746,79 euros, en concepto de salarios dos meses de agosto, setembro, 14 días de outubro e vacacións devindicadas e non gozadas do ano 2011, máis o 10% de xuro desta última cantidade, por demora no pagamento destes.</p>
    <p>Notifíqueselles esta resolución ás partes, facéndolles saber que contra esta cabe recurso de suplicación ante a Sala do Social do Tribunal Superior de Xustiza de Galicia, que se interporá ante este xulgado no prazo de cinco días hábiles contados a partir do seguinte da presente notificación, segundo prevén o artigo 189 da Lei de procedemento laboral.</p>
    <p>Así o acordo, mando e asino, Mª del Carmen Barcala Barreiro, maxistrada xuíza substituta do Xulgado do Social número 1 de Santiago de Compostela».</p>
    <p>E para que lle sirva de notificación en legal forma a Fernando Pérez Rodríguez, insiro o presente no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 11 de xullo de 2013</p>
    <footer><p>A secretaria xudicial</p></footer>

