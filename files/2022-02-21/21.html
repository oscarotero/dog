---
date: '2022-02-21'
id: G0595-040222-0006
page: 12289
number: 35
agency: 'Vicepresidencia primeira e Consellería de Presidencia, Xustiza e Turismo'
section: VI. Anuncios. a) Administración autonómica.
title: >-
  ANUNCIO do 19 de xaneiro de 2022, da Xefatura Territorial de Lugo, polo que se
  lles notifica aos solicitantes do dereito de asistencia xurídica gratuíta o
  requirimento de documentación acordada pola Comisión de Asistencia Xurídica
  Gratuíta en Lugo no expediente PR204A 2021/4684-2 e un máis.
range: Anuncio
url: >-
  https://www.xunta.gal/dog/Publicados/2022/20220221/AnuncioG0595-040222-0006_gl.html
---
<p>Consonte o disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselles ás persoas que se relacionan no anexo, o requirimento de documentación acordado pola Comisión de Asistencia Xurídica Gratuíta ao non ser posible a súa notificación persoal. A eficacia desta resolución queda supeditada á súa publicación no taboleiro de edictos único do Boletín Oficial del Estado.</p>
    <p>O texto íntegro dos requirimentos que se notifican, xunto co resto da documentación do expediente, atópanse á disposición das persoas interesadas na sede da Comisión de Asistencia Xurídica Gratuíta en Lugo (rolda da Muralla, nº 70, 1º, Lugo, das 9.00 ás 14.00 horas, de luns a venres).</p>
    <p>O requirimento suspende o prazo para ditar a resolución sobre o dereito á asistencia xurídica gratuíta polo tempo que medie entre aquel e o seu efectivo cumprimento por parte das persoas destinatarias ou, de non cumprilo, polo transcurso do prazo recollido no requirimento para cumprilo.</p>
    <p>O prazo do que dispoñen as persoas solicitantes do dereito para achegar a documentación requirida é de 10 días hábiles, que se contarán a partir do día seguinte ao da publicación do presente anuncio no taboleiro de edictos único do Boletín Oficial del Estado. Transcorrido o dito prazo, a Comisión ditará resolución que poderá ser de denegación do recoñecemento do dereito por non xustificar o solicitante, como é a súa obriga, que reúne os requisitos previstos na lei.</p>
    <p>Lugo, 19 de xaneiro de 2022</p>
    <footer><p>Gerardo Criado Guizán<br>Xefe territorial de Lugo</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>DNI/NIE/pasaporte</td>
      </tr>
      <tr>
       <td>PR204A2021/4684-2</td>
       <td>43099042D</td>
      </tr>
      <tr>
       <td>PR204A2021/5047-2</td>
       <td>05257837Z</td>
      </tr>
     </tbody>
    </table>

