---
date: '1998-03-09'
id: '8956'
page: 2
number: 46
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de febreiro de 1998 pola que se aproban as bases que rexerán o
  concurso público de catorce bolsas de colaboración en proxectos de
  investigación que se están a desenvolver no Centro Ramón Piñeiro para a
  investigación en humanidades, e se anuncia a súa convocatoria.
range: Orde
url: 'https://www.xunta.gal/dog/Publicados/1998/19980309/Anuncio8956_gl.html'
---
<p>O artigo 1º do Decreto 346/1996, do 13 de setembro, en harmonía co artigo 27 do Estatuto de autonomía para Galicia, establece a competencia da Consellería de Educación e Ordenación Universitaria para a promoción e ensino da lingua galega e o fomento da investigación.</p>
<p>Dentro do plan de actividades da Consellería de Educación e Ordenación Universitaria para 1998 figura a convocatoria pública de bolsas de investigación para realizar proxectos concretos sobre lingüística, literatura, antropoloxía e historia galegas, no Centro Ramón Piñeiro para a investigación en humanidades.</p>
<p>O seu outorgamento enmárcase dentro das funcións atribuídas á Consellería de Educación e Ordenación Universitaria no artigo 3 do Decreto 25/1993, do 11 de febreiro (DOG nº 34, do 19 de febreiro) de creación e posta en funcionamento do Centro Ramón Piñeiro para a investigación en humanidades, modificado polo Decreto 330/1997, do 13 de novembro (DOG nº 227, do 24 de novembro de 1997).</p>
<p>Na súa virtude, apróbanse as seguintes:</p>
<p>BASES</p>
<p>Primeira.-Obxecto.</p>
<p>O concurso ten por obxecto a adxudicación de catorce bolsas de colaboración nos proxectos concretos de investigación que se están a desenvolver no Centro Ramón Piñeiro para a investigación en humanidades, e que se inclúen como anexos á pre</p>
<p>sente orde, nos que se detallan os requisitos específicos que deben reuni-los solicitantes.</p>
<p>Segunda.-Contía das bolsas.</p>
<p>O importe das bolsas incluirá:</p>
<p>-Unha asignación mensual de 122.000 pesetas, coa retención fiscal que corresponda, que será incompatible con calquera outra axuda ou actividade remunerada.</p>
<p>-Seguro de asistencia médica e seguro combinado de accidentes.</p>
<p>Para o gasto que se proxecta habilitarase o crédito adecuado e suficiente na partida orzamentaria 07.06.353F.480.3, por unha contía máxima total de 13.664.000 ptas., correspondente ós orzamentos xerais da Comunidade Autónoma de Galicia para o ano 1998, condicionado o citado gasto á existencia de crédito adecuado e suficiente no orzamento do exercicio do ano 1998, a teor do sinalado na Orde do 2 de xuño de 1986, modificada pola Orde do 18 de outubro de 1991, sobre tramitación anticipada de expedientes de gasto.</p>
<p>Terceira.-Duración.</p>
<p>O período de desfrute das bolsas será ata o 31 de decembro de 1998.</p>
<p>A data de incorporación ó centro será dentro dos dez días seguintes ó da notificación da adxudicación. O bolseiro que non se incorpore no prazo establecido perderá os dereitos inherentes á bolsa concedida, salvo causa xustificada de atraso apreciada polo coordinador científico de Centro Ramón Piñeiro, quen llo comunicará á Presidencia da Comisión Rectora.</p>
<p>Por resolución da Dirección Xeral de Política Lingüística, as bolsas poderanse prorrogar anualmente, ata un máximo de tres anos, incluído o ano da concesión, á vista do traballo realizado polo bolseiro, sempre que o permitan as dispoñibilidades orzamentarias. No suposto de prórroga, a dotación económica poderá incrementarse de acordo co índice de prezos ó consumo que se estableza para cada ano.</p>
<p>Cuarta.-Requisitos xerais:</p>
<p>a) Posuí-la nacionalidade española ou ser nacional dun país membro da Unión Europea.</p>
<p>b) Estar en posesión do título de licenciado.</p>
<p>c) Acreditar coñecemento da lingua galega no nivel de perfeccionamento.</p>
<p>d) Non ter sido separado do servicio de ningunha Administración ou institución como consecuencia de expediente disciplinario.</p>
<p>Quinta.-Solicitudes.</p>
<p>As solicitudes, no modelo que se xunta como anexo IX, irán dirixidas ó coordinador-científico do Centro de Investigacións Lingüísticas e Literarias Ramón Piñeiro para a investigación en humanidades e entregaranse na sede deste (estrada Santiago de Compostela-Noia, km 3 - A Barcia, 15896 Santiago de Compostela), ou ben en calquera dos centros pre</p>
<p>vistos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de solicitudes será de vinte días naturais contados a partir do seguinte ó da publicación da presente convocatoria no DOG, acompañadas da documentación seguinte:</p>
<p>-Certificación académica persoal completa.</p>
<p>-Currículum vitae, acompañado de cantos documentos poidan avalalo.</p>
<p>-Acreditación de coñecemento da lingua galega nivel perfeccionamento.</p>
<p>-Fotocopia do DNI ou pasaporte.</p>
<p>-Declaración xurada pola que se compromete a renunciar, se fose seleccionado, á percepción doutras remuneracións, bolsas ou axudas, e tamén de non ter sido separado do servicio de ningunha Administración nin institución pública como consecuencia de expediente disciplinario.</p>
<p>Tódolos documentos deberán ser orixinais ou copias cotexadas con eles.</p>
<p>Sexta.-Selección.</p>
<p>A selección dos candidatos será realizada por unha comisión presidida polo coordinador-científico do Centro Ramón Piñeiro para a investigación en humanidades e composta por tres vocais propostos por aquel e nomeados polo director xeral de Política Lingüística. Actuará como secretario o secretario do centro.</p>
<p>Ademais do exame da documentación presentada, a comisión poderá convoca-los solicitantes a unha entrevista persoal.</p>
<p>A comisión non valorará aqueles méritos alegados polos solicitantes nas súas instancias que non estean acreditados documentalmente. O presidente da comisión proporalle ó director xeral de Política Lingüística a relación de candidatos seleccionados para o seu nomeamento.</p>
<p>Sétima.-Obrigas.</p>
<p>Os bolseiros permanecerán no Centro Ramón Piñeiro, en horario habitual de xornada de mañá ou tarde.</p>
<p>O incumprimento por parte do bolseiro dalgunha das condicións recollidas nas presentes bases suporá a perda da bolsa concedida e, de se-lo caso, o reintegro das cantidades xa cobradas.</p>
<p>A condición de bolseiro non dará lugar a relación laboral nin administrativa coa Xunta de Galicia.</p>
<p>Oitava.-A convocatoria, as súas bases e todos cantos actos administrativos se deriven dela poderán ser impugnados polos interesados nos casos e na forma establecidos na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Novena.-Pagamento da bolsa.</p>
<p>O pagamento da bolsa realizarase mensualmente, logo do informe do director de investigación, sempre</p>
<p>que os traballos se desenvolvan con normalidade e de acordo coas bases establecidas.</p>
<p>Disposicións derradeiras</p>
<p>Primeira.-Facúltase o director xeral de Política Lingüística para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de febreiro de 1998.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>Director xeral de Política Lingüística</p>
<p>ANEXO I</p>
<p>UNHA BOLSA PARA COLABORAR NO PROXECTO ARQUIVO GALICIA MEDIEVAL</p>
<p>Esta bolsa ten como finalidade colaborar no proxecto do Arquivo Galicia Medieval que se está desenvolvendo no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en Filoloxía.</p>
<p>-Coñecemento de informática, en calidade de usuario.</p>
<p>-Ter experiencia investigadora en lírica románica medieval, preferentemente no ámbito galego-portugués.</p>
<p>ANEXO II</p>
<p>UNHA BOLSA PARA COLABORAR NO PROXECTO DlMENSIÓNS DA IDENTIDADE COLECTIVA EN GALICIA</p>
<p>Esta bolsa ten como finalidade colaborar no proxecto dimensións da identidade colectiva en Galicia que se está desenvolvendo no Centro Ramón Piñeiro.</p>
<p>1. Requisitos específicos dos solicitantes.</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en Ciencias Políticas e Administración.</p>
<p>-Coñecemento de informática: bases de datos e follas de cálculo.</p>
<p>ANEXO III</p>
<p>DÚAS BOLSAS PARA COLABORAR NA CATALOGACIÓN lNFORMÁTICA DOS FONDOS BIBLIOGRÁFICOS DO CENTRO</p>
<p>Estas bolsas teñen como finalidade colaborar na catalogación informática dos fondos bibliográficos existentes no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en Historia.</p>
<p>-Acreditar coñecementos de idiomas, preferentemente inglés.</p>
<p>-Coñecemento de informática, como usuario, de biblioteconomía.</p>
<p>-Acreditar experiencia en traballos de catalogación informática.</p>
<p>ANEXO IV</p>
<p>UNHA BOLSA PARA COLABORAR NO PROXECTO DE CONSTRUCCIÓN DUN SINTETIZADOR TEXTO-FALA EN GALEGO</p>
<p>Esta bolsa ten como finalidade colaborar no proxecto de construcción dun sintetizador texto-fala en galego que se está levando a cabo no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en Filoloxía.</p>
<p>-Ter experiencia en traballos de fonética acústica.</p>
<p>ANEXO V</p>
<p>DÚAS BOLSAS PARA COLABORAR NO PROXECTO DICCIONARIOS DE LITERATURA</p>
<p>Estas bolsas teñen como finalidade colaborar nos distintos diccionarios de literatura que se están realizando no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Ter experiencia investigadora en temas literarios.</p>
<p>-Acreditar coñecemento instrumental de idiomas preferentemente inglés ou alemán.</p>
<p>-Coñecementos de informática, en calidade de usuario.</p>
<p>-Sólida formación e experiencia investigadora en teoría e críticas literarias.</p>
<p>ANEXO VI</p>
<p>UNHA BOLSA PARA COLABORAR NO PROXECTO DE INFORMES ANUAIS DE LITERATURA</p>
<p>Esta bolsa ten como finalidade colaborar nos informes anuais de literatura que se están realizando no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en Filoloxía.</p>
<p>-Ter coñecementos de literatura galega.</p>
<p>-Coñecementos de informática, en calidade de usuario.</p>
<p>ANEXO VII</p>
<p>TRES BOLSAS PARA COLABORAR EN PROXECTOS SOBRE TERMINOLOXÍA CIENTÍFICO-TÉCNICA</p>
<p>Estas bolsas teñen como finalidade colaborar nos proxectos que sobre terminoloxía científico-técnica se están realizando no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciados en Filoloxía.</p>
<p>-Coñecemento de informática, particularmente procesador de textos e bases de datos.</p>
<p>-Valorarase ter coñecementos doutras linguas.</p>
<p>-Valorarase experiencia e coñecementos acreditados en terminoloxía e lexicografía.</p>
<p>ANEXO VIII</p>
<p>TRES BOLSAS PARA COLABORAR NO PROXECTO WORDNET PARA O GALEGO (GalWordNet)</p>
<p>Estas bolsas teñen como finalidade colaborar no proxecto WordNet para o galego que se vai realizar no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicitar dúas das bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en Filoloxía.</p>
<p>-Ter experiencia en traballos lexicolóxicos e lexicográficos, preferentemente mediante uso de recursos computacionais.</p>
<p>Para optar á outra bolsa de colaboración neste proxecto, requírese:</p>
<p>-Ser licenciado en Informática.</p>
<p>-Ter experiencia na construcción e explotación de bases de datos léxicas.</p>

