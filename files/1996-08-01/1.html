---
date: '1996-08-01'
id: 8BC2
page: 7344
number: 150
agency: 'CONSELLERÍA DE PESCA, MARISQUEO E ACUICULTURA'
section: I. DISPOSICIÓNS XERAIS
title: >-
  Corrección de erros.-Decreto 286/1996, do 4 de xullo, polo que se crea a
  figura do centro regulador de crustáceos como novo tipo de establecemento
  auxiliar de acuicultura.
range: Corrección
url: 'https://www.xunta.gal/dog/Publicados/1996/19960801/Anuncio8BC2_gl.html'
---
<p>Advertidos erros no texto do citado decreto, remitido para a súa publicación no Diario Oficial de Galicia e inserido nº 140, do 17 de xullo de 1996, cómpre face-las oportunas correccións:</p>
<p>-Na páxina 6.936, primeira columna, no derradeiro parágrafo da exposición de motivos, onde di: «Por todo isto, por proposta do conselleiro de Pesca,...», debe dicir: «Por todo isto, de acordo co dictame do Consello Consultivo de Galicia, por proposta do conselleiro de Pesca, ...».</p>
<p>-Na mesma páxina, artigo 1º, derradeira liña da primeira columna, onde di: «... de hostelería, alimentación, peixerías ou análogos,...», debe dicir: «... de hostelería, alimentación, peixerías, ...».</p>
<p>-Na mesma páxina, segunda columna, primeiro parágrafo do artigo 2º, debe dicir: «Os centros reguladores de crustáceos requirirán preceptivamente o correspondente permiso de actividade outorgado pola Consellería de Pesca, Marisqueo e Acuicultura. As instalacións deberán reunir, en todo caso, as seguientes características:»</p>
<p>Así mesmo o apartado 3 do devandito artigo 2º, debe quedar redactado como segue:</p>
<p>«3) As condicións dos locais e a dotación de material serán as seguientes:</p>
<p>a) Os lugares de traballo que se utilizarán exclusivamente para a manipulación de crustáceos, serán de dimensións suficientes para que as actividades laborais poidan realizarse en condicións de hixiene axeitadas.</p>
<p>b) As paredes e o solo das piscinas serán de material impermeable, fácil de limpar e desinfectar, este último estará disposto de maneira que facilite a drenaxe de auga e contará cun dispositivo que permita baleira-la totalidade da auga da piscina.</p>
<p>c) As paredes do establecemento terán superficies fáciles de limpar, resistentes e impermeables.</p>
<p>d) As portas serán dun material que non se deteriore, fácil de limpar.</p>
<p>e) Existirá boa iluminación e un sistema axeitado de ventilación.</p>
<p>f) Nos locais de traballo haberá instalacións para lavar e desinfecta-las mans, dotadas de billas que non poderán ser accionados coas mans, xabrón líquido e toallas dun só uso.</p>
<p>g) Contará cos medios apropiados de protección contra insectos, roedores e aves.</p>
<p>h) Os aparellos e útiles de traballo estarán fabricados con materiais resistentes á corrosión e fáciles de limpar e desinfectar.</p>
<p>i) Os desperdicios almacenaranse nun lugar á parte, en contedores especiais estancos, que se baleirarán como mínimo ó final de cada xornada.</p>
<p>j) Contará cun dispositivo de evacuación de augas residuais que reúna condicións hixiénicas adecuadas.</p>
<p>k) Disporá de servicios hixiénicos, vestiarios, almacéns ou estancias auxiliares. As ditas dependencias poderán ser comúns ó centro regulador e ó establecemento matriz.»</p>
<p>O apartado 4 do artigo 2º queda suprimido, polo que o que figura como apartado 5, na columna dereita xusto antes da disposición derradeira, pasará a denominarse apartado 4.</p>
<p>9605796</p>

