---
date: '1996-08-01'
id: 8BC6
page: 7344
number: 150
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Orde do 29 de xullo de 1996 pola que se desenvolve o Decreto 292/1996, do 26
  de xullo, de adscrición dos órganos dependentes ós novos centros directivos da
  consellería.
range: Orde
url: 'https://www.xunta.gal/dog/Publicados/1996/19960801/Anuncio8BC6_gl.html'
---
<p>Aprobada polo Decreto 292/1996, do 26 de xullo, unha nova estructura orgánica dos órganos superiores da Consellería de Xustiza, Interior e Relacións Laborais, cómpre, de acordo co disposto na súa disposición transitoria primeira, determina-la adscrición dos órganos dependentes dos centros directivos afectados ós xurdidos da nova estructura, polo que,</p>
<p>DISPOÑO:</p>
<p>Artigo 1º</p>
<p>A Subdirección Xeral de Xustiza e a Subdirección Xeral de Administración Local, coa estructura e funcións que resultan da estructura orgánica da consellería, serán as unidades dependentes da nova Dirección Xeral de Xustiza e Administración Local.</p>
<p>Artigo 2º</p>
<p>A Subdirección Xeral de Planificación e Coordinación Operativa, que pasará a denominarse a partir de agora Subdirección Xeral de Seguridade, e a Subdirección Xeral de Interior, coa estructura e funcións que resultan da estructura orgánica da consellería, serán as unidades dependentes da nova Dirección Xeral de Interior.</p>
<p>Artigo 3º</p>
<p>1. O director xeral de Xustiza e Administración Local formará parte dos seguintes órganos colexiados adscritos á consellería:</p>
<p>-A Comisión Superior para o Estudio e Desenvolvemento do Dereito Galego, creada polo Decreto 71/1984, do 23 de febreiro.</p>
<p>-A Comisión de Heráldica, creada polo Decreto 258/1992, do 10 de setembro.</p>
<p>-A Comisión Galega de Obxección de Conciencia, creada polo Decreto 41/1995, do 3 de febreiro.</p>
<p>-A Comisión de Coordinación das Policías Locais de Galicia, creada pola Lei 3/1992, do 23 de marzo, e regulada nesta mesma lei e no Decreto 160/1992, do 18 de xuño.</p>
<p>2. O director xeral de Interior formará parte do seguinte órgano colexiado adscrito á consellería:</p>
<p>-A Comisión de Xogo de Galicia, creada pola Lei 14/1985, do 23 de outubro, e regulada polo Decreto 192/1988, do 21 de xullo.</p>
<p>Así mesmo formará parte do Consello Rector da Academia Galega de Seguridade, de acordo co disposto no Decreto 161/1992, do 18 de xuño.</p>
<p>Disposición adicional</p>
<p>Os Servicios de Interior e Administración Local, dependentes de cada delegación provincial, pasarán a denominarase Servicios de Xustiza, Administración Local e Interior e desenvolverán as funcións propias da Dirección Xeral de Xustiza e Administración Local e Dirección Xeral de Interior no respectivo ámbito provincial.</p>
<p>Disposición transitoria</p>
<p>A proposta do secretario xeral, realizaranse as adscricións precisas do persoal que resulte afectado pola reestructuración das unidades administrativas.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 29 de xullo de 1996.</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>5611</p>

