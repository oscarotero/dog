---
date: '1996-08-01'
id: 8BDA
page: 7356
number: 150
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 17 de xullo de 1996 pola que se convoca e regula o réxime de concesión
  de axudas para a realización e mellora de infraestructuras que fomenten a
  competitividade empresarial nos polígonos industriais situados na Comunidade
  Autónoma galega.
range: Orde
url: 'https://www.xunta.gal/dog/Publicados/1996/19960801/Anuncio8BDA_gl.html'
---
<p>Os polígonos industriais e as infraestructuras de solo empresarial existentes en Galicia con anterioridade ó Plan de Solo Empresarial de Galicia do 14 de maio de 1991 e cun alto nivel de ocupación de empresas, teñen, como consecuencia dos anos transcorridos desde a súa creación, determinadas carencias infraestructrurais como pode ser en materia de novas tecnoloxías de comunicación, de adecuación daqueles ás esixencias de normativas actuais e de servicios comúns de carácter xeral que lles permita unha actualización permanente fronte ós seus competidores.</p>
<p>A Consellería de Industria e Comercio, consciente da necesidade de renovación constante destas infraestructuras, a teor das demandas actuais e para evita-la súa obsolescencia e co obxecto de motiva-las asociacións de empresas sen ánimo de lucro no esforzo común de renovación e actualización permanente e dentro das súas competencias en materia de fomento empresarial, estima oportuno apoiar a</p>
<p>estas agrupacións establecendo medidas que permitan desenvolver proxectos investidores en materia de comunicacións, formación, consultoría e seguridade.</p>
<p>Na súa virtude e en uso das facultades que me foron concedidas,</p>
<p>DISPOÑO:</p>
<p>Artigo 1º.-Obxecto da axuda.</p>
<p>O obxecto da axuda é a mellora dos servicios e o acondicionamento de infraestructuras construídas ou de nova incorporación co fin de que as empresas radicadas nos polígonos industriais poidan alcanzar un maior nivel de competitividade.</p>
<p>Artigo 2º.-Beneficiarios.</p>
<p>Os beneficiarios das axudas serán as asociacións ou agrupacións de empresas que se encontran radicadas nos polígonos industriais postos en servicio con anterioridade ó Plan de Solo Empresarial en Galicia do 14 de maio de 1991 e cun nivel de ocupación do 60% en número de parcelas, con cargo á aplicación 08.02.711-C.780.0 dos seus créditos orzamentarios para 1996, e nos de carácter plurianual con cargo ás cantidades que proporcionalmente correspondan con cargo a cada un dos orzamentos respectivos, de conformidade co establecido no artigo 58 da Lei 11/1992, do 7 de outubro, de réxime financeiro e presupostario de Galicia. As ditas concesións estarán limitadas polos créditos dispoñibles para este fin.</p>
<p>Artigo 3º.-Actuacións subvencionables.</p>
<p>Serán subvencionables aqueles proxectos de investimentos que supoñan a incorporación de novos servicios e a actualización e mellora dos existentes en materia de comunicacións, subministración eléctrica, iluminación, saneamento, vías, ou a dotación de infraestructuras para a prestación de servicios avanzados que poidan ser prestados a través das propias asociacións con carácter horizontal que supoñan unha mellora na competitividade en materia de xestión, seguridade, formación, segundo o Decreto 309/1995, do 23 de novembro, sobre incentivos para o desenvolvemento económico e fomento da actividade empresarial na Comunidade Autónoma de Galicia.</p>
<p>Artigo 4º.-Contía da axuda.</p>
<p>A contía máxima da subvención neta equivalente poderá alcanzar ata o 60% do investimento incentivable nas provincias de Lugo, Ourense, Pontevedra, e na antiga ZID de Ferrol, e o 50% na provincia da Coruña.</p>
<p>Artigo 5º.-Prazo de presentación de solicitudes.</p>
<p>As solicitudes, dirixidas ó conselleiro de Industria e Comercio, presentaranse no rexistro xeral dos servicios centrais, nas delegacións provinciais da Consellería de Industria e Comercio ou a través dalgunha das formas establecidas no artigo 38.4º da Lei 10/1992, do 26 de novembro, de réxime xurídico das administracións públicas e do procedemento</p>
<p>administrativo común, dentro dos 15 días naturais a partir do día seguinte ó da publicación da presente orde no Diario Oficial de Galicia.</p>
<p>Artigo 6º.-Solicitudes de concesión de axuda.</p>
<p>As solicitudes axustaranse ó modelo que figura no anexo e deberán presentarse por triplicado exemplar, xunto cos seguintes documentos:</p>
<p>* Memoria técnica da acción que se vai desenvolver.</p>
<p>* Proxecto asinado por técnico facultado e visado polo colexio oficial correspondente.</p>
<p>* Orzamento desagregado do investimento.</p>
<p>* Prazo de execución do investimento.</p>
<p>* Licencia urbanística , se fose o caso, que posibilite a execución do investimento. No caso de carecer dela no momento de face-la solicitude de subvención, será suficiente a presentación dun informe urbanistíco emitido polo concello no que se indique que o proxecto para o que se solicita subvención é conforme coa legalidade urbanistíca vixente no concello ou, se é o caso, que o investimento non precisa a sinalada licencia urbanística.</p>
<p>* Documento público acreditativo do poder co que actúa o solicitante.</p>
<p>* Titularidade das infraestructuras do proxecto.</p>
<p>* Copia cotexada da licencia fiscal CIF.</p>
<p>* Declaración de axudas solicitadas, obtidas ou que se prevé solicitar para a mesma actividade en calquera outra institución, organismo ou administración pública.</p>
<p>* Declaración expresa de non ter contraída ningunha débeda, por ningún concepto, coa Xunta de Galicia e de estar ó día nas obrigas fiscais e coa Seguridade Social.</p>
<p>Artigo 7º.-Estudio e avaliación das solicitudes.</p>
<p>Se a solicitude de subvención non reúne os requisitos que sinala o artigo anterior, o interesado será requirido para que nun prazo de dez días emende a falta ou achegue os documentos preceptivos, con indicación de que, se non o fixer, se considerará desistido da súa petición, que se arquivará sen máis trámites.</p>
<p>Artigo 8º.-Concesión da axuda.</p>
<p>Examinada a documentación e logo do correspondente informe técnico, o conselleiro de Industria e Comercio ou, se é o caso, o delegado provincial, conforme o establecido no Decreto 88/1990, do 15 de febreiro, sobre desconcentración de competencias para a concesión de axudas e subvencións nos delegados provinciais ou territoriais da Xunta de Galicia, emitirá a resolución que proceda.</p>
<p>Unha vez concedida a subvención, esta deberá ser aceptada polo beneficiario no prazo de 15 días, coas condicións específicas que recolle esta orde e as que, se é o caso, se inclúan na resolución.</p>
<p>A non notificación da resolución no prazo de tres meses desde a presentación da correspondente solicitude determinará a súa desestimación presunta, quedando expedita a vía contencioso-administrativa.</p>
<p>No caso de investimentos plurianuais poderanse establecer excepcionalmente os correspondentes compromisos de anualidade dentro dos límites establecidos pola lexislación vixente.</p>
<p>Poderanse autorizar pagamentos parciais da subvención cos requisitos sinalados no artigo 36 da Lei 11/1995, do 28 de decembro, de presupostos xerais para a Comunidade Autónoma para 1996, non podendo superar en ningún caso o 80% da subvención concedida.</p>
<p>Con carácter excepcional e por resolución motivada da Consellería de Industria e Comercio poderase autorizar un anticipo de ata o 50% da subvención concedida naqueles casos en que o investimento requira pagamentos inmediatos.</p>
<p>Artigo 9º.-Recoñecemento e pagamento da axuda concedida.</p>
<p>Para percibi-la subvención as asociacións ou agrupacións empresariais beneficiarias deberán achega-la documentación acreditativa da realización dos proxectos ou actuacións previstas para o ano 1996 antes do día 15 de novembro, nos servicios centrais ou nas delegacións provinciais da Consellería de Industria e Comercio, de tres exemplares consistentes en:</p>
<p>* Solicitude de cobramento.</p>
<p>* Memoria na que se detalle os investimentos e gastos realizados. O proxecto xustificativo deberá coincidir co aceptado na resolución de concesión de subvención.</p>
<p>* Certificación por conceptos e de fin de obra visados polo correspondente colexio oficial e asinados polo técnico director no caso de que o investimento subvencionable se referise á realización de obras e/ou instalacións.</p>
<p>* Licencia urbanística que posibilitase a execución do investimento subvencionado, no caso de que se precisase e non se achegase coa solicitude.</p>
<p>A percepción da axuda terá lugar despois de que os servicios técnicos da Consellería de Industria e Comercio certifiquen, se é o caso, logo de inspección, que se levou a cabo a realización do investimento de acordo co proxecto presentado.</p>
<p>As subvencións plurianuais que se concedan estarán suxeitas ó disposto no artigo 58 da Lei 11/1992, de réxime financeiro e presupostario de Galicia. Os beneficiarios presentarán a devandita documentación acreditativa dos investimentos realizados en cada anualidade antes de cada 15 de novembro.</p>
<p>Artigo 10º.-Xustificación.</p>
<p>Para o aboamento da subvención uniráselle á documentación que se sinala no artigo anterior, certificación da conta bancaria onde se debe realiza-lo aboamento, expedida pola propia entidade bancaria, así como os certificados acreditativos de estar ó día nas obrigas tributarias e sociais e de non ter pendente de pagamento ningunha débeda, por ningún concepto, coa Administración pública da Comunidade Autónoma.</p>
<p>No caso de que o investimento ou actividade realizada teña un custo inferior ó inicialmente previsto, a subvención que se conceda verase diminuída nunha porcentaxe proporcional.</p>
<p>Cando por concorrencia de subvencións ou axudas o importe total subvencionado exceda do custo da actividade que vaia desenvolve-lo beneficiario ou da porcentaxe máxima establecida nesta orde, procederá o reintegro do exceso percibido á Administración autonómica, sen prexuízo doutras responsabilidades que se puideran derivar.</p>
<p>Artigo 11º.-Incumprimento.</p>
<p>No caso de que o beneficiario da subvención incumprise algunha das condicións e obrigras estipuladas, a Consellería de Industria e Comercio instruirá expediente sancionador conforme o previsto na citada Lei 30/1992, do 26 de novembro.</p>
<p>Procederá o reintegro da axuda percibida e dos xuros de demora nos supostos previstos no apartado 5 do artigo 78 da citada Lei 11/1992, do 7 de outubro. As cantidades a reintegrar terán a consideración de ingresos de dereito público, resultando de aplicación para o seu cobramento o previsto nos artigos 19 a 23 da citada lei.</p>
<p>Artigo 12º.-Normativa xeral.</p>
<p>No caso de que o beneficiario renunciase ás axudas unha vez percibidas, procederase conforme o establecido no artigo anterior.</p>
<p>Con independencia do disposto nesta orde, en todo caso, haberá que aterse ó disposto na Lei 11/1992, do 7 de outubro, de réxime financeiro e presupostario de Galicia, na Lei 11/1995, do 28 de decembro, de presupostos xerais da Comunidade Autónoma de Galicia para 1996, e Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>Facúltase o director xeral de Industria para que dicte as disposicións necesarias para o desenvolvemento desta orde.</p>
<p>Santiago de Compostela, 17 de xullo de 1996.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>9604339</p>

