---
date: '1996-07-31'
id: EBBA
page: 7
number: 149
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 22 de xullo de 1996 pola que se convoca un curso de verán sobre
  a reforma administrativa.
range: Resolución
url: 'https://www.xunta.gal/dog/Publicados/1996/19960731/AnuncioEBBA_gl.html'
---
<p>A Escola Galega de Administración Pública como centro oficial de docencia e investigación no campo da Administración pública ten entre os seus fins a investigación, a documentación, o estudio e a realización de traballos de divulgación en materias de dereito público e ciencia da Administración, con especial referencia ás peculiaridades galegas, podendo concerta-la realización de actividades con outros centros ou entidades de titularidade pública ou privada.</p>
<p>Así pois, en uso das funcións atribuídas pola Ley 4/1987, do 27 de maio, de creación da EGAP, e pola Lei 10/1989, do 10 de xullo, de modificación da anterior, convócase un curso de verán sobre a reforma administrativa que deberá desenvolverse segundo as seguintes bases,</p>
<p>Primeira.-Obxectivos.</p>
<p>Analizar e debater sobre as posibilidades de evolución do sistema administrativo e das súas perspectivas de futuro; ve-la liña de desenvolvemento seguida pola reforma administrativa nos países do noso contorno e as súas posibilidades, tanto na Administración galega coma na do Estado.</p>
<p>Segunda.-Destinatarios.</p>
<p>Estudiosos, profesionais e interesados en xeral, que desexen afondar na materia obxecto do curso.</p>
<p>Terceira.-Desenvolvemento.</p>
<p>-Lugar: Cambados, auditorio da Casa do Concello.</p>
<p>-Datas de realización: 6 e 7 de agosto, en horario de mañá e tarde.</p>
<p>Cuarta.-Contido.</p>
<p>1. Relatorios:</p>
<p>-Transformación do Estado e reforma administrativa nos países occidentais.</p>
<p>-Reformas recentes na Administración orzamentaria en Europa.</p>
<p>-A reforma administrativa da Xunta de Galicia.</p>
<p>-A Administración única na LOFAGE.</p>
<p>-A incidencia da formación na reforma administrativa.</p>
<p>-A reforma administrativa nas comunidades autónomas: balance e perspectivas.</p>
<p>2. Mesa redonda.</p>
<p>Quinta.-Inscrición.</p>
<p>Ata o 2 de agosto.</p>
<p>Sexta.-Tramitación de solicitudes.</p>
<p>As solicitudes dirixiranse ó director da Escola Galega de Administración Pública, polígono das Fontiñas, r/ Madrid, 2-4, 15703 Santiago de Com</p>
<p>postela, segundo o modelo que figura como anexo a esta convocatoria, e presentaranse no rexistro xeral da EGAP, por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sétima.-Selección.</p>
<p>As prazas adxudicaranse por rigorosa orde de entrada no rexistro. Só se admitirán inscricións fóra de prazo se quedasen prazas baleiras e sempre que se cumpran os requisitos xerais antes indicados.</p>
<p>Oitava.-Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento do curso, así como a de cancelalo se o escaso número de solicitudes non xustificase a súa realización.</p>
<p>Novena.-Certificado de asistencia.</p>
<p>Outorgaráselles certificado de asistencia ós alumnos que participen con regularidade nas actividades programadas.</p>
<p>Décima.-Información.</p>
<p>Para máis información, os interesados poderán dirixirse a:</p>
<p>-Pontevedra: Delegación Provincial da Consellería da Presidencia e Administración Pública, r/ Benito Corbal, 47 1º (986) 85 07 58.</p>
<p>-Santiago de Compostela, Escola Galega de Administración Pública, r/ de Madrid, 2-4, polígono das Fontiñas (57 08 00).</p>
<p>-Cambados: oficinas municipais, praza do Concello, 1 (986) 52 20 60 e 52 61 62.</p>
<p>Santiago de Compostela, 22 de xullo de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>5741</p>

