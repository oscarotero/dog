---
date: '1996-07-31'
id: EB7A
page: 7
number: 149
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 314/1996, do 18 de xullo, polo que se establece a estructura orgánica
  da Secretaría Xeral para o Turismo.
range: Decreto
url: 'https://www.xunta.gal/dog/Publicados/1996/19960731/AnuncioEB7A_gl.html'
---
<p>O Decreto 261/1994, do 29 de xullo, establece a estructura orgánica dos centros directivos dependentes da Presidencia da Xunta de Galicia, entre os que figura a Secretaría Xeral para o Turismo como órgano superior dependente funcionalmente da Presidencia da Xunta de Galicia e organismos da Consellería da Presidencia e Administración Pública. No artigo 8.1º do mesmo decreto establécense as funcións que corresponden á Secretaría Xeral para o Turismo, e no apartado 2º a súa estructura. O Decreto 71/1995 engadiu un novo apartado ó artigo 8.2º do Decreto 261/1994, do 29 de xullo.</p>
<p>A experiencia acumulada durante o tempo transcorrido desde a entrada en vigor do devandito decreto aconsella dota-la Secretaría Xeral para o Turismo dunha nova estructura, que permita adecua-la actual a un mellor cumprimento das funcións atribuídas ó dito órgano directivo, seguindo os criterios de eficacia e eficiencia, o que permitirá unha mellor xestión e maior calidade no exercicio das súas funcións.</p>
<p>Na súa virtude, por proposta do conselleiro da Presidencia e Administración Pública, tralo informe da Consellería de Economía e Facenda, e logo de deliberación do Consello da Xunta de Galicia na súa reunión do día dezaoito de xullo de mil novecentos noventa e seis,</p>
<p>DISPOÑO:</p>
<p>Artigo primeiro.</p>
<p>Para o exercicio das súas funcións, a Secretaría Xeral para o Turismo estructúrase nas seguintes unidades administrativas:</p>
<p>1. Subdirección Xeral de Xestión do Turismo.</p>
<p>1.1. Servicio de Xestión Administrativa e de Persoal.</p>
<p>1.2. Servicio de Ordenación do Turismo.</p>
<p>1.3. Servicio de Inspección do Turismo.</p>
<p>2. Subdirección Xeral de Fomento e Cooperación Institucional.</p>
<p>2.1. Servicio de Supervisión de Proxectos e Contratación.</p>
<p>2.2. Servicio de Fomento e Promoción.</p>
<p>2.3. Servicio de Formación, Cooperación Institucional e Documentación.</p>
<p>Artigo segundo.</p>
<p>Ás unidades administrativas mencionadas no artigo anterior correspóndenlle-las seguintes funcións:</p>
<p>1. Subdirección Xeral de Xestión do Turismo:</p>
<p>a) A planificación, programación, xestión e execución das funcións que exerce a Secretaría Xeral para o Turismo en materia de xestión administrativa e de persoal, ordenación do turismo, así como de control e inspección.</p>
<p>b) A coordinación dos servicios provinciais de Turismo nas materias da súa competencia.</p>
<p>c) As propostas de gastos dos servicios que dela dependen.</p>
<p>1.1. Servicio de Xestión Administrativa e de Persoal:</p>
<p>a) A xestión do persoal e habilitación.</p>
<p>b) A xestión do control orzamentario.</p>
<p>1.2. Servicio de Ordenación do Turismo:</p>
<p>a) O estudio e preparación da regulación administrativa do sector turístico.</p>
<p>b) A tramitación dos expedientes administrativos relacionados coas empresas e actividades turísticas.</p>
<p>1.3 Servicio de Inspección do Turismo:</p>
<p>a) A comprobación e vixilancia do cumprimento das disposicións legais en materia de turismo.</p>
<p>b) A coordinación do labor inspector dos servicios centrais e provinciais.</p>
<p>2. Subdirección Xeral de Fomento e Cooperación Institucional:</p>
<p>a) A planificación, programación, xestión e execución das funcións que exerce a Secretaría Xeral para o Turismo en materia de fomento, cooperación institucional e contratación.</p>
<p>2.1. Servicio de Supervisión de Proxectos e Contratación:</p>
<p>a) As funcións das oficinas de supervisión de proxectos a que fai referencia o artigo 128 da Lei 13/1995, do 18 de maio, de contratos das administracións públicas, respecto ás obras que realiza a secretaría xeral, así como a xestión dos expedientes de contratación de obras e o seguimento delas.</p>
<p>2.2. Servicio de Fomento e Promoción:</p>
<p>a) A preparación da normativa sobre axudas e subvencións.</p>
<p>b) A tramitación dos expedientes de axuda e subvencións en colaboración cos servicios provinciais de Turismo.</p>
<p>c) A elaboración de informes por instancia doutros organismos, que teñan establecidas liñas de apoio ó turismo.</p>
<p>d) Outras actuacións encamiñadas a potenciar e promociona-los recursos turísticos de Galicia.</p>
<p>2.3. Servicio de Formación, Cooperación Institucional e Documentación:</p>
<p>a) Organización e mantemento dos fondos documentais.</p>
<p>b) Tramitación de solicitudes de declaración de interese turístico.</p>
<p>c) Tramitación de proxectos de convenios de cooperación ou colaboración con entes públicos ou privados.</p>
<p>d) Participación nas actividades de cooperación institucional.</p>
<p>e) Coordinación e realización de accións de formación e recursos dirixidos á mellora dos recursos humanos no sector.</p>
<p>Disposicións derrogatorias</p>
<p>Primeira.-Queda derrogado o artigo 8º do Decreto 261/1994, do 29 de xullo, así como o artigo 2º do Decreto 71/1995, do 10 de marzo.</p>
<p>Segunda.-Quedan derrogadas cantas disposicións de igual ou inferior categoría se opoñan ó establecido no presente decreto.</p>
<p>Disposicións derradeiras</p>
<p>Primeira.-Facúltase o conselleiro da Presidencia e Administración Pública para dicta-las normas complementarias para o desenvolvemento deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaoito de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>5727</p>

