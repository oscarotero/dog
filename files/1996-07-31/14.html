---
date: '1996-07-31'
id: EBB2
page: 7
number: 149
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 5 de xullo de 1996 pola que se convocan dous cursos sobre
  técnicas asistenciais de urxencia, socorrismo e primeiros auxilios, dirixidos
  ós membros dos corpos das policías locais de Galicia, e membros da Unidade do
  C.N.P. adscrita á Comunidade Autónoma de Galicia.
range: Resolución
url: 'https://www.xunta.gal/dog/Publicados/1996/19960731/AnuncioEBB2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996, e conforme ás funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos sobre técnicas asistenciais de urxencia, socorrismo e primeiros auxilios, que deberán desenvolverse conforme ás seguintes bases:</p>
<p>Obxectivos.</p>
<p>Os cursos teñen por obxectivos: coñece-lo significado da técnica asistencial, evidenciar dominio na práctica das técnicas de rescate e auxilio e coñece-la importancia de traumatismos, queimaduras, conxelacións, tratamento en caso de infarto, etc., e a súa gravidade, así como clarifica-la actuación da policía neste tema.</p>
<p>Destinatarios.</p>
<p>Os cursos van dirixidos ós membros dos corpos das policías locais de Galicia e membros da unidade do C.N.P. adscrita á Comunidade Autónoma de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán en cada curso será de 45.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI, e do carné profesional.</p>
<p>2. O prazo para a presentación de instancias ramatará ás 14 horas, nas seguintes datas:</p>
<p>-Santiago de Compostela: o día 24 de setembro.</p>
<p>-A Coruña: o día 8 de outubro.</p>
<p>3. As instancias deberán vir firmadas polo xefe do cadro de persoal, ou polo concelleiro de tráfico e seladas, será esto requisito indispensable para ser admitido nos cursos; o incumprimento deste requisito conlevará á non admisión nos devanditos cursos.</p>
<p>4. As instancias deberán enviarse á sede da Academia Galega de Seguridade: Rúa de Madrid, 2-4 Polígono de Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do</p>
<p>26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos celebraranse en sesións de tarde, de luns a venres, e neles trataranse, entre outros, os seguintes temas: a) Traumatismos craneoencefálicos e da columna. b) Traumatismos toraco-abdominais. c) Resucitación cardiorrespiratoria. Masaxe cardíaca e respiración artificial. d) O infarto. Anxina de peito. e) Primeiros auxilios. Hemorraxias. Hemostasia. Feridas. f) Primeiros auxilios. Queimaduras. Conxelación. g) Enfermidades infectocontaxiosas: SIDA. Hepatite. Enfermidades de transmisión sexual. h) Intoxicacións por substancias inxeridas. Drogas e estupefacientes. Envelenamento por ácidos e álcalis, etc.</p>
<p>Datas.</p>
<p>Os cursos celebraranse nas seguintes datas:</p>
<p>-Santiago de Compostela: do 7 ó 11 de outubro de 1996.</p>
<p>-A Coruña: do 21 ó 25 de outubro de 1996.</p>
<p>O horario será de 16 a 20 horas.</p>
<p>Relación de admitidos.</p>
<p>A relación de admitidos publicarase nas seguintes datas:</p>
<p>-Santiago de Compostela: o día 1 de outubro.</p>
<p>-A Coruña: o día 15 de outubro.</p>
<p>Esta relación publicaráse no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Os cursos desenvolveranse nas cidades de Santiago de Compostela e A Coruña, quedando por concreta-lo seu lugar de celebración, que se comunicará previamente xunto coa lista de admitidos.</p>
<p>Certificado de asistencia.</p>
<p>Ó remate de cada curso entregaráselle un certificado de asistencia, a aquelas persoas que acrediten a súa participación continuada ó mesmo, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, conlevará a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento normal dos cursos para adapta-los ás necesidades da Administración e ás continxencias que poidan xurdir.</p>
<p>Santiago de Compostela, 5 de xullo de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>9605503</p>

