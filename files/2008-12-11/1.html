---
date: '2008-12-11'
page: 21
number: 240
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Orde do 14 de novembro de 2008 pola que se crean ficheiros de datos de
  carácter persoal en materia de solidariedade e participación na
  Vicepresidencia da Igualdade e do Benestar da Xunta de Galicia.
range: Orde
---
<p>A Constitución española no seu artigo 18.4º dispón que a lei limitará o uso da informática para garantir a honra e intimidade persoal e familiar dos cidadáns e o pleno exercicio dos seus dereitos.</p>
<p>Neste sentido a Lei orgánica 15/1999, do 13 de decembro, de protección de datos de carácter persoal e o Real decreto 1720/2007 polo que se aproba o regulamento de desenvolvemento da Lei orgánica 15/1999, do 13 de decembro, regulan o tratamento de datos de carácter persoal rexistrados en soporte físico, así como toda modalidade de uso posterior deles polos sectores público e privado. Neste marco, a finalidade desta regulación é garantir e protexer os dereitos fundamentais e liberdades públicas das persoas físicas, e especialmente a súa honra e intimidade, tanto persoal como familiar.</p>
<p>O artigo 20.1º da devandita lei e o artigo 52 do Real decreto 1720/2007, do 21 de decembro, polo que se aproba o regulamento de desenvolvemento da citada lei establecen que a creación, modificación ou supresión dos ficheiros das administracións públicas só poderá facerse por medio de disposición xeral publicada no BOE ou diario oficial correspondente.</p>
<p>En virtude do exposto e facendo uso das facultades que me confire o artigo 34.6º da Lei 1/1983, do 22 de febreiro, de normas reguladoras da Xunta e da súa Presidencia, modificada pola Lei 11/1988, do 20 de outubro, a Lei 2/2007, do 28 de marzo, e a Lei 12/2007, do 27 de xullo,</p>
<p>DISPOÑO:</p>
<p>Artigo 1º.-Obxecto.</p>
<p>Esta orde da Vicepresidencia da Igualdade e do Benestar da Xunta de Galicia crea os ficheiros automatizados de carácter persoal que se especifican no anexo.</p>
<p>Artigo 2º.-Contido.</p>
<p>A información exixida que deberá indicarse nas disposicións de creación, modificación ou supresión dos ficheiros, de acordo co artigo 20.2º da Lei orgánica 15/1999, do 13 de decembro, de protección de datos de carácter persoal e no artigo 54 do Real decreto 1720/2007, do 21 de decembro, polo que se aproba o regulamento de desenvolvemento da Lei orgánica 15/1999, do 13 de decembro, de protección de datos de carácter persoal, está contida nos anexos de cada un dos ficheiros creados.</p>
<p>Artigo 3º.-Finalidade e uso dos ficheiros.</p>
<p>Os datos de carácter persoal, rexistrados nos ficheiros automatizados de datos, creados por esta orde, só serán utilizados para os fins expresamente previstos nos anexos e por persoal debidamente autorizado.</p>
<p>Artigo 4º.-Cesión de datos.</p>
<p>Os datos só poderán ser cedidos nos supostos expresamente previstos na lei.</p>
<p>Artigo 5º.-Responsable do ficheiro.</p>
<p>Serán responsables da seguridade dos ficheiros os órganos que, en cada caso, figuran no anexo e ante os que se exercerán os dereitos de acceso, rectificación, cancelación e oposición.</p>
<p>Artigo 6º.-Nivel de protección e medidas de seguridade.</p>
<p>O titular do órgano responsable destes ficheiros adoptará as medidas de xestión e organización que sexan necesarias, asegurando a súa confidencialidade, e os dereitos e obrigas recoñecidas na Lei orgánica 15/1999, do 13 de decembro.</p>
<p>Disposición derrogatoria</p>
<p>Queda derrogada expresamente a Orde do 24 de xuño de 2008 pola que se crean ficheiros de datos de carácter persoal en materia de solidariedade e participación na Vicepresidencia da Igualdade e do Benestar da Xunta de Galicia.</p>
<p>Disposición derradeira</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 14 de novembro de 2008.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>
<p>ANEXO</p>
<p>Ficheiro.-Conversascon.</p>
<p>a) Finalidade do ficheiro e uso previsto para el.</p>
<p>A finalidade do ficheiro é o rexistro de persoas participantes no ciclo de conferencias Conversascon.</p>
<p>b) Orixe dos datos, procedemento de recollida de datos e procedencia destes.</p>
<p>O colectivo sobre o que se pretende obter datos son persoas participantes no ciclo de conferencias Conversascon.</p>
<p>Os datos recóllense a través de formularios en papel presentados polos interesados, solicitudes telefónicas e a través doutros medios telemáticos.</p>
<p>A procedencia dos datos son os interesados ou os seus representantes legais.</p>
<p>c) Estrutura básica do ficheiro e sistema de tratamento utilizado na súa organización.</p>
<p>Datos de carácter identificativo: nome e apelidos, enderezo postal, correo electrónico e teléfono/teléfono móbil do participante.</p>
<p>O modo en que se organiza o sistema de información é mixto.</p>
<p>d) Cesión de datos de carácter persoal e, se é o caso, transferencias que se prevexan a países terceiros.</p>
<p>Non se prevén cesións salvo as previstas na lei.</p>
<p>e) Órgano da Administración responsable do ficheiro.</p>
<p>Dirección Xeral de Xuventude e Solidariedade.</p>
<p>f) Servizos ou unidades ante os cales se poden exercer os dereitos de acceso, rectificación, cancelación e oposición.</p>
<p>Dirección Xeral de Xuventude e Solidariedade, edificio administrativo San Caetano, bloque III-1º, 15781 Santiago de Compostela.</p>
<p>g) Nivel de seguridade.</p>
<p>Básico.</p>
<p>Ficheiro.-Programa de formación.</p>
<p>a) Finalidade do ficheiro e uso previsto para el.</p>
<p>A finalidade do ficheiro e o rexistro de persoas participantes nas accións formativas da Dirección Xeral de Xuventude e Solidariedade, tanto presenciais como en liña.</p>
<p>b) Orixe de datos, procedemento de recollida de datos e procedencia destes.</p>
<p>O colectivo sobre o que se pretende obter datos son persoas participantes que acceden ou poden ter acceso ao programa de formación da Dirección Xeral de Xuventude e Solidariedade.</p>
<p>Os datos recóllense a través de formularios web e, no seu defecto, por medio telefónico.</p>
<p>A procedencia dos datos son os propios interesados ou os seus representantes legais e as entidades privadas (entidades de acción voluntaria).</p>
<p>c) Estrutura básica do ficheiro e sistema de tratamento utilizado na súa organización.</p>
<p>-Datos de carácter identificativo: nome e apelidos, DNI, data de nacemento, enderezo, poboación, código postal, provincia, teléfono, correo electrónico.</p>
<p>-Áreas en que se colabora: voluntariado de inclusión social, voluntariado e autonomía persoal, voluntariado e infancia, voluntariado e cooperación, voluntariado ambiental e voluntariado cívico.</p>
<p>-Outros datos: titulación e profesión.</p>
<p>O modo en que se organiza o sistema de información é mixto.</p>
<p>d) Cesión de datos de carácter persoal e, se é o caso, transferencias que se prevexan a países terceiros.</p>
<p>Non se prevén cesións salvo as previstas na lei.</p>
<p>e) Órgano da Administración responsable do ficheiro.</p>
<p>Dirección Xeral de Xuventude e Solidariedade.</p>
<p>f) Servizos ou unidades ante os cales se poden exercer os dereitos de acceso, rectificación, cancelación e oposición.</p>
<p>Dirección Xeral de Xuventude e Solidariedade, edificio administrativo San Caetano, bloque III-1º, 15781 Santiago de Compostela.</p>
<p>g) Nivel de seguridade.</p>
<p>Básico.</p>
<p>Ficheiro.-Teléfono solidario/teléfono en defensa do monte galego 900 400 800.</p>
<p>a) Finalidade do ficheiro e uso previsto para el.</p>
<p>Elemento centralizador das consultas, solicitudes de información, información actualizada sobre infraestruturas, organismos, cursos de formación e calquera outra actividade en materia de voluntariado.</p>
<p>b) Orixe de datos, procedemento de recollida de datos e procedencia destes.</p>
<p>Os colectivos de que se pretende obter datos son os solicitantes de información en materia de voluntariado.</p>
<p>Os datos recóllense a través de chamadas telefónicas efectuadas polos interesados e consultas por correo electrónico.</p>
<p>A procedencia dos datos son os propios interesados ou os seus representantes legais e as entidades privadas (entidades de acción voluntaria).</p>
<p>c) Estrutura básica do ficheiro e sistema de tratamento utilizado na súa organización.</p>
<p>Datos de carácter identificativo: nome e apelidos, DNI, enderezo, concello, provincia, teléfono/teléfono móbil, correo electrónico.</p>
<p>Outros datos segundo a consulta realizada: titulación, profesión e áreas de colaboración.</p>
<p>O modo en que se organiza o sistema de información é mixto.</p>
<p>d) Cesións de datos de carácter persoal e, se é o caso, transferencias que se prevexan a países terceiros.</p>
<p>Non se prevén cesións salvo as previstas na lei.</p>
<p>e) Órgano da Administración responsable do ficheiro.</p>
<p>Dirección Xeral de Xuventude e Solidariedade.</p>
<p>f) Servizos ou unidades ante os cales se poden exercer os dereitos de acceso, rectificación, cancelación e oposición.</p>
<p>Dirección Xeral de Xuventude e Solidariedade, edificio administrativo San Caetano, bloque III-1º, 15781 Santiago de Compostela.</p>
<p>g) Nivel de seguridade.</p>
<p>Básico.</p>

