---
date: '1998-05-19'
id: C522
page: 5
number: 94
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 4 de marzo de 1998, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto, mediante concurso público, do servicio de realización de
  probas analíticas en laboratorios externos.
range: Resolución
url: 'https://www.xunta.gal/dog/Publicados/1998/19980519/AnuncioC522_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado i) do artigo 7º da Orde do 22 de maio de 1996 (Diario Oficial de Galicia nº 111, do 6 de xuño), convoca expediente de contratación polo procedemento aberto, mediante concurso público, do servicio de realización de probas analíticas en laboratorios externos.</p>
<p>I. Obxecto e orzamento.</p>
<p>Lote nº 1: estudio de cariotipos hematolóxicos, por un orzamento máximo de sete millóns duascentas mil pesetas (7.200.000 ptas.) IVE incluído. Lote nº 2: probas de diagnóstico prenatal, por un orzamento máximo dun millón novecentas cincuenta mil pesetas (1.950.000 ptas.) IVE incluído. Lote nº 3: outros estudios, por un orzamento máximo de trece millóns catrocentas cincuenta mil pesetas (13.450.000 ptas.) IVE incluído.</p>
<p>II. Prazo de execución.</p>
<p>Inmediato desde a data de formalización do contrato.</p>
<p>III. Documentos de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n. Tfno.: (982) 29 65 52 e Fax: (982) 21 29 24.</p>
<p>IV. Fianzas.</p>
<p>Deberá consignarse unha fianza provisional do 2% do orzamento de licitación, por un importe de cento corenta e catro mil pesetas (144.000 ptas.) para o lote nº 1; de trinta e nove mil pesetas (39.000 ptas.) para o lote nº 2 ; de duascentas sesenta e nove mil pesetas (269.000 ptas.) para o lote nº 3, e unha fianza definitiva do 4% do orzamento. As devanditas fianzas constituiranse segundo o disposto nos artigos 36 e 37 da Lei 13/1995 de 18 de maio, de contratos das administracións públicas.</p>
<p>V. Solvencia económica e financeira.</p>
<p>Acreditarase por un ou varios dos medios establecidos no artigo 16 da Lei 13/1995 de 18 de maio de contratos das administracións públicas.</p>
<p>VI. Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, do 18 de maio, de contratos das administracións públicas.</p>
<p>VII. Clasificación.</p>
<p>Grupo III, subgrupo I, categoría B.</p>
<p>VIII. Criterios de adxudicación.</p>
<p>-Prezo, ata 5 puntos.</p>
<p>-Control de calidade, ata 4 puntos.</p>
<p>-Sistema de intercomunicación informática entre os laboratorios, ata 3 puntos.</p>
<p>-Prazo de entrega e sistema de recollida de mostras, ata 2 puntos.</p>
<p>IX. Admisión de variantes.</p>
<p>Non se admitirá a presentación de variantes.</p>
<p>X. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do vixésimo sexto día natural contado a partir do seguinte ó da publicación no Diario Oficial de Galicia. Cando a proposición se envíe por correo, o licitador deberá xustifica-la data de imposición do envío na oficina de correos e anunciar ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>XI. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>XII. Documentación que deberán aporta-los licitadores.</p>
<p>Os documentos que figuran no prego de cláusulas administrativas particulares.</p>
<p>XIII. Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 4 de marzo de 1998.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>
<p>4063</p>

