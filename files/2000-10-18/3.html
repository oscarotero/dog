---
date: '2000-10-18'
id: 126CA
page: 14
number: 202
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 19 de setembro de 2000 pola que se autoriza o cambio de titularidade
  do centro privado Marcote de Vigo (Pontevedra).
range: Orde
url: 'https://www.xunta.gal/dog/Publicados/2000/20001018/Anuncio126CA_gl.html'
---
<p>Examinado o expediente incoado pola titularidade do centro privado Marcote de Vigo (Pontevedra), no que se solicita o cambio de titularidade do devandito centro.</p>
<p>Resultando que, mediante escritura pública notarial, Jesús Fernando Marcote Vilar cede a súa titularidade, para tódolos efectos, a Colegio Marcote, S.L.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra, que se uniron a el os documentos esixidos e que a Inspección de Educación emitiu informe sobre a petición.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cambio de titularidade do centro privado Marcote de Vigo (Pontevedra), código de centro 36015822, a favor de Colegio Marcote, S.L. con tódolos dereitos e obrigas contraídas polo cesionista Jesús Fernando Marcote Vilar, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Santiago de Compostela, 19 de setembro de 2000</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

