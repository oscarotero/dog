---
date: '2013-05-10'
id: CA02-240413-0003
page: 15508
number: 89
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 23 de abril de 2013, da Secretaría Xeral de Ordenación do
  Territorio e Urbanismo, pola que se lle dá publicidade á parte dispositiva da
  Sentenza 1133/2012, do 20 de decembro, da Sala do Contencioso-Administrativo
  do Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2013/20130510/AnuncioCA02-240413-0003_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 20 de decembro de 2012, pronunciou a Sentenza número 1133/2012, ditada no procedemento ordinario 4129/2011, interposto pola Asociación de Veciños de Entíns e Tarás A.V.E.T., sentenza que na súa parte dispositiva literalmente di: </p>
    <p>«Que rexeitando a alegación de inadmisibilidade formulada, e con estimación parcial do recurso contencioso-administrativo interposto pola Asociación de Veciños de Entíns e Taras A.V.E.T., contra Orde da Consellería de Medio Ambiente, Territorio e Infraestruturas, do 11 de xaneiro de 2011, sobre aprobación definitiva do P.X.O.M. do Concello de Outes, anulamos en parte o mencionado acordo do 11 de xaneiro de 2011, o cal é contrario a dereito no que respecta á inclusión no solo urbanizable S-01 de terreos que foron obxecto de concentración parcelaria con aprobación definitiva dentro dos dez anos anteriores á entrada en vigor da Lei 9/2002, do 30 de decembro, de ordenación urbanística e protección do medio rural de Galicia; con desestimación das restantes pretensións; sen facer especial condena en custas».</p>
    <p>A citada sentenza foi declarada firme.</p>
    <p>Santiago de Compostela, 23 de abril de 2013</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

