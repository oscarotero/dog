---
date: '2013-05-10'
id: G0003-260413-0004
page: 15492
number: 89
agency: Servizo Galego de Saúde
section: IV. Oposicións e concursos.
title: >-
  ANUNCIO do 8 de abril de 2013, da Xerencia de Xestión Integrada de Pontevedra
  e O Salnés, polo que se procede a darlle publicidade á resolución da mesma
  data pola que se convoca a provisión, polo sistema de libre designación, do
  posto de coordinación de enfermaría de Atención Primaria de Cerdedo.
range: Anuncio
url: >-
  https://www.xunta.gal/dog/Publicados/2013/20130510/AnuncioG0003-260413-0004_gl.html
---
<p>A Xerencia de Xestión Integrada de Pontevedra e O Salnés, en virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG nº 47, do 7 de marzo), e a Orde do  5 de xullo de 2012, sobre delegación de competencias en órganos centrais e periféricos do Servizo Galego de Saúde (DOG nº 139, do 20 de xullo), resolve proceder ao anuncio da convocatoria para a provisión, polo sistema de libre designación, do posto de coordinación de enfermaría de Atención Primaria de Cerdedo.</p>
    <p>A citada convocatoria estará exposta nos taboleiros de anuncios do centro de saúde de Cerdedo, na intranet do CHOP e na páxina web do Servizo Galego de Saúde (www.sergas.es).</p>
    <p>As solicitudes poderán presentarse no Rexistro Xeral de Xestión Integrada de Pontevedra e O Salnés no prazo de quince (15) días naturais contados desde o día seguinte ao da publicación do anuncio no <em>Diario Oficial de Galicia</em>.</p>
    <p>Pontevedra, 8 de abril de 2013</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>

