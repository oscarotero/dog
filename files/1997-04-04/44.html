---
date: '1997-04-04'
id: 4FC2
page: 3
number: 64
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 11 de marzo de 1997, da Delegación Provincial da Coruña, de
  notificación do acordo de iniciación do procedemento sancionador de
  conservación dos espacios naturais e da flora e fauna silvestres 97/002 e
  97/003.
range: Resolución
url: 'https://www.xunta.gal/dog/Publicados/1997/19970404/Anuncio4FC2_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-lo acordo de iniciación do procedemento sancionador por infracción administrativa da Lei 4/1989, do 27 de marzo, de conservación dos espacios naturais e da flora e fauna silvestres (BOE nº 74, do 28-3-1989), por non ser posible a súa notificación.</p>
<p>Noméase instrutora do procedemento a Paloma Puente Sánchez, funcionaria desta delegación, podendo promove-la súa recusación en calquera momento da tramitación do procedemento, se concorre algunha das circunstancias previstas no artigo</p>
<p>28 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial desta consellería.</p>
<p>O interesado disporá dun prazo de quince días, contados a partir do seguinte ó de publicación desta notificación, para que poida examina-lo expediente na Delegación Provincial desta consellería na Coruña, sita no edificio administrativo de servicios múltiples Monelos, e para aportar por escrito cantas alegacións, documentos, informacións ou proposta de probas considere convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non se efectuar alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta delegación provincial, sita no edificio administrativo de servicios múltiples Monelos, A Coruña.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9-8).</p>
<p>A Coruña, 11 de xaneiro de 1997.</p>
<p>Rogelio Aramburu Núñez</p>
<p>Delegado provincial da Coruña</p>
<p>ANEXO</p>
<p>Procedemento sancionador número: EN 97/002.</p>
<p>Denunciado: José Ángel Vieites Abad.</p>
<p>DNI: 35.465.026.</p>
<p>Último enderezo coñecido: Cabreiro Tremoedo, 1, Vilanova de Arousa.</p>
<p>Feitos denunciados: circular fóra das pistas e itinerarios permitidos dentro do parque N. de Corrubedo.</p>
<p>Tipificación infracción Lei 4/1989 CEN:</p>
<p>Artigo infrinxido: 38.13ª.</p>
<p>Cualificación infracción: leve.</p>
<p>Sanción: 15.000 ptas.</p>
<p>Procedemento sancionador número: EN 97/003.</p>
<p>Denunciado: Juan Manuel Glez. Olveira.</p>
<p>DNI: 52.451.070.</p>
<p>Último enderezo coñecido: r/ García Morato, nº 9, Ribeira-A Coruña.</p>
<p>Feitos denunciados: circular fóra das pistas e itinerarios permitidos dentro do parque N. de Corrubedo.</p>
<p>Tipificación infracción Lei 4/1989 CEN:</p>
<p>Artigo infrinxido: 38.13ª.</p>
<p>Cualificación infracción: leve.</p>
<p>Sanción: 15.000 ptas.</p>
<p>2144</p>

