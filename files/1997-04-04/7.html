---
date: '1997-04-04'
id: 4F22
page: 3
number: 64
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 14 de marzo de 1997 pola que se aproba a reordenación dos polígonos de
  bateas denominados «A», «B», «C», «D», «E», «F» e «G», do distrito marítimo de
  Redondela na provincia de Pontevedra.
range: Orde
url: 'https://www.xunta.gal/dog/Publicados/1997/19970404/Anuncio4F22_gl.html'
---
<p>Os polígonos de bateas denominados «A», «B», «C», «D», «E», «F» e «G», situados no distrito marítimo de Redondela, foron creados por orde do Ministerio de Comercio de 14 de febreiro de 1974 (BOE de 28 de marzo).</p>
<p>O Real decreto 3318/1982, do 24 de xullo, transfírelle á Xunta de Galicia as competencias en materia de marisqueo e acuicultura con carácter de exclusivas, de acordo co artigo 27.15º do Estatuto de autonomía e o 148.1º 11. da Constitución. No exercicio destas competencias e no cumprimento do disposto no artigo 1 do Decreto 197/1986, do 12 de xuño, e o 3 do Regulamento para explotación de bateas situadas en zona marítima, aprobado polo Decreto 2559/1961, do 30 de novembro, a Consellería de Pesca, Marisqueo e Acuicultura en virtude da Orde do 17 de outubro de 1986 (DOG nº 218), declara de interese marisqueiro e urxente execución a revisión e reordenación dos polígonos «A», «B», «C», «D», «E», «F» e «G» do distrito marítimo de Redondela.</p>
<p>En consecuencia, unha vez redactado o proxecto e o acordo de reordenación, tramitados conforme o procedemento establecido no Decreto 423/1993, do 17 de decembro (DOG nº 13 do 20 de xaneiro de 1994), e declarado firme o acordo de reordenación por resolución da Dirección Xeral de Marisqueo e Acuicultura de 4 de marzo de 1997, por proposta da Dirección Xeral de Marisqueo e Acuicultura, esta consellería,</p>
<p>DISPÓN:</p>
<p>Primeiro.-Quedan constituídos e delimitados os novos polígonos, «A», «B», «C», «D» e «E» do distrito marítimo de Redondela, que substitúen os antigos «A», «B», «C», «D», «E», «F» e «G» coa capacidade, situación e circunstancias que se indican no anexo desta orde.</p>
<p>Segundo.-As concesións administrativas de bateas existentes nos polígonos obxecto de reordenación</p>
<p>e pertencentes ós concesionarios recoñecidos nas bases de revisión mantéñense nas mesmas condicións das respectivas ordes de outorgamento, excepto no que se refire á cuadrícula ou punto de fondeo, que quedan anuladas pola presente orde e substituídas polas cuadrículas asignadas no acordo de reordenación.</p>
<p>Quedarán igualmente rectificadas as concesións no referente ás dimensións do artefacto, número de cordas e cultivo autorizado, que terán que axustarse ás determinacións do Decreto 406/1996, de 7 de novembro (DOG nº 228), e o prazo da concesión, que se limita a 30 anos, conforme a Lei 6/1993, do 11 de maio.</p>
<p>Terceiro.-Os concesionarios de bateas deberán traslada-los artefactos no prazo máximo de 3 meses, facendo efectiva a toma de posesión das novas cuadrículas. Transcorrido este prazo, a consellería incoará o correspondente expediente de caducidade por aplicación do Decreto 423/1993, do 17 de decembro, ás concesións das bateas que non estean no punto asignado no acordo de reordenación.</p>
<p>Cuarto.-Os artefactos fondeados nos polígonos pertencentes a propietarios que non fosen recoñecidos como concesionarios nas bases de revisión e os de propietario descoñecido serán considerados clandestinos, procedendo á súa retirada, en aplicación dos artigos 42 e 44 do Decreto 423/1993, do 17 de decembro.</p>
<p>Quinto.-As peticións de concesión administrativa de bateas referentes a cuadrículas antes existentes nos polígonos obxecto de reordenación e que estean en tramitación no momento de entrar en vigor esta orde, quedan desestimadas en aplicación do artigo 5 do Decreto 406/1996, do 7 de novembro (DOG nº 228).</p>
<p>Disposición derrogatoria</p>
<p>Quedan derrogadas tódalas disposicións de igual ou inferior categoría que se opoñan ó disposto na presente orde, no ámbito da Comunidad Autónoma de Galicia, especialmente a Orde de 14 de febreiro de 1974, no relativo ós polígonos «A», «B», «C», «D», «E», «F» e «G» do distrito marítimo de Redondela.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 14 de marzo de 1997.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>ANEXO</p>
<p>Situación xeográfica dos vértices, segundo as coordenadas obtidas da carta nº 9240 da ría de Vigo, publicada polo Instituto Hidrográfico da Mariña.</p>
<p>Redondela «A».</p>
<p>LatitudeLonxitude</p>
<p>Vértice A42º 17' 04,89'' N08º 40' 48,76'' W</p>
<p>Vértice B42º 17' 22,31'' N08º 40' 28,93'' W</p>
<p>Vértice C42º 17' 24,16'' N08º 40' 18,09'' W</p>
<p>Vértice D42º 17' 02,80'' N08º 40' 18,20'' W</p>
<p>Vértice E42º 16' 48,13'' N08º 40' 48,06'' W</p>
<p>Vértice F42º 16' 56,70'' N08º 40' 52,16'' W</p>
<p>Vértice G42º 17' 00,00'' N08º 40' 49,09'' W</p>
<p>Consta de 80 puntos de fondeo ou cuadrículas, das que se ocupan 57 con bateas procedentes do antigo polígono «A».</p>
<p>Redondela «B».</p>
<p>LatitudeLonxitude</p>
<p>Vértice A42º 18' 06,17'' N08º 39' 10,10'' W</p>
<p>Vértice B42º 18' 07,09'' N08º 38' 45,90'' W</p>
<p>Vértice C42º 17' 44,22'' N08º 38' 26,50'' W</p>
<p>Vértice D42º 17' 25,92'' N08º 39' 28,52'' W</p>
<p>Vértice E42º 17' 52,35'' N08º 39' 04,98'' W</p>
<p>Consta de 88 puntos de fondeo ou cuadrículas, das que se ocupan 54 con bateas procedentes dos antigos polígonos «A», «B» e «G».</p>
<p>Redondela «C».</p>
<p>LatitudeLonxitude</p>
<p>Vértice A42º 17' 37,35'' N08º 38' 37,76'' W</p>
<p>Vértice B42º 17' 40,70'' N08º 38' 26,39'' W</p>
<p>Vértice C42º 17' 30,32'' N08º 38' 24,71'' W</p>
<p>Vértice D42º 17' 26,97'' N08º 38' 36,07'' W</p>
<p>Consta de 16 puntos de fondeo ou cuadrículas, das que se ocupan 15 con bateas procedentes do antigo polígono «C».</p>
<p>Redondela «D».</p>
<p>LatitudeLonxitude</p>
<p>Vértice A42º 17' 11,75'' N08º 39' 35,45'' W</p>
<p>Vértice B42º 17' 14,17'' N08º 39' 20,20'' W</p>
<p>Vértice C42º 17' 09,41'' N08º 39' 23,24'' W</p>
<p>Vértice D42º 17' 07,22'' N08º 39' 28,40'' W</p>
<p>Vértice E42º 17' 07,38'' N08º 39' 36,83'' W</p>
<p>Consta de 8 puntos de fondeo ou cuadrículas, das que se ocupan na súa totalidade con bateas procedentes dos antigos polígonos «A» e «D».</p>
<p>Redondela «E».</p>
<p>LatitudeLonxitude</p>
<p>Vértice A42º 16' 51,56'' N08º 40' 10,49'' W</p>
<p>Vértice B42º 17' 09,38'' N08º 39' 44,64'' W</p>
<p>Vértice C42º 16' 57,98'' N08º 39' 49,85'' W</p>
<p>Vértice D42º 16' 47,30'' N08º 40' 05,36'' W</p>
<p>Consta de 12 puntos de fondeo ou cuadrículas, das que se ocupan 5 con bateas procedentes do antigo polígono «E».</p>
<p>Oito bateas procedentes dos antigos polígonos «A», «D» e «E» de Redondela trasládanse ás vacantes do polígono reordenado «Vigo A».</p>
<p>Nove bateas procedentes dos antigos polígonos «A» e «D» de Redondela, trasládanse ás vacantes do polígono reordenado «Cangas E».</p>
<p>Cinco bateas procedentes do antigo polígono «A» de Redondela, trasládanse ás vacantes do polígono reordenado «Cangas D».</p>
<p>2219</p>

