---
date: '2016-12-30'
id: O92-231216-0001
page: 57056
number: 249
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 29 de decembro de 2016 pola que se fai público o acordo do
  Consello de Dirección polo que se modifican as bases reguladoras das axudas
  para a execución de accións de promoción exterior conxunta das empresas
  galegas (Galicia Exporta Organismos Intermedios) cofinanciadas polo Fondo
  Europeo de Desenvolvemento Rexional, no marco do programa operativo Feder
  Galicia 2014-2020.
range: Resolución
url: >-
  https://www.xunta.gal/dog/Publicados/2016/20161230/AnuncioO92-231216-0001_gl.html
---
<p>Mediante Resolución do 28 de decembro de 2015 (DOG núm. 248, do 30 de decembro) publicáronse as bases reguladoras das axudas para a execución de accións de promoción exterior conxunta das empresas galegas (Galicia Exporta Organismos Intermedios) cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020, e procedeuse á súa convocatoria en réxime de concorrencia competitiva.</p>
    <p>No punto 11 do artigo 13 destas bases, obrigas dos beneficiarios, establécese a obriga, no caso de postos agrupados de participación en feiras, da utilización do símbolo E de España (en solitario ou acompañado da lenda «España»).</p>
    <p>A utilización do mencionado símbolo regúlase nun convenio subscrito entre a Xunta de Galicia e o ICEX, no cal se establece que as actuacións susceptibles de utilizar o símbolo E de España deberán ser comunicadas ao ICEX, que autorizará o seu uso. Na data actual non se dispón de autorización para a utilización do mencionado símbolo nestas actuacións, polo que se considera oportuno eliminar a dita exixencia das bases reguladoras.</p>
    <p>O Consello de Dirección do Igape, na súa xuntanza do 22 de decembro de 2016, acordou a modificación das bases reguladoras das axudas para a execución de accións de promoción exterior conxunta das empresas galegas (Galicia Exporta Organismos Intermedios) cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020.</p>
    <p>Por todo o anterior, de conformidade coas facultades que teño conferidas,</p>
    <h2>RESOLVO:</h2>
    <p>Artigo 1</p>
    <p>Publicar a modificación das bases reguladoras das axudas para a execución de accións de promoción exterior conxunta das empresas galegas (Galicia Exporta Organismos Intermedios) cofinanciadas polo Fondo Europeo de Desenvolvemento Rexional, no marco do programa operativo Feder Galicia 2014-2020, publicadas mediante Resolución do 28 de decembro de 2015 (DOG núm. 248, do 30 de decembro), no seguinte senso:</p>
    <p>Un. No artigo 13, obrigas dos beneficiarios, elimínase o punto 11 e reenumérase o punto 12 que pasa a ser o 11.</p>
    <p>Artigo 2</p>
    <p>Esta modificación entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 29 de decembro de 2016</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

