---
date: '2000-11-21'
id: 1453A
page: 15
number: 225
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 8 de novembro de 2000 pola que se resolve a convocatoria pública para
  a provisión, polo sistema de libre designación, dun posto de traballo vacante
  na Escola Galega de Administración Pública.
range: Orde
url: 'https://www.xunta.gal/dog/Publicados/2000/20001121/Anuncio1453A_gl.html'
---
<p>Convocada a provisión, polo sistema de libre designación, dun posto de traballo vacante na Escola Galega de Administración Pública, mediante Orde do 19 de setembro de 2000 (DOG nº 195, do 6 de outubro), de conformidade co establecido na base sexta da referida orde, esta consellería</p>
<p>RESOLVE:</p>
<p>Primeiro.-Adxudicarlle destino no posto de traballo que se indica ó funcionario que se cita no anexo I desta orde.</p>
<p>Segundo.-O cesamento no destino actual do funcionario que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>O prazo para a toma de posesión do novo destino será de tres días a partir do seguinte ó cesamento, de tratarse da mesma localidade onde actualmente o funcionario preste servicio, ou dun mes, se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
<p>Terceiro.-O xefe do centro no que cause baixa o funcionario, así como o daquel no que obteña praza, consignará no título administrativo, dentro do prazo sinalado no punto anterior, a correspondente dilixencia de cesamento e toma de posesión, da que se lle dará traslado, mediante copia, á Dirección Xeral da Función Pública.</p>
<p>Cuarto.-Contra esta orde, que esgota a vía administrativa, poderase interpor potestativamente recurso de reposición perante este mesmo órgano no prazo dun mes contado a partir do día seguinte ó da súa publicación, de conformidade co establecido na Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común, segundo redacción dada pola Lei 4/1999, do 13 de xaneiro, ou poderase interpor recurso contencioso-administrativo perante o xulgado do contencioso-administrativo competente no prazo de dous meses, contados a partir do día seguinte ó da súa publicación.</p>
<p>Santiago de Compostela, 8 de novembro de 2000.</p>
<p>Jaime Pita Varela</p>
<p>Conselleiro da Presidencia e Administración Pública</p>
<p>ANEXO</p>
<p>NRP: 7670278813 A2051.</p>
<p>Apelidos e nome: Núñez Rodríguez, Guillermina.</p>
<p>Grupo: B.</p>
<p>Corpo: Xestión da Administración da Xunta de Galicia.</p>
<p>Código do posto: PR.A01.00.000.15770.016.</p>
<p>Denominación: xefe do Servicio de Selección, Formación, Perfeccionamento e Especialización do Persoal da Administración local.</p>
<p>Nivel: 28A.</p>
<p>Dependencia: Escola Galega de Administración Pública.</p>
<p>Localidade: Santiago de Compostela.</p>

