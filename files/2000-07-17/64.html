---
date: '2000-07-17'
id: EEE2
page: 11
number: 138
agency: CONCELLO DE MARÍN
section: VI. ANUNCIOS
title: Anuncio (530/2000).
range: Anuncio
url: 'https://www.xunta.gal/dog/Publicados/2000/20000717/AnuncioEEE2_gl.html'
---
<p>De conformidade co disposto no artigo 79 da Lei de contratos das administracións públicas anúnciase concurso, polo procedemento aberto, para a adxudicación polo Concello de Marín das obras de acondicionamento e pavimentación do contorno da alameda de Marín, conforme o seguinte contido:</p>
<p>1. Obxecto do contrato: a adxudicación das obras de acondicionamento e pavimentación do contorno da alameda de Marín.</p>
<p>2. Prezo do contrato: 69.998.370 ptas. (IVE incluído).</p>
<p>3. Garantía: definitiva polo 4% do importe da adxudicación.</p>
<p>4. Clasificación do contratista:</p>
<p>Grupo G; subgrupo 6; categoría D.</p>
<p>Grupo J; subgrupo 5; categoría A.</p>
<p>Grupo K; subgrupo 5; categoría A.</p>
<p>5. Prazo e presentación de proposicións: as proposicións presentaranse no rexistro xeral do Concello de Marín, das 9 as 14 horas, agás o sábado, que será das 9 as 13 horas, durante o prazo de vinteseis días naturais (26), contados desde o día da publicación deste anuncio no BOP ou no DOG.</p>
<p>(Terase en conta para estes efectos a derradeira publicación en calquera destes dous diarios oficiais).</p>
<p>6. Publicidade do expediente: a documentación necesaria e as demais condicións deste concurso figuran no correspondente prego de condicións administrativas particulares que se atopan á disposición dos interesados na secretaría do concello para o seu exame.</p>
<p>7. Apertura de proposicións: o sobre B, que conterá a proposición económica, abrirase na Sala da Comisión de Goberno do Concello de Marín, ás 13 horas do quinto día hábil seguinte a aquel no que remate o prazo de presentación de proposicións. De coincidir en sábado, terá lugar o día seguinte hábil á mesma hora.</p>
<p>Marín, 30 de xuño de 2000.</p>
<p>Antonio Santiago Fernández</p>
<p>Alcalde</p>

