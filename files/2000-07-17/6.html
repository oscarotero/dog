---
date: '2000-07-17'
id: EDEE
page: 10
number: 138
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 187/2000, do 22 de xuño, polo que se acorda a mutación demanial
  parcial do predio onde se sitúa a Estación da Inspección Técnica de Vehículos
  de Pontevedra.
range: Decreto
url: 'https://www.xunta.gal/dog/Publicados/2000/20000717/AnuncioEDEE_gl.html'
---
<p>Mediante Real decreto 2445/1984, do 19 de decembro, sobre valoración definitiva, ampliación de medios adscritos ós servicios traspasados e a adaptación dos transferidos á Comunidade Autónoma de Galicia en materia de industria, enerxía e minas, traspasouse a Estación da Inspección Técnica de Vehículos en Ponte Bora (Pontevedra). O dito inmoble está adscrito na actualidade á Consellería de Industria e Comercio.</p>
<p>Con data do 14 de abril de 2000, a Consellería de Política Territorial, Obras Públicas e Vivenda solicitou a tramitación da mutación demanial de parte do predio adscrito á Consellería de Industria e Comercio, e sita no recinto da Estación da Inspección Técnica de Vehículos de Pontevedra, de 6 m, afectada pola obra da conexión da estrada PO-242 coa CN-541, treito: Bora/CN-541 (Clave: N/PO/95.9).</p>
<p>Con data do 19 de maio de 2000, a Consellería de Industria e Comercio manifestou a súa conformidade para que a dita mutación demanial se leve a cabo.</p>
<p>Ó abeiro do artigo 12 da Lei 3/1985, do 12 de abril, do patrimonio da Comunidade Autónoma de Galicia, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día vintedous de xuño de dous mil,</p>
<p>DISPOÑO:</p>
<p>Artigo único.</p>
<p>1. Acórdase a mutación de destino dunha superficie de 6 m, delimitada no plano incorporado ó expediente e que forma parte do predio adscrito á Consellería de Industria e Comercio, no que se sitúa a Estación da Inspección Técnica de Vehículos de Pontevedra, que se atopa afectada pola obra da conexión da estrada PO-242 coa CN-541, treito: Bora/CN-541 (Clave: N/PO/95.9).</p>
<p>2. A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para dar efectividade ó disposto no presente decreto.</p>
<p>Santiago de Compostela, vintedous de xuño de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

