---
date: '2000-07-17'
id: EE1E
page: 10
number: 138
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 7 de xullo de 2000, da Dirección Xeral da Función Pública, pola
  que se fan públicas as listas definitivas para a cobertura con carácter
  temporal de postos de traballo reservados a persoal laboral, reguladas no
  Decreto 89/1997, do 10 de abril, correspondentes á categoría 030
  (programador/a), 050 (técnico/a especialista en xardín de infancia), 091
  (técnico/a especialista en informática), do grupo III e á categoría 01
  (técnico/a auxiliar en informática), do grupo IV (lista B), de conformidade co
  establecido na Resolución do 30 de xuño de 1999 (Diario Oficial de Galicia
  número 129, do 7 de xullo).
range: Resolución
url: 'https://www.xunta.gal/dog/Publicados/2000/20000717/AnuncioEE1E_gl.html'
---
<p>Publicada a resolución da Dirección Xeral da Función Pública pola que se fan públicas as listas provisionais para a cobertura con carácter temporal de postos de traballo reservados a persoal laboral reguladas no Decreto 89/1997, do 10 de abril, e correspondentes á categoría 030 (programador/a), 050 (técnico especialista en xardín de infancia), 091 (técnico/a especialista en informática), do grupo III e á categoría 01 (técnico/a auxiliar en informática), do grupo IV (lista B), e unha vez finalizados os prazos previstos nestes e elaboradas as listas definitivas pola Comisión Permanente de Selección de Personal Laboral para cobertura de postos de traballo reservados a personal laboral, na sesión do 4 de xullo de 2000, a Dirección Xeral da Función Pública</p>
<p>RESOLVE:</p>
<p>Primeiro.-Facer públicas as listas definitivas para a cobertura con carácter temporal de postos de traballo reservados a persoal laboral da categoría 030 (programador/a), 050 (técnico especialista en xardín de infancia), 091 (técnico/a especialista en informática), do grupo III e á categoría 01 (técnico/a auxiliar en informática) do grupo IV (lista B), da forma que a continuación se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos coa expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-A partir da data de publicación no Diario Oficial de Galicia da exposición das listas das categorías citadas anteriormente, quedarán sen efecto as listas das citadas categorías, elaboradas con anterioridade á Resolución do 30 de xuño da Dirección Xeral da Función Pública, tal e como se establece na base 6ª desta.</p>
<p>Cuarto.-Contra esta resolución os interesados poderán interpoñer recurso de alzada perante o conselleiro da Presidencia e Administración Pública no prazo dun mes, contado o día seguinte ó da publicación desta resolución no DOG, de acordo co artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 7 de xullo de 2000.</p>
<p>Joaquín López-Rúa Soler</p>
<p>Dierctor xeral da Función Pública</p>

