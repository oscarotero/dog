---
date: '2000-07-17'
id: EE02
page: 10
number: 138
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 10 de xullo de 2000 pola que se amplía o prazo de presentación de
  solicitudes de prazas para residencia de educadores en centros de atención a
  menores, dependentes da Consellería de Familia e Promoción do Emprego, Muller
  e Xuventude.
range: Orde
url: 'https://www.xunta.gal/dog/Publicados/2000/20000717/AnuncioEE02_gl.html'
---
<p>Mediante Orde do 5 de maio de 2000 (DOG nº 100, do 24 de maio), da Consellería de Familia e Promoción do Emprego, Muller e Xuventude, convocáronse 34 prazas para residencia de educadores en prácticas para o curso escolar 2000-2001 nos centros de internado de menores, dependentes desta consellería.</p>
<p>A escaseza de solicitudes presentadas para a cobertura destas prazas, unida ó interese desta fórmula para favorece-los estudiantes con escasos recursos económicos para o seu acceso ó ensino universitario e ós licenciados universitarios que estean realizando estudios de doutoramento, así como para dotar de apoio no eido educativo e asistencial os centros de atención de menores, aconsella amplia-lo prazo de presentación de solicitudes para dar cabida a que tódolos interesados poidan acceder a esta convocatoria.</p>
<p>Consecuentemente con todo o anterior e no exercicio das facultades que me confire o artigo 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo único</p>
<p>1. Amplíase ata o 31 de xullo de 2000 o prazo de presentación de solicitudes para a cobertura de 34 prazas para residencia de educadores en prácticas para o curso escolar 2000-2001 nos centros de inter</p>
<p>nado de menores, convocadas pola Orde do 5 de maio de 2000 (DOG nº 100, do 24 de maio).</p>
<p>2. Os interesados presentarán a solicitude que figura no anexo I da referida Orde do 5 de maio de 2000 (DOG nº 100, do 24 de maio).</p>
<p>Disposicións derradeiras</p>
<p>Primeira.-Autorízase a directora xeral de Familia para dictar, no ámbito das súas competencias, as resolucións e instruccións necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de xullo de 2000.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

