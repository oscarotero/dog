---
date: '1997-02-21'
id: 39B6
page: 1
number: 36
agency: CONSELLERÍA DE INDUSTRIA E COMERCIO
section: I. DISPOSICIÓNS XERAIS
title: >-
  Orde do 11 de febreiro de 1997 pola que se establece o procedemento para a
  execución e posta en servicio das instalacións eléctricas de baixa tensión.
range: Orde
url: 'https://www.xunta.gal/dog/Publicados/1997/19970221/Anuncio39B6_gl.html'
---
<p>A Lei 21/92, do 16 de xullo, de industria, recoñécelles ás comunidades autónomas con competencia lexislativa en industria, a capacidade para introducir requisitos adicionais sobre a mesma materia cando se trate de instalacións radicadas no seu territorio.</p>
<p>O Regulamento electrotécnico de baixa tensión, aprobado polo R.D. 2413/1973, do 20 de setembro, e as instruccións técnicas complementarias do citado regulamento, aprobadas pola Orde do 31 de outubro de 1973, constitúen as normas básicas de carácter xeral que definen o ámbito e as características das instalacións electrotécnicas de baixa tensión.</p>
<p>A disposición derradeira primeira do R.D. 2135/1980, do 26 de setembro, sobre liberalización en materia de instalación, ampliación e traslado de</p>
<p>industrias, dispón que as instalacións eléctricas e en xeral calquera instalación industrial en construccións urbanas ou rurais se rexerán polo establecido no artigo 2 da presente disposición, cos requisitos que estableza o Ministerio de Industria e Enerxía.</p>
<p>A experiencia adquirida na aplicación do citado regulamento pon de manifesto a necesidade de regula-los procedementos para a execución e posta en servicio das instalacións eléctricas de baixa tensión.</p>
<p>En consecuencia, de acordo coas competencias que en materia de industria outorga o Estatuto de Galicia,</p>
<p>DISPOÑO:</p>
<p>Artigo 1º.-Obxecto.</p>
<p>A presente orde ten por obxecto regula-lo procedemento para a execución e/ou posta en servicio das instalacións eléctricas de baixa tensión na Comunidade Autónoma de Galicia.</p>
<p>Capítulo I</p>
<p>Autorización e posta en servicio das instalacións eléctricas de baixa tensión</p>
<p>Artigo 1º-Clasificación de instalacións.</p>
<p>1. As instalacións eléctricas de baixa tensión, atendendo ó grao de risco de accidente e de complexidade que poidan presentar e para os efectos de establece-la documentación necesaria e o procedemento que se teña que seguir para a súa execución e posta en servicio, clasifícanse en tres tipos:</p>
<p>1.1. Instalacións tipo A : instalacións complexas ou de alto risco que precisan documentación técnica (proxecto) para identificala e xustificar sen ambigüidades o cumprimento da regulamentación de seguridade vixente, así como certificación de dirección de obra ou de inspección técnica de obra, segundo o caso, que garanta a súa concordancia coa docuemtación técnica indicada e a adaptación á citada regulamentación. Comprende dous subtipos:</p>
<p>A1: instalacións que requiran presentación previa de proxecto e que precisan ser dirixidas e certificadas por técnico titulado competente (certificado de dirección de obra).</p>
<p>A2: instalacións que requiran presentación previa de proxecto e que precisan ser certificadas en canto a súa execución final polo técnico titulado competente (certificado de inspección técnica)</p>
<p>1.2. Instalacións tipo B: instalacións sinxelas que precisan para a súa identificación unha memoria técnica simplificada (carpeta) que por si soa permite constata-lo cumprimento da regulamentación de seguridade vixente nos aspectos esenciais ou básicos. Comprende dous subtipos:</p>
<p>B1: instalacións que requiren presentación de memoria técnica simplificada e certificado de inspección tecnica de obra, emitida polo técnico titulado competente.</p>
<p>B2: instalacións que precisan carpeta e poden ser dirixidas polo instalador autorizado.</p>
<p>1.3. Instalacións tipo C: instalacións sinxelas realizadas segundo normas repetitivas coñecidas, que quedan suficientemente identificadas polo boletín de instalación.</p>
<p>2. No anexo I desta orde inclúese unha relación das instalacións de baixa tensión máis frecuentes e o tipo en que quedan clasificadas.</p>
<p>3. Se unha instalación non se encontra de forma explícita no anexo I, ó instalador ou técnico titulado competente segundo corresponda, asignaráselle o tipo que agrupe instalacións similares a ela, para o cal atenderá ó grao de risco de accidente e á súa complexidade.</p>
<p>4. Se unha instalación presenta partes que correspondan a tipos distintos, asignáraselle á totalidade dela o tipo que implique unha maior esixencia na documentación.</p>
<p>Artigo 2º.-Procedemento para a execución e posta en servicio de instalacións de baixa tensión do tipo A.</p>
<p>Estructúrase en dúas fases:</p>
<p>2.1.-1ª Fase:</p>
<p>A) O titular ou quen o represente presentará na correspondente delegación provincial da Consellería de Industria e Comercio (en adiante delegación provincial) a seguinte documentación:</p>
<p>-Un exemplar da carpeta de solicitude normalizada cos datos administrativos cubertos.</p>
<p>-Un exemplar do proxecto redactado por técnico titulado competente e visado polo colexio oficial correspondente.</p>
<p>-Para as instalacións do subtipo A1, xustificante de que foi encargada a dirección de obra da instalación a técnico competente.</p>
<p>B) A delegación provincial disporá dun prazo de 1 mes, contado desde a presentación do proxecto, para revisalo e para sinalar ou pedi-las aclaracións que considere necesarias. Se trascorre o dito prazo e a delegación provincial non realizase ningunha manifestación, entenderase que non hai invonveniente para a execución do proxecto, sen que iso supoña, en ningún caso, a aprobación técnica del.</p>
<p>No suposto de que a delegación provincial solicite algunha aclaración ou modificación, o prazo indicado interrómpese e procederase de conformidade co disposto na Lei de réxime xurídico das administracións públicas e do procedemento administrativo común.</p>
<p>2.2.-2ª Fase:</p>
<p>A) O titular ou representante, unha vez realizada a instalación, presentará por cuadruplicado exemplar, na delegación provincial, o certificado final de dirección de obra ou de inspección técnica, segundo a instalación corresponda ó subtipo A1 ou</p>
<p>A2 respectivamente, asinado polo técnico titulado competente e visado polo colexio oficial correspondente, que acredite que a instalación se encontra terminada, que se adapta ó proxecto presentado e se axusta ó disposto no Regulamento electrotécnico para baixa tensión e instruccións técnicas complementarias, así como ás normas particulares para instalacións de enlace da empresa subministradora.</p>
<p>O certificado da dirección de obra ou o de inspección técnica, segundo sexa o caso, conterá tódolos datos e características que definan as instalacións completamente.</p>
<p>B) Se procede, a delegación provincial conformará e selará o certificado de dirección de obra ou de inspección técnica, segundo sexa o caso.</p>
<p>C) O certificado de dirección de obra ou o de inspección técnica, así conformado, será o documento que hai que presentar perante a empresa subministradora para realiza-las probas regulamentarias, e contrata-la subministración.</p>
<p>Realizadas as probas regulamentarias, con resultado favorable, procederase a contrata-la subministración. En caso contrario, a empresa subministradora notificaralle esta circunstancia ó instalador e á Delegación Provincial de Industria e Comercio no prazo de sete días.</p>
<p>D) As instalacións eléctricas do tipo A deberán executarse e terminarse totalmente nun prazo máximo dun ano a partir da data de iniciación do expediente na delegación provincial. Se, transcorrido este prazo e as pórrogas que se puidesen conceder, o titular ou o seu representante non acreditou a terminación da instalación mediante a presentación do correspondente certificado de dirección de obra ou de inspección técnica, entenderase que non se levará a cabo a súa execución e a delegación provincial correspondente procederá ó arquivo do expediente sen máis trámite.</p>
<p>Artigo 3º.-Procedemento para a execución e posta en servicio de instalacións de baixa tensión do tipo B.</p>
<p>Unha vez realizada a instalación, as actuacións que hai que realizar para a súa posta en servicio son as seguintes:</p>
<p>A)O titular ou o seu representante presentará, por cuadruplicado exemplar, perante a delegación provincial a seguinte documentación:</p>
<p>-Para as instalacións do subtipo B1, a carpeta e o certificado de inspección técnica expedida por técnico titulado competente e visado polo colexio oficial correspondente.</p>
<p>-Para as instalacións tipo B2, a carpeta normalizada e o boletín de instalación, cubertas polo instalador autorizado.</p>
<p>A carpeta incluirá, de acordo co modelo do anexo II, a solicitude e unha memoria técnica simplificada da instalación.</p>
<p>B) Para as instalacións que a continuación se indican, a carpeta irá acompañada da seguinte documentación complementaria seguinte:</p>
<p>a) Garaxes privados, incluídos os de comunidade, con ventilación natural e de ata 10 prazas: plano a escala coa distribución das prazas do garaxe e coa situación e características da ventilación.</p>
<p>b) Iluminación pública fóra do núcleo urbano, sen báculos metálicos e ata 10 puntos de luz: esquema unifilar e planos de situación e de distribución en planta.</p>
<p>c) Maquinaria auxiliar de obra:</p>
<p>-Planos da rede de terras do edificio que se vai construír.</p>
<p>-Declaración do constructor afirmativa en caso de instalación de guindastre-torre e negativa no caso contrario. No caso afirmativo a empresa autorizada tamén asinará a declaración.</p>
<p>-Xustificante de inscrición no rexistro industrial do constructor e, se é o caso, copia do contrato coa empresa alugadora do guindastre-torre.</p>
<p>Nas instalacións de obra monofásicas dunha potencia instalada inferior ou igual a 5,5 Kw non será necesario xustifica-la inscrición no Rexistro Industrial.</p>
<p>d) Rótulos ou luminosos con lámpadas de descarga a tensión superior a 250 V con respecto a terra (neón e similares) situados en fachada e normalmente inaccesibles: planos a escala coa localización e forma do rótulo ou luminoso, certificado de instalación da empresa rotulista e certificado de inspección técnica asinado polo técnico competente y visado polo colexio oficial correspondente, acreditativo de que a instalación do rótulo se axusta á documentación presentada e ó Regulamento electrotécnico para baixa tensión e instruccións complementarias.</p>
<p>C) O persoal técnico da delegación provincial revisará a documentación presentada no prazo de 5 días hábiles e, se procede, conformará e selará os catro exemplares do certificado de inspección técnica ou o boletín de instalación, segundo corresponda.</p>
<p>O orixinal quedará en poder da delegación provincial e as copias devolveranse ó interesado.</p>
<p>D) O certificado ou o boletín así conformado será o documento que se ten que presentar perante a empresa subministradora para realiza-lo contrato da subministración.</p>
<p>A empresa subministradora procederá segundo o disposto no artigo dous, 2ª fase, apartado C, en canto ás probas regulamentarias.</p>
<p>E) No caso de instalacións de maquinaria auxiliar de obra nas que estea prevista a instalación de guindastre-torre, logo de revisión da documentación e no prazo sinalado anteriormente, a delegación provincial poderá autoriza-lo enganche provisional da obra por un prazo de 30 días.</p>
<p>A autorización definitiva quedará supeditada á contribución, dentro do dito prazo, da documentación necesaria para autoriza-lo guindastre-torre, a cal se presentará, en todo caso, antes da súa posta en funcionamento.</p>
<p>Artigo 4º.-Procedemento para a execución e posta en servicio de instalacións de baixa tensión do tipo C.</p>
<p>Unha vez executada a instalación, as actuacións que se teñen que realizar para a súa posta en servicio son as seguintes:</p>
<p>A) O titular ou o seu representante presentará o boletín de instalación por cuadriplicado exemplar, na delegación provincial.</p>
<p>B) A delegación provincial conformará e selará os catro exemplares o mesmo día da súa presentación.</p>
<p>C) O boletín así conformado será o documento que hai que presentar perante a empresa subministradora para contrata-la subministración.</p>
<p>D) A empresa subministradora procederá segundo o disposto no artigo 2, 2ª fase, apartado C, en canto ás probas regulamentarias.</p>
<p>Artigo 5º.-Inspeccións.</p>
<p>O persoal técnico da delegación provincial inspeccionará as instalacións seguindo os criterios establecidos no Regulamento electrotécnico de baixa tensión e na instrucción técnica complementaria ITC MIE BT 042.</p>
<p>Se o resultado da inspección non fose favorable, a delegación provincial farallo saber así ó titular ou usuario da instalación, ó instalador autorizado que a realizou e ó técnico que a certificase, sinalando as modificacións que procedan, o prazo para a execución delas e se se suspende a subministración.</p>
<p>Capítulo II</p>
<p>Ampliacións, modificacións ou reformas de importancia</p>
<p>Artigo 6º.-Xeneralidades.</p>
<p>As modificacións de instalacións que alteren as súas características técnicas esenciais (ampliacións de potencia, cambios de tensión, ampliación ou reforma do local) clasificaranse nalgún dos tipos A, B, ou C en función do tipo de instalación existente, do local onde estea instalada e da tensión e potencia da parte da instalación modificada.</p>
<p>O procedemento que hai que seguir para a execución e posta en servicio será o que corresponde ó tipo de instalación en que quede clasificada de acordo coas súas novas características (anexo I) coma se se tratase dunha nova instalación.</p>
<p>Na documentación que hai que presentar na delegación provincial sinalarase se se trata dunha ampliación, dunha reforma ou dun cambio de tensión.</p>
<p>Se a actividade ou a instalación estivese inscrita anteriormente nun rexistro da delegación provincial, na solicitude mencionarase o número de rexistro e/ou de expediente que tiña asignado.</p>
<p>ArtigoO 7º.-Cambios de uso ou de actividade.</p>
<p>Cando se produzca un cambio de actividade nos locais ou un uso da enerxía distinto ó que estaban autorizados, que altere as condicións de seguridade da instalación existente, terase en conta a potencia total resultante e o tipo da nova actividade, se procede, para efectos da súa clasificación.</p>
<p>O procedemento que hai que seguir e a documentación necesaria para a execución e posta en servicio será o que corresponde ó tipo de instalación en que quede clasificada de acordo coas súas novas características (anexo I) como se se tratase dunha nova instalación.</p>
<p>Se a actividade ou a instalación estivera inscrita anteriormente no rexistro da delegación provincial, comunicarase a baixa desta, con indicación do número de rexistro e/o de expediente que tiña asignado anteriormente.</p>
<p>Artigo 8º.-Traslados.</p>
<p>O traslado de actividades fixas a un novo local considerarase en todo caso como unha nova instalación.</p>
<p>Se a actividad estivese inscrita anteriormente nun rexistro da delegación provincial, na solicitude mencionarase o número de rexistro e/o de expediente que tiña asignado.</p>
<p>Artigo 9º.-Cambios de titular.</p>
<p>1. Os cambios de titular que supoñan unha modificación de importancia (artigo 6), un cambio de actividade (artigo 7) ou un traslado (artigo 8), rexeranse polo indicado nos mencionados artigos.</p>
<p>2. Os cambios de titular non previstos no apartado anterior requiren a realización dos trámites siguintes:</p>
<p>a) Os titulares das instalacións do tipo A e as do tipo B que se encontren inscritas no Rexistro Industrial presentarán perante a delegación de industria:</p>
<p>-Solicitude de cambio de titular, indicando número de expediente e/ou rexistro ten a actividade ou instalación.</p>
<p>-Copia do documento que acredite o cambio de titular.</p>
<p>A notificación do cambio de titular, selada pola delegación de industria, será o documento que hai que presentar perante a empresa subministradora para realiza-lo contrato de subministración.</p>
<p>b) Os titulares das instalacións do tipo B non incluídas no punto anterior e instalacións tipo C, non precisarán realizar ningún trámite na Delegación</p>
<p>Provincial de Industria para contrata-la subministración coa Cía. subministradora.</p>
<p>Non obstante o anterior, as compañías subministradoras, cando o xulguen oportuno pola antigüidade da instalación, incidencias habidas nela e outras causas que así o aconsellen, poderán propoñerlle á Delegación Provincial de Industria correspondente a adecuación regulamentaria das instalacións antes de proceder á contratación da nova subministración.</p>
<p>c) Para a verificación da instalación e inspeccións, haberá que aterse ó disposto no artigo 5.</p>
<p>Disposicións adicionais</p>
<p>Primeira.-En todo aquilo que non estea previsto nesta orde seguirase o disposto no Regulamento electrotécnico de baixa tensión e instruccións técnicas complementarias.</p>
<p>Segunda.-As actividades ou instalacións reguladas por unha normativa específica, ademais de polo Regulamento electrotécnico de baixa tensión (industrias, instalacións frigoríficas, máquinas de elevación e transporte, aparellos de raios X, etc.), deben presentar na delegación provincial, ademais da documentación que se sinala nesta orde, a que lles sexa esixida pola dita normativa complementaria.</p>
<p>Terceira.-As delegacións provinciais poderán expedir copia cotexada dos originais dos boletíns de instalacións eléctricas que constan no seu poder, no suposto de que ó usuario final non se lle facilite a copia que debe presentarlle á compañía subministradora para que esta proceda ó enganche.</p>
<p>Disposicións derradeiras</p>
<p>Primeira.-Autorízase a Dirección Xeral de Industria para adopta-las medidas necesarias para a aplicación da presente orde.</p>
<p>Segunda.-A presente orde entrará en vigor ós quince días da súa publicación no Diario Oficial de Galicia.</p>
<p>Santiago de Compostela, 11 de febreiro do 1997.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>ANEXO I</p>
<p>Clasificación de instalacións</p>
<p>Símbolos utilizados:</p>
<p>C: capacidade do local (segundo NBE-CPI)</p>
<p>P: Potencia de la instalación</p>
<table><tbody><tr><td></td></tr>
<tr><td>Instalacións</td><td>Tipo</td></tr>
<tr><td></td></tr>
</tbody></table>
<table><tbody><tr><td>1. Edificios e bloques de vivendas</td></tr>
<tr><td>1.1. de máis de 12 plantas ou que teñan centralizacións en plantas inter (cpi), calquera potencia</td><td>A1</td></tr>
<tr><td>1.2. Resto edificios
-P&amp;amp;gt; 100 kW
-50 &amp;lt;p&amp;lt;100kw &amp;lt;="" span=""&amp;gt;&amp;lt;/p&amp;lt;100kw&amp;gt;
-P&amp;amp;lt;50 kW</td><td>A2
B1
C</td></tr>
<tr><td>2. Vivendas de:
-P&amp;amp;gt;50 kW
-8,8&amp;lt;p&amp;lt;50kw &amp;lt;="" span=""&amp;gt;&amp;lt;/p&amp;lt;50kw&amp;gt;
-P&amp;amp;lt;8,8Kw</td><td>A2
B2
C</td></tr>
<tr><td>3. Edificios e bloques de oficinas cunha prevision total (usos comúns e instalacións de enlace ó locais), de:
-P&amp;amp;gt;50kW
-P&amp;amp;lt;50kW</td><td>A2
B2</td></tr>
<tr><td>4. Oficinas en xeral: bancos, seguros, xestorías, etc.
-P&amp;amp;gt;50kW
-p&amp;amp;lt;50kW</td><td>A2
B2</td></tr>
<tr><td>5. Locais de espectáculos:
-Estadios e pavillóns deportivos, hipódromos, canódromos, prazas de touros, parques de atraccións e ferias fixas, auditorios, centros sociais ou de cultura con salón ou salóns de actos de uso múltiple, cines, teatros, tablados, cafés-teatro, cafés-concerto, karaokes, salas de festa, salas de baile e discotecas con espectáculo, restaurantes con espectáculo e, en xeral, cualquier local destinado total ou parcialmente a espectáculos, calquera potencia</td><td>A1</td></tr>
<tr><td>6. Locais de reunión:</td><td></td></tr>
<tr><td>6.1. Salas de baile, discotecas, disco pubs, pubs, bares especiais e similares, todos eles sen espectáculos, calquera potencia de:
-C&amp;amp;gt;100 personas
-C&amp;amp;lt;100 personas</td><td>A1
A2</td></tr>
<tr><td>6.2. Casinos, bingos e salas de xogos, de:
-15100 personas
-15&amp;amp;gt;P o C&amp;amp;lt;100 personas</td><td>A1
A2</td></tr>
<tr><td>6.3. Hoteis, hostais, residencias, albergues, cámpings e similares, de:
-Capacidade superior a 50 plazas
-Capacidade ata 50 plazas</td><td>A1
A2</td></tr>
<tr><td>6.4. Centros de ensino, academias e garderías de:
-P &amp;amp;gt; 50 Kw ó C&amp;amp;gt; 300 personas
-10&amp;lt;p&amp;lt;50kw y="" c&amp;lt;300="" personas="" &amp;lt;="" span=""&amp;gt;&amp;lt;/p&amp;lt;50kw&amp;gt;
-de P&amp;amp;lt;10 kW</td><td>A1
A2
B2</td></tr>
<tr><td>6.5. Edificios e galerías destinados a uso comercial e/ou de servicios, con máis dun usuario, cunha previsión total (usos comúns e instalacións de enlace ós locais) de:
-P&amp;amp;gt;150kW
-50&amp;lt;p&amp;lt;150kw &amp;lt;="" span=""&amp;gt;&amp;lt;/p&amp;lt;150kw&amp;gt;
-P&amp;amp;lt;50kW</td><td>A1
A2
B2</td></tr>
<tr><td>6.6. Establecementos e locais comerciais, ou de servicios: hipermercados, supermercados, tendas, bares, cafeterías, mesóns, restaurantes, salóns de vodas, perruquerías, etc. de:
-P &amp;amp;gt; 50 Kw ó C&amp;amp;gt;300 personas
-15 &amp;amp;lt; P 0&amp;amp;lt;50 Kw y C&amp;amp;lt;300 personas
-P&amp;amp;lt;15kW</td><td>A1
A2
B2</td></tr>
</tbody></table>
<table><tbody><tr><td></td></tr>
<tr><td>Instalacións</td><td>Tipo</td></tr>
<tr><td></td></tr>
</tbody></table>
<table><tbody><tr><td>6.7. Otros locais de reunión:
Estacións de viaxeiros, aeroportos, bibliotecas, salas de conferencias, salas de exposicións, museos, centros sociais e de cultura sen salóns de actos de uso múltiple, igrexas, boleiras, frontóns; campos de tiro, ximnasios, etc.. de:
-P &amp;amp;gt;50 ó C&amp;amp;gt;300 persoas
-10 &amp;amp;lt; P &amp;amp;lt; 50 y C&amp;amp;lt;300 persoas
-P&amp;amp;lt;10KW</td><td>A1
A2
B2</td></tr>
<tr><td>7. Establecementos sanitarios:</td><td></td></tr>
<tr><td>7.1. Hospitais, clínicas, sanatorios, ambulatorios, centros de saúde, centros de urxencias, consultorios médicos e, en xeral, todo local destinado a fins análogos, exceptuando os indicados no punto seguinte, calquera potencia</td><td>A1</td></tr>
<tr><td>7.2. Consultorios médicos ou centros de saúde que non teñan: salas de urxencias, aparellos de raios X de P&gt;1 kW ou outras instalacións especiais de:
-10&amp;lt;p&amp;lt;50 kw="" y="" c&amp;lt;300="" persoas="" &amp;lt;="" span=""&amp;gt;&amp;lt;/p&amp;lt;50&amp;gt;
-P&amp;amp;lt;10 Kw</td><td>A2
B2</td></tr>
<tr><td>8. Garaxes, calquera potencia:</td><td></td></tr>
<tr><td>8.1. De uso público, calquera número de prazas</td><td>A1</td></tr>
<tr><td>8.2. De uso privado (incluídos os da comunidade) con ventilación mecánica, calquera número de prazas</td><td>A2</td></tr>
<tr><td>8.3. De uso privado con ventilación natural e máis de 10 prazas</td><td>A2</td></tr>
<tr><td>8.4. De uso privado con ventilación natural e ata 10 plazas</td><td>B2(*)</td></tr>
<tr><td>9. Instalacións temporais:</td><td></td></tr>
<tr><td>9.1. Obras, de:
-P&amp;amp;gt;100 kW
-50&amp;lt;p0&amp;lt;100kw &amp;lt;="" span=""&amp;gt;&amp;lt;/p0&amp;lt;100kw&amp;gt;
-P0&amp;amp;lt; 50kW</td><td>A2
B1(*)
B2</td></tr>
<tr><td>9.2. Ferias e verbenas en emprazamentos abertos. Espectáculos ó aire libre de:
-P&amp;amp;gt;100kW
-50&amp;lt;p0&amp;lt;100kw &amp;lt;="" span=""&amp;gt;&amp;lt;/p0&amp;lt;100kw&amp;gt;
-P0&amp;amp;lt;50kW</td><td>A2
B1
B2</td></tr>
<tr><td>9.3. Postos e atraccións de feria, nos que o público se encontra ó exterior de:
-P&amp;amp;gt;100kW
-50&amp;lt;p0&amp;lt;100kw &amp;lt;="" span=""&amp;gt;&amp;lt;/p0&amp;lt;100kw&amp;gt;
-P0&amp;amp;lt;50kW</td><td>A2
B1
B2</td></tr>
<tr><td>9.4. Circos. Carpas para exposicións, ferias, atraccións, bailes, etc, e, en xeral, calquera recinto cuberto, desmontable, con múltiples saídas de:
-P&amp;amp;gt;50kW ó C &amp;amp;gt;300
-10&amp;lt;p&amp;lt;50 y="" c&amp;lt;="" 300="" &amp;lt;="" span=""&amp;gt;&amp;lt;/p&amp;lt;50&amp;gt;
-P&amp;amp;lt;10</td><td>A2
B1
B2</td></tr>
<tr><td>10 . Piscinas:
-públicas de calquera capacidade
-privadas, incluídas as da comunidade, cunhas instalacións de:
P&amp;amp;gt;10kW
P0&amp;amp;lt;10kW</td><td>A1
A2
B2</td></tr>
<tr><td>11. Establecementos de baños, saunas públicas e iluminación de fontes públicas, de:
-P&amp;amp;gt;10kW
-P&amp;amp;lt;10kW</td><td>A2
B2</td></tr>
<tr><td>12. Iluminacións públicas:</td><td></td></tr>
<tr><td>12.1. Iluminacións públicas en xeral, exceptuando as recogidas no punto seguinte:
-P &amp;amp;gt;20kW
-P&amp;amp;lt;20kW</td><td>A1
A2</td></tr>
</tbody></table>
<table><tbody><tr><td></td></tr>
<tr><td>Instalacións</td><td>Tipo</td></tr>
<tr><td></td></tr>
</tbody></table>
<table><tbody><tr><td>12.2. Iluminacións públicas fóra do núcleo urbano, sen báculos metálicos e ata 10 puntos de luz.
-P&amp;amp;gt;20kW
-P&amp;amp;lt;20kW</td><td>B1
B2</td></tr>
<tr><td>13. Centrais telefónicas de:
-P&amp;amp;gt;50kW
-15&amp;lt;p&amp;lt;50kw &amp;lt;="" span=""&amp;gt;&amp;lt;/p&amp;lt;50kw&amp;gt;
-P&amp;amp;lt;15kW</td><td>A1
A2
B2</td></tr>
<tr><td>14. Máquinas de elevación e transporte (!) de:</td><td>A1</td></tr>
<tr><td>15. Instalacións a tensións especiais</td><td>A1</td></tr>
<tr><td>16. Aparellos de raios x (!) de:
-P&amp;amp;gt;1kW
-P&amp;amp;lt;1kW</td><td>A1
B2</td></tr>
<tr><td>17. Lámpadas de descarga a tensión superior a 250V con respecto a terra calquera potencia</td><td></td></tr>
<tr><td>17.1. En xeral, exceptuando o indicado no punto seguinte</td><td>A2</td></tr>
<tr><td>17.2. Rótulos luminosos (neón e similares), situados en fachada e normalmente inaccesibles</td><td>B1(*)</td></tr>
<tr><td>18. Quentadores de auga nos que esta forme parte do circuíto eléctrico ou que estean provistos de elementos de caldeo espidos somerxidos na auga.</td><td>A2</td></tr>
<tr><td>19. Conductores de caldeo.</td><td>A2</td></tr>
<tr><td>20. Cercas eléctricas e aparellos para a súa alimentación</td><td>A2</td></tr>
<tr><td>21. Xeradores e convertedores, de:
-P&amp;amp;gt;10kW
-P&amp;amp;lt;10kW</td><td>A2
B2</td></tr>
<tr><td>22. Redes de distribución pública de propiedade particular ou colectiva e redes de distribución privada de:
-P&amp;amp;gt;100kW
-P&amp;amp;lt;100kW</td><td>A1
A2</td></tr>
<tr><td>23. Instalacións de liñas de baixa tensión con apoios comúns con liñas de alta tensión.</td><td>A2</td></tr>
<tr><td>24. Industrias, talleres e almacéns, sen risco especial de:
-P&amp;amp;gt;200kW
-20kW&amp;lt;p&amp;lt;200kw &amp;lt;="" span=""&amp;gt;&amp;lt;/p&amp;lt;200kw&amp;gt;
-P0&amp;amp;lt;20kW</td><td>A1
A2
B2</td></tr>
<tr><td>25. Industrias, talleres, locales, almacéns ou lugares con ambientes húmidos, mollados, poirentos ou corrosivos (industrias frigoríficas e almacéns frigoríficos (!) piscifactorías, cetarias, matadoiros, electrobombas de elevación ou extracción de auga, depuradoras, estacións de lavado de coches, granxas, instalacións á intemperie, machacadoras de pedra, baterías de acumuladores, etc) de:
-P&amp;amp;gt;100kW
-10kW&amp;lt;p&amp;lt;100kw &amp;lt;="" span=""&amp;gt;&amp;lt;/p&amp;lt;100kw&amp;gt;
-P0&amp;amp;lt;10kW</td><td>A1
A2
B2</td></tr>
<tr><td>26. Industrias, talleres, locais, almacéns ou lugares clasificados con risco de incendio ou explosión, en xeral.</td><td>A1</td></tr>
<tr><td>26.1. Estacións de servicio, locais onde se manipulen ou almacenen gases inflamables, disolventes, pinturas, pos combustibles uo inflamables. Calquera potencia</td><td>A1</td></tr>
<tr><td>26.2. Talleres de reparación de vehículos, industrias téxtiles, talleres de confección, serradoiros, carpinterías, granxas avícolas para engorde non mecanizado, etc.
-P&amp;amp;gt;100kW
-P&amp;amp;lt;100kW</td><td>A1
A2</td></tr></tbody></table>
<table><tbody><tr><td></td></tr>
<tr><td>Instalacións</td><td>Tipo</td></tr>
<tr><td></td></tr>
</tbody></table>
<p>Resumo da documentación que hai que presentar</p>
<p>Símbolos</p>
<p>B: Boletín ou boletíns de instalación</p>
<p>Ca: Carpetilla cuberta nos seús datos administrativos</p>
<p>Ct: Carpetilla cuberta na súa totalidade (datos técnicos e administrativos).</p>
<p>D: Certificado de dirección de obra</p>
<p>E: Xustificante do encargo da dirección de obra</p>
<p>I: Certificado de inspección técnica</p>
<p>Pr: Proxecto de instalación</p>
<p>TipoDocumentaciónDocumentación</p>
<p>inicialfinal</p>
<p>A1Pr+Ca+E  D</p>
<p>A2Pr+Ca  I</p>
<p>B1--  Ct+I</p>
<p>B2--  Ct+B</p>
<p>C--  B</p>
<p>As instalacións do tipo B marcadas con (*) na relación do anexo I, precisan, ademais da carpeta, da documentación complementaria que se inicia no artigo 5.</p>
<p>As instalacións marcadas con (!) na relación do anexo I precisan, ademais, a documentación que esixe a norma específica que as regula.</p>
<p>ANEXO II</p>
<p>Índice de modelos</p>
<p>Carpeta</p>
<p>-Aceptación de dirección de obra</p>
<p>-Certificado de dirección de obra</p>
<p>-Certificado de inspección de obra</p>
<p>1113</p>

