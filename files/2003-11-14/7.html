---
date: '2003-11-14'
id: 2021A
page: 14
number: 222
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 5 de novembro de 2003 pola que se fai público o contido do
  acordo de modificación do convenio de apoio financeiro ó sector pesqueiro
  galego subscrito entre o Instituto Galego de Promoción Económica e as
  entidades financeiras o 21 de xuño de 2001.
range: Resolución
url: 'https://www.xunta.gal/dog/Publicados/2003/20031114/Anuncio2021A_gl.html'
---
<p>O Igape e a Consellería de Pesca e Asuntos Marítimos, con data 21 de xuño de 2001, asinaron un convenio de colaboración co obxecto de establecer unha liña de apoio financeiro específico para o sector pesqueiro de Galicia, dentro da política de apoio á pequena e mediana empresa e que constitúe unha axuda complementaria ós incentivos que para este sector ten establecido a citada consellería.</p>
<p>Entendendo cumpridos os obxectivos previstos, o convenio foi denunciado con data 21 de xullo de 2003 (DOG nº 148, do 1 de agosto), coa previsión de deixar atendidos os proxectos con resolución favorable da Consellería de Pesca e Asuntos Marítimos de data anterior ó 1 de xaneiro de 2003.</p>
<p>Detectada a existencia de resolucións da Consellería de Pesca e Asuntos Marítimos dictadas no exercicio 2003 pero correspondentes á convocatoria de axudas para 2002, e tendo en conta que o espírito do acordo foi deixar atendidos aqueles expedientes da convocatoria de axudas do 2002, compre matiza-lo acordo anterior, eliminando para tal fin o límite temporal do 1 de xaneiro de 2003 para as resolucións de concesión que se refiran ás convocatorias de axuda anteriores ó exercicio corrente.</p>
<p>Para asegurar que esta modificación das condicións sexa operativa para tódolos posibles interesados, é conveniente ampliar prudencialmente o prazo de presentación de solicitudes no Igape.</p>
<p>Polo que antecede, e en virtude das facultades que teño conferidas mediante o artigo 12 a) da Lei 5/1992, do 10 de xuño, de creación do Instituto Galego de Promoción Económica e do artigo 11.1º a) do Decreto 317/1992, do 12 de novembro, polo que se aproba o seu regulamento.</p>
<p>RESOLVO:</p>
<p>Facer público, como anexo a esta resolución, o texto do acordo de modificación, aprobado polo Consello de Dirección do Igape en data 29 de outubro de 2003, do convenio de apoio financeiro ó sector pesqueiro galego subscrito entre o Igape e as entidades financeiras o 21 de xuño de 2001.</p>
<p>Santiago de Compostela, 5 de novembro de 2003.</p>
<p>Margarita Rodríguez Rama</p>
<p>Directora xeral do Instituto Galego</p>
<p>de Promoción Económica</p>
<p>ANEXO</p>
<p>Modificación do convenio de apoio financeiro ó sector pesqueiro galego subscrito entre o Igape e as entidades financeiras o 21 de xuño de 2001</p>
<p>Santiago de Compostela, 5 de novembro de 2003</p>
<p>REUNIDOS:</p>
<p>Dunha parte, o conselleiro de Economía e Facenda e presidente do Instituto Galego de Promoción Económica, José Antonio Orza Fernández, en nome e representación do dito instituto.</p>
<p>Doutra parte.................... (en diante a entidade de crédito), representada por ......................., con poder suficiente para obrigalo neste acto.</p>
<p>EXPOÑEN:</p>
<p>O Igape e a Consellería de Pesca e Asuntos Marítimos, con data 21 de xuño de 2001, asinaron un convenio de colaboración co obxecto de establecer unha liña de apoio financeiro específico para o sector pesqueiro de Galicia, dentro da política de apoio á pequena e mediana empresa e que constitúe unha axuda complementaria ós incentivos que para este sector ten establecido a citada consellería.</p>
<p>Entendendo cumpridos os obxectivos previstos, o convenio foi denunciado con data 21 de xullo de 2003 (DOG nº 148, do 1 de agosto), coa previsión</p>
<p>de deixar atendidos os proxectos con resolución favorable da Consellería de Pesca e Asuntos Marítimos ata o dito exercicio.</p>
<p>Detectada a existencia de resolucións da Consellería de Pesca e Asuntos Marítimos dictadas no exercicio 2003 pero correspondentes á convocatoria de axudas para 2002, e tendo en conta que o espírito do acordo foi deixar atendidos aqueles expedientes da convocatoria de axudas de 2002, compre matiza-lo acordo anterior, eliminando para tal fin o límite temporal do 1 de xaneiro de 2003 para as resolucións de concesión que se refiran ás convocatorias de axuda anteriores ó exercicio corrente.</p>
<p>Para asegurar que esta modificación das condicións sexa operativa para tódolos posibles interesados, é conveniente ampliar prudencialmente o prazo de presentación de solicitudes no Igape.</p>
<p>Polo que antecede, as partes reunidas, en relación ó convenio de apoio financeiro ó sector pesqueiro asinado o 21 de xuño de 2001 (DOG nº 133, do 10 de xullo), modificado mediante addendas do 1 de xullo de 2001 (DOG nº 177, do 12 de setembro), e 21 de xullo de 2003 (DOG nº 148, de 1 de agosto),</p>
<p>ACORDAN:</p>
<p>Modifica-lo convenio de apoio financeiro ó sector pesqueiro galego subscrito entre o Igape e as entidades financeiras en data 21 de xuño de 2001, nos seguintes termos:</p>
<p>1. O Igape atenderá, dentro dos créditos dispoñibles, os proxectos de investimento que tiveran unha resolución de concesión ó abeiro das convocatorias anuais anteriores ó exercicio 2003 das ordes da Consellería de Pesca, Marisqueo e Acuicultura de datas 14 de xullo de 2000, 17 de xullo de 2000, 26 de xullo de 2000 e 21 de setembro de 2000.</p>
<p>2. Amplíase ata o 1 de decembro de 2003 o prazo para presenta-las solicitudes no Igape.</p>
<p>Pola entidade financeiraPolo Igape</p>
<p>RubricadoRubricado</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

