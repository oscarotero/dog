---
date: '2003-11-14'
id: '20206'
page: 14
number: 222
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 7 de novembro de 2003 pola que se ordena a publicación do acordo
  do Consello da Xunta de Galicia do 6 de novembro de 2003, polo que se aproba a
  modificación da relación de postos de traballo da Escola Galega de
  Administración Pública (EGAP) da Consellería da Presidencia, Relacións
  Institucionais e Administración Pública.
range: Resolución
url: 'https://www.xunta.gal/dog/Publicados/2003/20031114/Anuncio20206_gl.html'
---
<p>As actividades formativas que constitúen o obxecto da Escola Galega de Administración Pública non contan cun horario fixo e desenvólvense tanto en</p>
<p>Santiago de Compostela como fóra desta cidade, o que esixe un constante traslado de medios materiais e persoais, polo que é imprescindible dispor dun conductor con dispoñibilidade horaria. Por todo o exposto, faise necesaria a modificación da relación de postos de traballo da Escola Galega de Administración Pública.</p>
<p>En consecuencia, por proposta da Consellería da Presidencia, Relacións Institucionais e Administración Pública, consultadas as organizacións sindicais presentes na Mesa Xeral de Negociación da Comunidade Autónoma e a comisión de persoal, o Consello da Xunta de Galicia, na súa reunión do 6 de novembro de 2003, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo da Escola Galega de Administración Pública (EGAP) da Consellería da Presidencia,</p>
<p>Relacións Institucionais e Administración Pública, nos termos que se sinalan no anexo a este acordo.</p>
<p>Segundo.-Ordena-la súa publicación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do 6 de novembro de 2003, relativo á modificación da relación de postos de traballo da Escola Galega de Administración Pública (EGAP) da Consellería da Presidencia, Relacións Institucionais e Administración Pública, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 7 de novembro de 2003.</p>
<p>Jaime Pita Varela</p>
<p>Conselleiro da Presidencia, Relacións Institucionais</p>
<p>e Administración Pública</p>

