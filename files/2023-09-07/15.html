---
date: '2023-09-07'
id: G0597-250823-0002
page: 51840
number: 170
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 18 de agosto de 2023, da Dirección Xeral da Función Pública, polo
  que se emprazan os interesados no recurso contencioso-administrativo P.O.
  168/2023, en relación cos procesos selectivos extraordinarios de
  estabilización derivados da Lei 20/2021, do 28 de decembro.
range: Anuncio
url: >-
  https://www.xunta.gal/dog/Publicados/2023/20230907/AnuncioG0597-250823-0002_gl.html
---
<p>A Dirección Xeral da Función Pública recibiu un oficio da Sección Primeira da Sala do Contencioso-Administrativo do Tribunal Superior de Xustiza de Galicia, polo que solicita o emprazamento de cantos aparezan como interesados no recurso contencioso-administrativo P.O. 168/2023, en relación co proceso selectivo extraordinario de estabilización derivado da Lei 20/2021, do 28 de decembro, para o ingreso, pola quenda de acceso libre e mediante o sistema de concurso, no corpo superior da Administración xeral da Comunidade Autónoma de Galicia; no corpo facultativo superior de Administración especial da Administración xeral da Comunidade Autónoma de Galicia, subgrupo A1, e para o ingreso nas categorías 19, 32, 38 e 40 do grupo I do persoal laboral da Xunta de Galicia, convocado pola Resolución do 22 de decembro de 2022 (DOG número 244, do 26 de decembro); e en relación co proceso selectivo extraordinario de estabilización derivado da Lei 20/2021, do 28 de decembro, para o ingreso, pola quenda de acceso libre e mediante o sistema de concurso-oposición, no corpo superior da Administración xeral da Comunidade Autónoma de Galicia, subgrupo A1; no corpo facultativo superior de Administración especial da Administración xeral da Comunidade Autónoma de Galicia, subgrupo A1; na escala de profesores numerarios do corpo facultativo superior de Administración especial da Administración xeral da Comunidade Autónoma de Galicia, subgrupo A1, e para o ingreso na categoría 40 do grupo I de persoal laboral da Xunta de Galicia, convocado pola Resolución do 22 de decembro de 2022 (DOG número 245, do 27 de decembro).</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a achega dos correspondentes expedientes administrativos á referida sala. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos da referida sala no prazo de nove días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 18 de agosto de 2023</p>
    <footer><p>José María Barreiro Díaz<br>Director xeral da Función Pública</p></footer>

