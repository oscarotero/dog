---
date: '2023-09-07'
id: V0653-230523-0003
page: 51832
number: 170
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 22 de maio de 2023, da Xefatura Territorial de Lugo, polo que se
  someten a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico Graxón, no concello da Pastoriza (expediente
  IN408A/2018/020).
range: Acordo
url: >-
  https://www.xunta.gal/dog/Publicados/2023/20230907/AnuncioV0653-230523-0003_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Antecedentes:</p>
    <p>• O 1.6.2018, Greenalia Wind Power, S.L.U. solicita as autorizacións administrativas previa e de construción, a declaración de utilidade pública, así como a aprobación do proxecto sectorial para o parque eólico Graxón, no concello da Pastoriza, na provincia de Lugo, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), e pola disposición derradeira sexta da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>• O 20.2.2019 a Dirección Xeral de Planificación Enerxética e Recursos Naturais (en diante, a DXPERN) notifica á promotora a admisión a trámite da solicitude.</p>
    <p>• O 4.10.2022 Greenalia Wind Power, S.L.U. presenta unha solicitude de modificación substancial consistente na redución de número de aeroxeradores.</p>
    <p>• O 25.11.2022 a DXPERN notifícalle á dita sociedade a admisión a trámite da modificación solicitada.</p>
    <p>• O 22.12.2022 a Dirección Xeral de Ordenación do Territorio e Urbanismo emite informe sobre o proxecto sectorial segundo o previsto no artigo 33.7 da Lei 8/2009, do 22 de decembro. </p>
    <p>• O 13.1.2023 e de acordo co artigo 33.9 da Lei 8/2009, a DXPERN achega a esta xefatura territorial o expediente para continuar coa súa tramitación.</p>
    <p>• O 15.3.2023 a promotora desiste da declaración de utilidade pública solicitada o 1.6.2018.</p>
    <p>• O 4.4.2023 a Xefatura Territorial de Lugo acepta a desistencia da declaración de utilidade pública presentada pola promotora.</p>
    <p>As instalacións incluídas no proxecto descríbense a seguir:</p>
    <p>Solicitante/promotora: Greenalia Wind Power, S.L.U. (NIF B70501473).</p>
    <p>Domicilio social: praza de María Pita, 10, 15001 A Coruña. </p>
    <p>Denominación do proxecto: parque eólico Graxón.</p>
    <p>Situación: concello da Pastoriza (Lugo).</p>
    <p>Área de desenvolvemento eólico (ADE): A Pastoriza.</p>
    <p>Potencia instalada: 6,6 MW.</p>
    <p>Número de aeroxeradores que se vai instalar: 1.</p>
    <p>Produción neta anual estimada: 21.300 MWh/ano.</p>
    <p>Orzamento total (execución material): 5.508.996,43 €.</p>
    <p> Coordenadas perimétricas da poligonal do parque eólico:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>633.759</td>
       <td>4.799.530</td>
      </tr>
      <tr>
       <td>2</td>
       <td>635.383</td>
       <td>4.799.080</td>
      </tr>
      <tr>
       <td>3</td>
       <td>635.383</td>
       <td>4.797.233</td>
      </tr>
      <tr>
       <td>4</td>
       <td>633.813</td>
       <td>4.795.155</td>
      </tr>
      <tr>
       <td>5</td>
       <td>632.262</td>
       <td>4.794.437</td>
      </tr>
      <tr>
       <td>6</td>
       <td>631.526</td>
       <td>4.795.045</td>
      </tr>
     </tbody>
    </table>
    <p>Coordenadas de localización do aeroxerador:</p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">Datum ETRS89 (fuso 29)</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>AE 01</td>
       <td>634.489</td>
       <td>4.799.000</td>
       <td>A Pastoriza</td>
      </tr>
     </tbody>
    </table>
    <p>Coordenadas do centro de seccionamento e control do parque:</p>
    <table>
     <tbody>
      <tr>
       <td rowspan="2">CSC</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>Centro</td>
       <td>634.485</td>
       <td>4.798.924</td>
      </tr>
      <tr>
       <td rowspan="4">Envolvente</td>
       <td>634.489</td>
       <td>4.798.929</td>
      </tr>
      <tr>
       <td>634.491</td>
       <td>4.798.926</td>
      </tr>
      <tr>
       <td>634.481</td>
       <td>4.798.919</td>
      </tr>
      <tr>
       <td>634.478</td>
       <td>4.798.923</td>
      </tr>
     </tbody>
    </table>
    <p>Características técnicas principais das instalacións:</p>
    <p>• Un (1) aeroxerador de 6,6 MW de potencia nominal unitaria con 115 m de altura de buxa e 170 m de diámetro de rotor. </p>
    <p>• Un (1) centro de transformación integrado no interior do aeroxerador, de 7.000 kVA de potencia unitaria e relación de transformación 0,69/30 kV, co seu correspondente equipamento de manobra, protección e demais elementos auxiliares.</p>
    <p>• Rede eléctrica soterrada para evacuación de enerxía a 30 kV, de interconexión entre o centro de transformación 0,69/30 kV e o centro de seccionamento e control, composta por condutores tipo RHZ1-OL 18/30 kV e sección de 240 mm2 de aluminio. Na gabia da liña colectora tamén se colocarán os cables de terra e os de fibra óptica para comunicacións.</p>
    <p>• Un (1) centro de seccionamento e control do parque eólico en edificio prefabricado coas proteccións das diferentes liñas eléctricas e os equipamentos de medida, protección e control do parque eólico.</p>
    <p>• Unha (1) liña de evacuación soterrada da enerxía do parque eólico desde o centro de seccionamento e control deste parque eólico ata a subestación prevista do PE O Carballal de 8.027 m formada por un circuíto de condutor tipo RHZ1 18/30 kV de 1×240 mm2 en sistema trifásico (a subestación do Carballal non forma parte deste proxecto). </p>
    <p>• Obra civil consistente en camiños de acceso ao parque e interiores de acceso aos aeroxeradores, plataformas de montaxe, edificio de control, cimentacións e gabias de cablaxe.</p>
    <p>• Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1 da Lei 21/2013, do 9 de decembro, de avaliación ambiental.</p>
    <p>Obxecto da información pública:</p>
    <p>• Proxecto de execución (visado polo Colexio Oficial de Enxeñeiros de Minas do Noroeste, folio 21, asento 162, con data do 26.4.2023).</p>
    <p>• Estudo de impacto ambiental (EIA) (asinado o 23.9.2022).</p>
    <p>• Proxecto sectorial de incidencia supramunicipal (proxecto de interese autonómico) (visado polo Colexio Oficial de Enxeñeiros de Minas do Noroeste, folio 51, asento 405, con data do 4.10.2022).</p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, se é o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da Sección de Enerxía desta Xefatura Territorial de Lugo da Consellería de Economía, Industria e Innovación (rolda da Muralla, núm. 70, baixo 2º, 27071 Lugo), das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 88 94 39, así como no Concello da Pastoriza (Lugo).</p>
    <p>Ademais, tamén se poderá consultar no portal web da Consellería de Economía, Industria e Innovación a través da seguinte ligazón: </p>
    <p>https://economia.xunta.gal/transparencia/parque-eolico/graxon</p>
    <p>Lugo, 22 de maio de 2023 </p>
    <footer><p>Gustavo José Casasola de Cabo<br>Xefe territorial de Lugo</p></footer>

