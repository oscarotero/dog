---
date: '2019-04-04'
id: G0003-270319-0002
page: 17269
number: 66
agency: Servizo Galego de Saúde
section: III. Outras disposicións.
title: >-
  RESOLUCIÓN do 28 de febreiro de 2019, da Xerencia de Xestión Integrada de
  Ourense, Verín e O Barco de Valdeorras, pola que se anuncia a designación das
  asociacións de pacientes que forman parte do Consello Asesor de Pacientes da
  Área de Ourense, Verín e O Barco de Valdeorras.
range: Resolución
url: >-
  https://www.xunta.gal/dog/Publicados/2019/20190404/AnuncioG0003-270319-0002_gl.html
---
<p>A Orde do 16 de outubro de 2018 regula a composición e o réxime de funcionamento dos consellos asesores de pacientes de área (DOG núm. 208, do 31 de outubro), e prevé a súa constitución para o ámbito territorial das áreas sanitarias.</p>
    <p>A Lei 1/2018, do 2 de abril, no seu artigo 68 estrutura en áreas sanitarias a división territorial do Sistema público de saúde de Galicia, e entre elas establécese a Área sanitaria de Ourense, Verín e O Barco de Valdeorras. </p>
    <p>No mes de decembro de 2018 procédese á convocatoria para que as asociacións nas cales se agrupan os/as pacientes desta área sanitaria se poidan integrar no Consello Asesor de Pacientes de Área. </p>
    <p>Unha vez examinadas as solicitudes presentadas polas asociacións de pacientes, xunto coa documentación requirida, procédese á comprobación do cumprimento do disposto na disposición adicional primeira da dita orde. </p>
    <p>Por todo o anterior, de conformidade co disposto na disposición adicional primeira da Orde do 16 de outubro de 2018 pola que se regula a composición e o réxime xurídico de funcionamento dos consellos asesores de pacientes de área,</p>
    <h2>RESOLVO:</h2>
    <p>Anunciar a designación das asociacións de pacientes que forman parte do Consello Asesor de Pacientes da Área de Ourense, Verín e O Barco de Valdeorras que se relacionan no anexo desta resolución.</p>
    <p>Ourense, 28 de febreiro de 2019</p>
    <footer><p>Julio García Comesaña<br>Xerente de Xestión Integrada de Ourense</p></footer>
    <h2>ANEXO</h2>
    <table>
     <tbody>
      <tr>
       <td>Denominación</td>
       <td>Domicilio social</td>
      </tr>
      <tr>
       <td>Asociación de Enfermos/as de Crohn e Colite Ulcerosa de Ourense (Accu Ourense)</td>
       <td>R/ Recaredo Paz, 1, 32005 Ourense</td>
      </tr>
      <tr>
       <td>Asociación Española Contra o Cancro-Delegación Provincial de Ourense (AECC Ourense)</td>
       <td>R/ Curros Enríquez, 26, 1º esquerda, 
        32003 Ourense</td>
      </tr>
      <tr>
       <td>Asociación de Familiares de Alzheimer e outras Demencias de Ourense (Afaor)</td>
       <td>R/ Nosa Señora da Saínza, 19, baixo, 
        32005 Ourense</td>
      </tr>
      <tr>
       <td>Asociación de Fibromialxia, Síndrome de Fatiga Crónica e Sensibilidade Química Múltiple de Ourense (Affou)</td>
       <td>R/ Recaredo Paz, 1, 32005 Ourense</td>
      </tr>
      <tr>
       <td>Asociación Galega de Hemofilia (Agadhemo)</td>
       <td>R/ As Xubias de Arriba, 84, 4º, 
        15006 A Coruña</td>
      </tr>
      <tr>
       <td>Asociación Galega de Linfedema, Lipedema, Insuficiencia Venosa Crónica e outras Patoloxías Vasculares Periféricas (Agl)</td>
       <td>R/ Avda. López Ballesteros, 7, oficina 6, 
        36600 Vilagarcía de Arousa (Pontevedra)</td>
      </tr>
      <tr>
       <td>Asociación para a Loita contra as Enfermidades Renais de Ourense (Alcer Ourense)</td>
       <td>R/ Recaredo Paz, 1, 32005 Ourense</td>
      </tr>
      <tr>
       <td>Asociación de Nenas, Nenos e Xente Nova con Diabetes de Galicia (Anedia)</td>
       <td>R/ Sor Lucía, 4, 36002 Pontevedra</td>
      </tr>
      <tr>
       <td>Asociación Ourensá de Esclerose Múltiple, ELA, Párkinson e outras Enfermidades Neurodexenerativas (Aodem)</td>
       <td>R/ Recaredo Paz, 1, 32005 Ourense</td>
      </tr>
      <tr>
       <td>Asociación de Persoas Xordas de Ourense (Apsou)</td>
       <td>R/ Ramón Cabanillas, 6, baixo e entresollado, 32004 Ourense</td>
      </tr>
      <tr>
       <td>Asociación para a Saúde Emocional na Infancia e Adolescencia (Aseia)</td>
       <td>R/ Fonte do Monte, 2, baixo, 32004 Ourense</td>
      </tr>
      <tr>
       <td>Asociación Diabética Auria (Auria)</td>
       <td>R/ Dr. Fléming, 43, soto, 32003 Ourense</td>
      </tr>
      <tr>
       <td>Asociación de Dano Cerebral Adquirido de Ourense (Renacer)</td>
       <td>R/ Recaredo Paz, 1, 32005 Ourense</td>
      </tr>
      <tr>
       <td>Federación de Asociacións de Persoas con Discapacidade de Ourense (Discafis-Cogami)</td>
       <td>R/ Recaredo Paz, 1, 32005 Ourense</td>
      </tr>
      <tr>
       <td>Asociación de Persoas con Discapacidade da Comarca de Valdeorras e Asociadas (Disvalia)</td>
       <td>R/ Ramón y Cajal, 32, 1º A, 32300 O Barco de Valdeorras (Ourense)</td>
      </tr>
      <tr>
       <td>Asociación Down Ourense (Down Ourense)</td>
       <td>R/ Francisco Huerta y Vega, 1, baixo esquerda, edificio Torrevía, 32004 Ourense</td>
      </tr>
      <tr>
       <td>Federación Galega de Enfermidades Raras e Crónicas (Fegerec)</td>
       <td>R/ Solís, s/n, 15009 A Coruña</td>
      </tr>
      <tr>
       <td>Liga Reumatolóxica Galega (LRG)</td>
       <td>R/ Travesía Orillamar, 7, 15001 A Coruña</td>
      </tr>
      <tr>
       <td>Asociación de Familiares e Enfermos Mentais Morea (AFEM Morea)</td>
       <td>R/ Marcelo Macías, 5, baixo, 32002 Ourense</td>
      </tr>
      <tr>
       <td>Asociación por Eles Tea Ourense (Petea)</td>
       <td>R/ Alfredo Brañas, 13, 32001 Ourense</td>
      </tr>
     </tbody>
    </table>

