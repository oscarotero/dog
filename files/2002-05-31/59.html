---
date: '2002-05-31'
id: AA1A
page: 7
number: 104
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 20 de maio de 2002, da Delegación Provincial de Lugo, de
  notificación de incoación do expediente sancionador de incendios forestais IF
  41/2002, devolto polo servicio de correos.
range: Resolución
url: 'https://www.xunta.gal/dog/Publicados/2002/20020531/AnuncioAA1A_gl.html'
---
<p>De conformidade co disposto no artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-lo acordo de iniciación do procedemento sancionador por infracción á Lei 81/1968, do 5 de decembro, sobre incendios forestais, e o seu regulamento aprobado polo Decreto 3769/1972, do 23 de decembro (BOE do 13 de febreiro de 1973), por non ser posible a notificación a través do servicio de correos.</p>
<p>Noméase instructor deste procedemento a Javier Ruiz de Almirón Schlung, funcionario desta delegación, que pode ser recusado en calquera momento do expediente de concorreren os supostos legais.</p>
<p>O interesado disporá dun prazo de quince días, contados a partir do seguinte ó da publicación desta notificación, para achegar por escrito cantas alegacións, documentos, informacións ou propostas de probas considere convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados na Delegación Provincial de Lugo; edificio administrativo da Xunta de Galicia-Ronda da Muralla, 70.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>Lugo, 20 de maio de 2002.</p>
<p>Luis González Vázquez</p>
<p>Delegado provincial de Lugo</p>
<p>ANEXO</p>
<p>Expediente: IF-41/2002.</p>
<p>Denunciado: Javier Álvarez López.</p>
<p>DNI: 33810169.</p>
<p>Enderezo: r/ Calvo Sotelo, 110. Lugo.</p>
<p>Feito denunciado: realizar unha queima de maleza sen autorización, abandonándoa antes de estar totalmente apagada, co conseguinte perigo para o arboredo colindante.</p>
<p>Precepto sancionador: artigo 138.b.c. do Regulamento de incendios.</p>
<p>Cualificación: moi grave.</p>
<p>Sanción: 60 euros.</p>

