---
date: '2002-05-31'
id: A982
page: 7
number: 104
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (147/2002).
range: Cédula
url: 'https://www.xunta.gal/dog/Publicados/2002/20020531/AnuncioA982_gl.html'
---
<p>Jaime Balado Yáñez, secretario xudicial do Xulgado do Social número dous da Coruña, dou fe e testemuño:</p>
<p>Nos autos seguidos perante este Xulgado do Social, tramitados baixo o número 147/2002, por instancia de Rosa María Juncal Vilela, contra a empresa Rediscarta Galicia, S.L., sobre despedimento, dictouse a seguinte sentencia:</p>
<p>Na Coruña, 25 de abril de 2002.</p>
<p>Jorge Hay Alba, maxistrado xuíz do Xulgado do Social número dous desta cidade, viu os presentes autos de xuízo número 147/2002, seguidos por instancia de Rosa María Juncal Vilela, maior de idade, asistida polo letrado Felipe Martínez Ramonde, contra a empresa Rediscarta Galicia, S.L., que non compareceu en autos, sendo o obxecto da reclamación despedimento.</p>
<p>Seguen feitos e fundamentos de dereito.</p>
<p>Decido que estimando a demanda interposta por Rosa María Juncal Vilela, debo declarar e declaro improcedente o despedimento efectuado pola empresa Rediscarta Galicia, S.L. e extinguida a relación laboral entre as partes, condenando a empresa a que lle aboe á demandante a cantidade de 593,36 euros en concepto de indemnización, máis 981,15 euros por salarios de tramitación.</p>
<p>Notifíqueselles esta resolución ás partes, ás que se lles fará saber que contra a referida só cabe recurso de suplicación ante o Tribunal Superior de Xustiza de Galicia, anunciándose ante este xulgado no prazo de cinco días contados a partir da notificación desta sentencia, e no propio termo, se o recorrente non goza do beneficio da xustiza gratuíta, deberá, ó anuncialo, entrega-lo xustificante acreditativo de consignación da cantidade obxecto da condena na conta de depósitos e consignacións que este xulgado ten</p>
<p>aberta no BBV desta cidade, co número de conta 5603, clave 60, facendo constar no ingreso o número do expediente.</p>
<p>E así mesmo deberá, no momento de interpo-lo recurso, consigna-la cantidade de 150,25 euros en concepto de depósito, na clave 65 da citada conta e expediente.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E para que sirva de notificación á empresa Rediscarta Galicia, S.L., que ten o seu enderezo descoñecido, mediante a súa publicación no Diario Oficial de Galicia, expido e asino esta cédula na Coruña, 26 de abril de 2002.</p>
<p>O secretario xudicial</p>
<p>Rubricado</p>

