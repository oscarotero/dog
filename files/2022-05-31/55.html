---
date: '2022-05-31'
id: L178-060522-0001
page: 31953
number: 103
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do proxecto por taxación conxunta da
  expropiación complementaria no ámbito da reserva de equipamento IA-8 do Plan
  xeral de ordenación municipal de Santiago de Compostela.
range: Anuncio
url: >-
  https://www.xunta.gal/dog/Publicados/2022/20220531/AnuncioL178-060522-0001_gl.html
---
<p>A Xunta de Goberno Local do Concello de Santiago de Compostela, na sesión do día 18 de abril de 2022, adoptou o seguinte acordo:</p>
    <p>Aprobar inicialmente o proxecto de expropiación por taxación conxunta de expropiación complementaria no ámbito da reserva de equipamento IA-8 do PXOM, asinado polos técnicos municipais e coa seguinte relación de bens e dereitos afectados:</p>
    <p>Termo municipal: Santiago de Compostela.</p>
    <p>Situación: Meixonfrío-Mallou de Arriba (IA-8).</p>
    <table>
     <tbody>
      <tr>
       <td>Parc. conc.</td>
       <td>ID parc. rexistral</td>
       <td>Núm. parc.</td>
       <td>Ref. catastral</td>
       <td>Sup. m2</td>
       <td>Prezo xusto</td>
       <td>Titulares rexistrais</td>
       <td>Titulares catastrais</td>
      </tr>
      <tr>
       <td>104</td>
       <td>15022000099831</td>
       <td>17806</td>
       <td>8697518NH3489F0000OX</td>
       <td>215</td>
       <td>995,56</td>
       <td>Mallou Seoane, Enrique
        Pombo Marcuño, Isabel</td>
       <td>Mª Isabel e Santiago Mallou Pombo
        Hros. de Manuel Mallou Pombo</td>
      </tr>
      <tr>
       <td>105</td>
       <td>15022000289317</td>
       <td>12660</td>
       <td>15079A505001050001GP</td>
       <td>581</td>
       <td>2.690,32</td>
       <td>Limes Castro (José, Mª Jesús, Manuel, Olga, Mª Lourdes, Mario)
        Limes Leiva, José (usufruto)</td>
       <td>Castro Martínez, Jesusa (herdeiros)</td>
      </tr>
     </tbody>
    </table>
    <p>En aplicación do procedemento regulado no artigo 293 do regulamento de desenvolvemento da Lei do solo de Galicia (RLSG), o expediente someterase á información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e nun xornal dos de maior circulación na provincia.</p>
    <p>Simultaneamente, efectuarase notificación persoal aos titulares dos bens e dereitos obxecto de expropiación e darase traslado literal da correspondente folla de valoración e da proposta de fixación dos criterios de valoración, outorgándolles o prazo dun mes para formular as alegacións que consideren convenientes.</p>
    <p>Durante o prazo dun mes -contado desde o día seguinte ao da última publicación deste anuncio ou, de ser o caso, desde o día seguinte ao do recibo da correspondente notificación persoal-, os interesados poderán consultar o expediente e formular as alegacións que consideren oportunas.</p>
    <p>Calquera interesado que poida resultar titular de dereitos de arrendamento ou calquera outro sobre os bens obxecto de expropiación, deberá comparecer no expediente acreditando debidamente a súa condición e dereito, co fin de que se poida abrir expediente incidental para determinar a indemnización que, de ser o caso, lle corresponda.</p>
    <p>O expediente poderá consultarse na Sección de Expropiacións do Concello de Santiago de Compostela (Pazo de Raxoi, 2º andar), de luns a venres, das 9.00 ás 14.00 horas (con cita previa solicitada no número de teléfono 981 54 24 25). Así mesmo, poderá consultarse na páxina web do Concello: https://transparencia.santiagodecompostela.gal/Expropiacion-complementaria-ambito-reserva-de-equipamento-IA-8-do-PXOM/gl</p>
    <p>Os erros que non fosen alegados e xustificados no trámite de audiencia e información pública non darán lugar á nulidade ou reposición das actuacións, sen prexuízo do dereito ás indemnizacións que procedan (artigo 293.9 do RLSG).</p>
    <p>O acordo de aprobación definitiva do expediente de taxación conxunta levará implícita a declaración de urxente ocupación dos bens e dereitos afectados.</p>
    <p>Santiago de Compostela, 26 de abril de 2022</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

