---
date: '2002-07-09'
id: D6FE
page: 10
number: 131
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 26 de xuño de 2002, da Xefatura Provincial de Estradas da
  Coruña, pola que se sinala a data para o levantamento da actas previas á
  ocupación de bens afectados polas obras AC/01/57.1 de acondicionamento da
  estrada AC-412, treito: Carballo-A Silva, termos municipais de Carballo e
  Cerceda.
range: Resolución
url: 'https://www.xunta.gal/dog/Publicados/2002/20020709/AnuncioD6FE_gl.html'
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
<p>Con data do 6 de xullo de 2001 o director xeral de Obras Públicas, por delegación do conselleiro de Política Territorial, Obras Públicas e Vivenda aprobou o correspondente proxecto de trazado.</p>
<p>Por Decreto 238/2001, do 20 de setembro, declárase a utilidade pública das mencionadas obras e, así mesmo, urxente a ocupación dos bens afectados por estas para efectos do prevido no artigo 52 da vixente Lei de expropiación forzosa.</p>
<p>Na súa virtude e, en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, esta xefatura, en uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios dos concellos de Carballo e Cerceda, respectivamente, para que comparezan nos lugares, datas e horas que se citan a continuación, para proceder ó levantamento das actas previas á ocupación nas que se recollerán os datos necesarios para determina-los dereitos afectados, o valor destes e os prexuizos determinantes da rápida ocupación, sen prexuizo de se trasladaren ó lugar dos predios se o consideran necesario.</p>
<p>-Termo municipal: Carballo.</p>
<p>Local: Escola do Tarambollo.</p>
<p>Día 29 de xullo de 2002: desde o predio nº 1 ó predio nº 75 de 9.30 a 13.30 horas.</p>
<p>Día 30 de xullo de 2002: desde o predio nº 76 ó predio nº 148 de 9.30 a 13.30 horas.</p>
<p>Día 31 de xullo de 2002: desde o predio nº 149 ó predio nº 232 de 9.30 a 13.30 horas.</p>
<p>-Termo municipal: Cerceda.</p>
<p>Local: Biblioteca Municipal da Silva.</p>
<p>Día 1 de agosto de 2002: desde o predio nº 1 ó predio nº 76 de 9.30 a 13.30 horas.</p>
<p>Día 2 de agosto de 2002: desde o predio nº 77 ó predio nº 164 de 9.30 a 13.30 horas.</p>
<p>Ó dito acto deberán acudi-los titulares afectados persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución podendo facerse acompañar, pola súa conta, se o estiman oportuno dos seus peritos e notarios.</p>
<p>Así mesmo e no cumprimento do establecido no artigo 56 do regulamento da Lei de expropiación forzosa ábrese información pública durante un prazo de 15 días naturais, contados a partir do seguinte ó da publicación desta resolución ou ata o momento do levantamento da acta previa á ocupación correspondente, co fin de que os interesados poidan formular por escrito, ante esta Xefatura Provincial de Estradas da Xunta de Galicia na Coruña, praza Luis Seoane s/n, 8ª planta, as alegacións que estimen pertinentes con obxecto de emendar posibles erros padecidos ó relaciona-los bens afectados pola urxente ocupación.</p>
<p>A Coruña, 26 de xuño de 2002.</p>
<p>José Luis Rodríguez Alonso</p>
<p>Enxeñeiro Xefe</p>

