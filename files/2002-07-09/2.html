---
date: '2002-07-09'
id: D692
page: 10
number: 131
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de xuño de 2002 pola que se resolve o concurso público convocado na
  Orde do 6 de febreiro de 2002 (Diario Oficial de Galicia do 19 de febreiro),
  para a adxudicación de dúas bolsas para realizar estudios relacionados coa
  Unión Europea no Colexio de Europa (Bruxes e Natolín) durante o curso
  académico 2002-2003.
range: Orde
url: 'https://www.xunta.gal/dog/Publicados/2002/20020709/AnuncioD692_gl.html'
---
<p>Por Orde do 6 de febreiro de 2002 (DOG do 19 de febreiro) convocáronse dúas bolsas para realizar estudios de especialización en temas relacionados coa Unión Europea e o proceso de integración europeo, unha para o Colexio de Europa con sede en Bruxes (Bélxica) e outra para Natolín (Polonia).</p>
<p>Na súa virtude, de acordo coa proposta elaborada pola comisión de selección e unha vez que o Colexio de Europa confirmou a admisión dos candidatos,</p>
<p>DISPOÑO:</p>
<p>Artigo 1º</p>
<p>Concederlle a Ana García Cachafeiro unha bolsa para realizar estudios de especialización en temas relacionados coa Unión Europea e o proceso de integración europeo, no Colexio de Europa con sede en Bruxes (Bélxica).</p>
<p>Artigo 2º</p>
<p>Concederlle a Manuel Pueyo Fernández unha bolsa para realizar estudios de especialización en temas</p>
<p>relacionados coa Unión Europea e o proceso de integración europeo, no Colexio de Europa con sede en Natolín (Polonia).</p>
<p>Artigo 3º</p>
<p>Nomear candidatos suplentes a Emilia Carballo González para o Campus de Bruxes (Bélxica) e a José Luis Fernández lozano para o Campus de Natolín (Polonia).</p>
<p>Artigo 4º</p>
<p>O importe de cada bolsa ascende a un total de 18.030,36 euros, destinadas a:</p>
<p>a) 15.000 euros, o pagamento das taxas e estadía que será efectuada en nome do bolseiro pola Consellería de Educación e Ordenación Universitaria directamente no Colexio de Europa en Bruxes.</p>
<p>b) A cantidade restante, 3.030,36 euros, ingresaráselle ó bolseiro nun só pagamento, en concepto de axuda institucional para gastos de desprazamento e seguro combinado de accidentes.</p>
<p>Artigo 5º</p>
<p>Contra esta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes, a partir do día seguinte ó da publicación no DOG, segundo o disposto nos artigos 116 e 117 da Lei 4/1999 (BOE nº 12, do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Disposición derradeira</p>
<p>Esta orden entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de xuño de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

