---
date: '2002-07-09'
id: D6E2
page: 10
number: 131
agency: XULGADO DO SOCIAL NÚMERO CATRO DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (102/2002).
range: Cédula
url: 'https://www.xunta.gal/dog/Publicados/2002/20020709/AnuncioD6E2_gl.html'
---
<p>Ana María Carrasco García, secretaria do Xulgado do Social número catro da Coruña, dou fe e certifico que neste xulgado se seguen autos número 102/2002 por instancia de Juan Manuel Luis Alemany contra a empresa Centro de Formación Manuel Vázquez Vázquez sobre rescisión de contrato, nos que recaeu sentencia con data do 8-5-2002 que copiada nos particulares necesarios di así:</p>
<p>«Dictamino que estimando a demanda promovida por Juan Manuel Luis Alemany contra a empresa Centro de Formación Manuel Vázquez Vázquez debo declarar e declaro extinguida a relación laboral que unía os litigantes ó día de hoxe condenando á demandada a estar e pasar pola anterior declaración e ó aboamento da cantidade de 2.013,52 euros en concepto de indemnización.</p>
<p>Así, por esta miña sentencia, contra a que se poderá recorrer en suplicación perante a Sala do Social do Tribunal Superior de Xustiza de Galicia no prazo de cinco días contados a partir do seguinte ó da súa notificación, anunciando o propósito de interpoñelo mediante comparecencia ou por escrito sendo indispensable que ó tempo de anuncialo o recorrente, se é empresario, exhiba perante este Xulgado do Social o xustificante acreditativo de ter depositado no Banco de Bilbao Vizcaya, oficina principal desta cidade, na conta corrente deste xulgado número identificador 5605, clave 60, a cantidade obxecto da condena, podendo substituírse a consignación en metálico polo aseguramente mediante aval bancario, no que deberá facerse consta-la responsabilidade</p>
<p>solidaria do avalista, sen este requisito non poderá terse por anunciado o recurso e quedará firme a sentencia. Debendo consignar ademais a cantidade de 25.000 pesetas na mesma conta clave 65, entregándose o xustificante na Secretaría ó tempo de interpoñe-lo recurso declarándose este desistido de non constituírse o dito depósito na forma indicada, definitivamente xulgando en primeira instancia, pronúncioo, mándoo e asínoo.</p>
<p>Así, por esta miña sentencia, da que se unirá certificación os autos orixinais para a súa notificación e cumprimento, xulgando pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia, co fin de que sirva de notificación en forma á empresa Centro de Formación Manuel Vázquez Vázquez expido e asino a presente na Coruña, 30 de maio de 2002.</p>
<p>A secretaria xudicial</p>
<p>Rubricado</p>

