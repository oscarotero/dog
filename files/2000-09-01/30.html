---
date: '2000-09-01'
id: 10BD2
page: 12
number: 170
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 27 de xullo de 2000, da Dirección Xeral de Industria, pola que
  se declara de utilidade pública, en concreto, a subestación Vilalba II e a súa
  interconexión coa liña a 132 kV, Vilalba-Mondoñedo. (Expediente 15/1999 A.T.).
range: Resolución
url: 'https://www.xunta.gal/dog/Publicados/2000/20000901/Anuncio10BD2_gl.html'
---
<p>Examinado o expediente instruído a pedimento de Barras Eléctricas Galaico Asturianas, S.A. con ende</p>
<p>rezo para efectos de notificación na r/ Cidade de Viveiro 4-1º, Lugo, resultan os seguintes antecedentes de feito:</p>
<p>Primeiro.-O día 12 de febreiro de 1999, a citada empresa solicita a autorización administrativa, declaración de utilidade pública e aprobación do proxecto de execución da subestación Vilalba II e a súa interconexión coa liña a 132 kV Vilalba-Mondoñedo.</p>
<p>Presentan coa dita solicitude o preceptivo proxecto ó que fan referencia os artigos 8 e 12 do Decreto 2617/1966, do 20 de outubro, sobre autorización de instalacións eléctricas, de aplicación ó presente expediente segundo o disposto na disposición transitoria primeira da Lei 54/1997, do 28 de novembro, do sector eléctrico.</p>
<p>As características técnicas básicas da instalación son as seguintes:</p>
<p>Características técnicas da subestación Vilalba II:</p>
<p>-Dúas posicións de liña de 132 kV para entrada e saída Mondoñedo-Vilalba, equipadas con seccionador de liña, interruptor automático, seccionador de barras, transformadores e elementos de protección, medida e telecontrol.</p>
<p>-Unha posición de liña de 132 kV para entrada de liña de parques eólicos promovidos por Desarrollos Eólicos, S.A. equipada con seccionador de liña, interruptor automático, seccionador de barras, transformadores e elementos de protección, medida, tarifación e telecontrol.</p>
<p>-Edificio da subestación, pórtico e embarrado correspondente a tres posicións, alimentación de servicios auxiliares en c.c. e c.a. e elementos de comunicación e transmisión remota de información.</p>
<p>Características técnicas da liña:</p>
<p>-Liña en dobre circuíto con orixe na subestación que se vai construír Vilalba II e enlace no apoio nº 142 da liña existente Vilalba-Mondoñedo.</p>
<p>-Tensión nominal: 132 kV.</p>
<p>-Nº de circuítos: 2.</p>
<p>-Lonxitude: 1,32 km.</p>
<p>-Potencia nominal prevista: 71 MVA.</p>
<p>-Conductores: tipo aluminio-aceiro LA 110 de sección 116,2 mm e 4.400 kg de carga de rotura.</p>
<p>Segundo.-O 24 de marzo de 1999 a empresa peticionaria presentou solicitude para que se deixase sen efectos, en canto á súa tramitación administrativa, a solicitude de declaración de utilidade pública, continuando o procedemento para a autorización administrativa da dita instalación eléctrica.</p>
<p>Terceiro.-O citado proxecto someteuse a información pública, por resolución da Delegación Provincial da Consellería de Industria e Comercio de Lugo do 21-4-1999, publicándose no DOG do 3 de maio e no BOP de Lugo de 19 de abril.</p>
<p>Cuarto.-O 8 de novembro de 1999 a Dirección Xeral de Industria resolveu autorizar administrativamente e aproba-lo proxecto de execución da citada instalación, publicándose no BOP de Lugo do 22-2-2000 e no DOG do 24-2-2000.</p>
<p>Quinto.-O 9 de febreiro de 2000 a empresa promotora presenta nova solicitude de declaración de utilidade pública, en concreto.</p>
<p>Sexto.-A Delegación Provincial da Consellería de Industria e Comercio de Lugo someteu a solicitude de declaración de utilidade pública, en concreto, do citado proxecto de instalacións, xunto coa relación de bens e dereitos afectados, a trámite de información pública mediante Resolución do 22 de marzo de 2000, publicada no DOG do 27 de abril, BOP de Lugo do 25 de abril, e El Progreso do 5 de abril, no taboleiro de anuncios do concello de Vilalba, e na Delegación Provincial de Lugo; así mesmo, a delegación provincial notificou individualmente a mencionada solicitude a cada un dos interesados que figuran na dita relación.</p>
<p>Sétimo.-Durante o período en que se someteu a trámite de información pública, non se formularon alegacións á utilidade pública.</p>
<p>Oitavo.-A solicitude obxecto deste expediente está informada favorablemente pola Delegación Provincial de Lugo.</p>
<p>Fundamentos de dereito:</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas, e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto en Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas</p>
<p>RESOLVE:</p>
<p>Declara-la utilidade pública, en concreto, da subestación Vilalba II e a súa interconexión coa liña a 132 kV Vilalba-Mondoñedo, no termo municipal de Vilalba (Lugo), o que implica a necesidade de ocupación dos bens ou de adquisición dos dereitos afectados e a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución, que non é definitiva en vía administrativa, cabe interpoñer recurso de alzada perante o conselleiro de Industria e Comercio</p>
<p>no prazo dun mes contado a partir do día seguinte ó da publicación desta resolución, sen prexuízo de que os interesados poidan interpoñer calquera outro recurso que coiden pertinente.</p>
<p>Santiago de Compostela, 27 de xullo de 2000.</p>
<p>Ramón Ordás Badía</p>
<p>Director xeral de Industria</p>

