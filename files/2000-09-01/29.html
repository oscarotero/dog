---
date: '2000-09-01'
id: 10BCE
page: 12
number: 170
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 27 de xullo de 2000, da Dirección Xeral de Industria, pola que
  se autorizan as instalacións electromecánicas e se aproba o proxecto de
  execución da central hidroeléctrica de Cadós, no río Cadós, termo municipal de
  Bande, provincia de Ourense. (Expediente IN408A 99/1-3 A.T.).
range: Resolución
url: 'https://www.xunta.gal/dog/Publicados/2000/20000901/Anuncio10BCE_gl.html'
---
<p>Visto o escrito presentado por Cadós 99, S.A., con enderezo para efectos de notificacións en r/ Sáenz Díez, 43. Entplo. 32003 Ourense, solicitando autorización administrativa, aprobación do proxecto das instalacións electromecánicas da central hidroeléctrica de Cadós, situada no río Cadós, concello de</p>
<p>Bande, provincia de Ourense resultan os seguintes antecedentes de feito:</p>
<p>Primeiro.-Con data do 11 de decembro de 1992, a Confederación Hidrográfica del Norte resolveu outorgar a favor de Jesús Manuel Núñez Álvarez unha concesión para aproveitar 2.700 l/s de auga do río Cadós, no termo municipal de Bande (Ourense), con destino á producción de enerxía eléctrica.</p>
<p>Segundo.-O 29 de xullo de 1997, a Comisión Galega de Medio Ambiente acordou aproba-la declaración de efectos ambientais correspondente ó proxecto de aproveitamento hidroeléctrico do río Cadós.</p>
<p>Terceiro.-Con data do 23 de xaneiro de 1998, a Confederación Hidrográfica del Norte autorizou a transferencia, a favor de Cadós 99, S.A., do aproveitamento hidroeléctrico de 2.700 l/s de auga para derivar do río Cadós, no termo municipal de Bande (Ourense), con destino á producción de enerxía eléctrica.</p>
<p>Cuarto.-Con data do 19 de febreiro de 1998, a Confederación Hidrográfica del Norte autorizou as obras de aproveitamento e modifícanse certas características da concesión outorgada, mantendo o caudal outorgado.</p>
<p>Quinto.-Con data do 26 de febreiro de 1998, esta dirección xeral resolveu incluí-la central hidroeléctrica de Cadós no río Cadóas, termo municipal de Bande, Ourense, no réxime especial creado polo Real decreto 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, entendéndose incluída esta instalación no réxime establecido polo Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración, nos termos que dispón o número 3 do artigo 2 do dito texto normativo.</p>
<p>Sexto.-Con data do 18 de xaneiro de 1999, a empresa Cadós 99, S.A. solicita a autorización administrativa e a aprobación do proxecto de execución das instalacións electromecánicas da central hidroeléctrica de Cadós no río Cadós.</p>
<p>Sétimo.-As instalacións electromecánicas da central hidroeléctrica de Cadós, segundo o seu proxecto de execución, asinado polo enxeñeiro industrial Alfredo Más Torres ten las seguintes características:</p>
<p>-Caudal máximo derivado: 2.700 l/s.</p>
<p>-Salto aproveitado: 65,674 m (entre cotas 624 e 553,639 m.s.n.m.).</p>
<p>-Turbina: 1 tipo Francis de eixo horizontal.</p>
<p>-Potencia instalada: 1.440 kW.</p>
<p>-Un xerador síncrono de potencia nominal 2.300 kVA e tensión de xeración 6.000 V.</p>
<p>-Trafo de potencia: 2.500 KVA e r.t. 6/20 kV.</p>
<p>-Instalacións de mando, control, protección e medida.</p>
<p>Oitavo.-A Delegación Provincial da Consellería de Industria e Comercio de Ourense emitiu informe favorable, propoñendo a autorización administrativa e a aprobación do proxecto de execución.</p>
<p>Fundamentos de dereito:</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, o Real decreto 916/1985, do 25 de maio, modificado por Real decreto 249/1998, do 18 de marzo.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>Autoriza-las instalacións dos equipos electromecánicos da Central hidroeléctrica de Cadós no río Cadós, concello de Bande, provincia de Ourense.</p>
<p>Aproba-lo proxecto de execución das instalacións electromecánicas da citada central hidroeléctrica.</p>
<p>Queda obrigada a empresa titular da instalación, a notifica-lo comezo e remate das obras para a súa inspección e posta en marcha, podendo a Administración autonómica deixar sen efecto a presente resolución, despois do oportuno expediente, no momento que observe incumprimento dos regulamentos, condicionantes técnicos e de seguridade, medidas correctoras establecidas polos organismos e entidades que constan no expediente deste aproveitamento hidroeléctrico.</p>
<p>Contra esta resolución, que non é definitiva en vía administrativa, poderá interpoñer recurso de alzada, perante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 27 de xullo de 2000.</p>
<p>Ramón Ordás Badía</p>
<p>Director xeral de Industria</p>

