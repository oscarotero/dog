---
date: '1997-11-27'
id: D196
page: 11
number: 230
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo do 19 de novembro de 1997, da Delegación Provincial de Pontevedra, polo
  que se convoca para o levantamento de actas previas á ocupación os titulares
  dos predios afectados polo proxecto de instalacións de gasificación do
  noroeste: rede de Vilagarcía de Arousa. Fase I.
range: Acordo
url: 'https://www.xunta.gal/dog/Publicados/1997/19971127/AnuncioD196_gl.html'
---
<p>O 17 de novembro de 1997, a Dirección Xeral de Industria da Consellería de Industria e Comercio da Xunta de Galicia autorizou as instalacións do proxecto de gasificación do noroeste: rede de Vilagarcía de Arousa. A dita aprobación, de acordo co disposto no artigo 13 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, leva implícita a declaración de necesidade de ocupación dos terreos afectados. Ó mesmo tempo, a declaración de utilidade pública e urxencia na ocupación vén determinada polo disposto no artigo 10 da citada lei.</p>
<p>Na súa virtude, esta delegación provincial, en cumprimento do disposto no artigo 52 da Lei de expropiación forzosa, do 16 de decembro de 1954, acordou convoca-los titulares dos bens e dereitos afectados na Casa do Concello onde están os predios, como punto de reunión para, con independencia de desprazarse posteriormente ó terreo e de conformidade con procedemento que establece o citado artigo, levar a cabo o levantamento das actas previas á ocupación e, se procedera, o das de ocupación definitiva.</p>
<p>Tódolos interesados, así como as persoas que sexan titulares de calquera clase de dereitos e intereses sobre os bens afectados, deberán acudir persoalmente ou representados por persoa debidamente autorizada, aportando os documentos acreditativos da súa titularidade máis o último recibo da contribución, podéndose acompañar, pola súa conta, dos seus peritos e un notario, se o consideran oportuno.</p>
<p>Para o levantamento de actas, os afectados deberán presentarse no Concello de Caldas de Reis, o próximo día 11 de decembro de 1997, a partir das 9 horas.</p>
<p>A orde de levantamento de actas comunicaráselle a cada interesado mediante a oportuna cédula de citación, figurando a relación de titulares convocados no taboleiro de edictos dos concellos sinalados.</p>
<p>É de significar que esta publicación se realiza igualmente para os efectos determinados polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, de notificación do presente acordo ós titulares descoñecidos e máis a aqueles con domicilio descoñecido dos predios que se describen no anexo.</p>
<p>No expediente expropiatorio, Enagás, S.A. asumirá a condición de beneficiaria, coas obrigas e dereitos establecidos nos artigos 2.2º da Lei de expropiacion forzosa e 5 do seu regulamento.</p>
<p>Pontevedra, 19 de novembro de 1997.</p>
<p>Ramón Álvarez Abad</p>
<p>Delegado provincial de Pontevedra</p>
<p>ANEXO</p>
<p>Relación que se cita con expresión de número de predio, titular</p>
<p>Datos catastrais (polígono e parcela) e natureza</p>
<table><tbody><tr><td></td></tr>
<tr><td>Afección</td><td>Catastro</td><td></td><td>Citación</td></tr>
<tr><td>Predio nº</td><td>Titular e enderezo</td><td></td><td>Natureza</td><td></td><td></td></tr>
<tr><td>Lonx. M.L.</td><td>O. Tem. m</td><td>Políg.</td><td>Parcela</td><td>Mes</td><td>Día</td><td>Hora</td></tr>
<tr><td></td></tr>
</tbody></table>
<table><tbody><tr><td>T.M.: Caldas de Reis</td></tr>
<tr><td>PO-CA-957</td><td>Descoñecido</td><td>2</td><td>20</td><td>86</td><td>384</td><td>Terra labor</td><td>Decembro</td><td>11</td><td>12</td></tr>
</tbody></table>
<p>372</p>

