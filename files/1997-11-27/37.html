---
date: '1997-11-27'
id: D1E2
page: 11
number: 230
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: Acordo de información pública (expediente 95/10/0128).
range: Acordo
url: 'https://www.xunta.gal/dog/Publicados/1997/19971127/AnuncioD1E2_gl.html'
---
<p>Data de iniciación: 2-3-1995.</p>
<p>Procedemento de delimitación e deslindamento do camiño do norte. Ruta de peregrinación do interior.</p>
<p>A Consellería de Cultura e Comunicación Social, a través da Xerencia de Promoción do Camiño de Santiago e no uso das competencias conferidas polo Decreto 256/1996, do 20 de xuño, que desenvolve</p>
<p>a estructura orgánica da Consellería de Cultura e Comunicación Social, e baseándose no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro de 1992) e no artigo 5 da Lei 3/1996, do 10 de maio, de protección dos camiños de Santiago de Compostela (DOG nº 101, do 23 de maio de 1996).</p>
<p>ACORDA:</p>
<p>Primeiro.-Someter a información pública o expediente de delimitación e deslindamento do camiño do norte. Ruta de peregrinación do interior.</p>
<p>Segundo.-O expediente estará exposto durante o prazo de dous meses contados a partir da publicación do presente acordo no Diario Oficial de Galicia, nas dependencias das delegacións provinciais da Consellería de Cultura e Comunicación Social das provincias de Lugo e A Coruña, nos servicios centrais que a consellería ten no edificio administrativo San Caetano, bloque 3, de Santiago de Compostela, así como nos concellos polos que pasa o devandito camiño:</p>
<p>-Provincia de Lugo: A Fonsagrada, Baleira, Castroverde, Lugo, Guntín, Friol, Palas de Rei.</p>
<p>-Provincia da Coruña: Toques e Melide.</p>
<p>Por non tratarse dunha resolución firme de delimitación e deslinde, contra este acordo non cabe interpoñer ningún recurso, aínda que os interesados, segundo o establecido nos artigos 86 e 107 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro de 1992), poderán realiza-las alegacións que consideren oportunas para opoñerse a el, sen prexuízo da posibilidade de recorrer contra a resolución que, no seu día, poña fin a este procedemento.</p>
<p>Santiago de Compostela, 12 de novembro de 1997.</p>
<p>José Mª Sánchez González</p>
<p>Secretario xeral da Consellería de Cultura</p>
<p>e Comunicación Social</p>
<p>8973</p>

