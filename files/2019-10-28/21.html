---
date: '2019-10-28'
id: G0532-300919-0004
page: 46860
number: 205
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 27 de setembro de 2019, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a
  Ferroatlántica, S.A. para a súa planta de ferroaliaxes situada no concello de
  Dumbría (expediente 2018-IPPC-M-23).
range: Anuncio
url: >-
  https://www.xunta.gal/dog/Publicados/2019/20191028/AnuncioG0532-300919-0004_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro de 2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento titulado Documento técnico para renovación de Autorización Ambiental Integrada. Fábrica de Dumbría. Febreiro 2019, para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que xulgue convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 27 de setembro de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2018-IPPC-M-23.</p>
    <p>Núm. da autorización ambiental integrada: 2006/0267_NAA/IPPC_060.</p>
    <p>Categoría principal da actividade: anexo I, grupo 2.5.a. </p>
    <p>Titular: Ferroatlántica, S.A.</p>
    <p>CIF: A80420516.</p>
    <p>Enderezo do titular: Paseo de la Castellana, 259-D, 28046 Madrid.</p>
    <p>Enderezo da instalación: estrada de Cee a Dumbría, s/n, 15151 Dumbría (A Coruña).</p>
    <p>Actividade principal: a planta adícase á fabricación de ferrosilicio e microsílice. O ferrosilicio obtense por redución carbotérmica nuns fornos eléctricos trifásicos abertos de arco somerxido en que se acadan temperaturas da orde de 3.000 ºC. O microsílice obtense a partir da depuración por vía seca dos fumes xerados no proceso de fabricación do ferrosilicio.</p>
    <p>As materias primas necesarias para a fabricación do ferrosilicio son o cuarzo, redutores (hulla, coque de petróleo e madeira), achegador de ferro, finos de ferrosilicio e calcaria.</p>
    <p>Verteduras: a planta non realiza verteduras de augas residuais industriais (dado que o circuíto é pechado); as augas residuais pluviais e as perdas de refrixeración son depuradas mediante unha balsa de decantación, reutilizadas posteriormente para refrixerar fornos e máquinas e finalmente vertidas ao regato Valdeano (bacía do río Xallas); as augas residuais fecais son tratadas en dúas fosas sépticas de infiltración no terreo.</p>

