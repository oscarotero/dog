---
date: '2002-01-10'
id: 104A
page: 376
number: 7
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 22 de novembro de 2001, da Área Provincial de Pontevedra, pola que
  se lles notifica a José Jiménez Silva e herdeiros a resolución acordada no
  expediente de desafiuzamento P-039/2001, por non paga-la renda mensual da
  vivenda de promoción pública identificada co ex-
range: Cédula
url: 'https://www.xunta.gal/dog/Publicados/2002/20020110/Anuncio104A_gl.html'
---
<p>pediente PO-83/490, conta 5, devolta polo</p>
<p>servicio de correos.</p>
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, intentada a notificación persoal no último domicilio coñecido do interesado (Torneiros, 3ª fase, blq. 13, ptal. 1, 2º A, no Porriño) notifícaselle a José Jiménez Silva e herdeiros a resolución do contrato dictada polo delegado provincial da Consellería de Política Territorial, Obras Públicas e Vivenda, con data do 24 de outubro de 2001, por non paga-las rendas mensuais da vivenda de promoción pública, identificada como expediente PO-83/490, conta 5, que lle fora adxudicada.</p>
<p>Contra a citada resolución, que non pon fin á vía administrativa, poderá interpoñer recurso de alzada, ante o conselleiro de Política Territorial, Obras Públicas e Vivenda, no prazo dun mes, que se contará a partir do día seguinte ó da publicación desta cédula, consonte establecen os artigos 107, 114 e 115 da Lei 30/1992.</p>
<p>De conformidade co disposto no artigo 58.2º da mesma lei, transcríbese o texto íntegro da dita resolución:</p>
<p>«Visto o expediente de resolución de contrato administrativo seguido contra José Jiménez Silva e herdeiros, como beneficiario en réxime de compravenda da vivenda obxecto da presente resolución, situada no polígono de Torneiros, fase III, blq. 13, ptal. 1, 2º A no Porriño (Pontevedra), correspondente ó:</p>
<p>Expediente: PO-83/490, conta: 5, por incumprimento do contrato, en canto á falta de pagamento das cotas, con infracción do réxime que regula as vivendas de protección oficial de promoción pública, tendo en conta os seguintes</p>
<p>Feitos.</p>
<p>1. Que a entidade colaboradora na xestión e recadación de vivendas da Xunta de Galicia, emite cer</p>
<p>tificado no que se comproba a falta de pagamento dos recibos pendentes por un importe total que ascende a 2.127.806 pesetas, con data do 23 de xaneiro de 2001.</p>
<p>2. Que requirido por carta certificada con xustificante de recepción que se atopa incorporado ó expediente, para que no prazo de dez días efectuase o pagamento das cantidades debidas, o dito requirimento non foi atendido.</p>
<p>3. Con data do 21 de setembro de 2001, a débeda ascende a 2.265.370 pesetas, non por non paga-los seguintes recibos:</p>
<p>Agosto 87 a agosto 96.</p>
<p>Outubro 96 a setembro 01.</p>
<p>Fundamentos de dereito.</p>
<p>1. É competente para a resolución do presente expediente o delegado provincial da Consellería de Política Territorial, Obras Públicas e Vivenda, de acordo co disposto no Decreto 70/1997, de estructura orgánica do Instituto Galego da Vivenda e Solo, modificado polo Decreto 258/1999, do 17 de setembro.</p>
<p>2. Os feitos denunciados constitúen causa legal suficiente de resolución de contrato, desafiuzamento e lanzamento da vivenda.</p>
<p>3. Na tramitación do expediente observáronse as normas vixentes contidas nos artigos 138 e 144 do regulamento de VPO, -Decreto 2114/1968, do 24 de xullo-, artigo 30 do texto refundido de VPO, -Real decreto 1960/1976 do 12 de novembro-, artigos 58, 59 e 96.3º da Lei 30/1992, do 26 de novembro, de réxime xurídico das administracións públicas e procedemento administrativo común, e artigo 87.2º da Lei orgánica do poder xudicial.</p>
<p>Vistos.</p>
<p>Os preceptos legais citados e demais normas de xeral aplicación,</p>
<p>RESOLVO:</p>
<p>1. Acorda-la resolución de pleno dereito do contrato de compravenda da citada vivenda de promoción pública.</p>
<p>Advírteselle ó interesado que, de conformidade co establecido no regulamento de VPO, poderá evita-lo lanzamento aboando o total da débeda no prazo de quince días hábiles a partir do seguinte a aquel no que teña lugar a notificación ou publicación.</p>
<p>2. A resolución en firme do contrato levará consigo a prohibición de contratar coa administración nos termos previstos no Real decreto lexislativo 2/2000, do 16 de xullo, polo que se aproba o texto refundido da Lei de contratos das administracións públicas.</p>
<p>Notifíquese a presente resolución ós interesados, con mención expresa dos requisitos legais que procedan. Pontevedra, 24 de outubro de 2001. O delegado provincial. Asdo.: José Manuel Iglesias Carrera».</p>
<p>Expido, asino e selo esta cédula en Pontevedra o 22 de novembro de 2001.</p>
<p>Andrés Iglesias López</p>
<p>Xefe da Área Provincial de Pontevedra</p>
<p>ANEXO</p>
<p>Expediente: PO-83/490 (expediente de desafiuzamento P-039/2001).</p>
<p>Conta: 5.</p>
<p>Nome: José Jiménez Silva e herdeiros.</p>
<p>Enderezo: Pol. Torneiros, 3ª fase, blq. 13, ptal. 1, 2º A (O Porriño).</p>
<p>Débeda: 2.265.370 pesetas.</p>

