---
date: '2002-01-10'
id: '1006'
page: 328
number: 7
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 18 de decembro de 2001 pola que se acorda a cesión da propiedade de
  bens mobles, automóbiles, propiedade do Servicio Galego de Saúde a favor dos
  concellos de Valdoviño (A Coruña) e Viana do Bolo (Ourense).
range: Orde
url: 'https://www.xunta.gal/dog/Publicados/2002/20020110/Anuncio1006_gl.html'
---
<p>O Servicio Galego de Saúde, co fin de de mellora-la prestación da asistencia sanitaria na Comunidade</p>
<p>Autónoma, concedeu permisos de utilización temporal a favor de distintos concellos de varias ambulancias da súa propiedade. Algúns deses vehículos, en virtude do tempo transcorrido, non son útiles na actualidade para a realización de labores de ambulancia e, de acordo co Decreto 42/1998, do 15 de xaneiro, polo que se regula o transporte sanitario, exceden o tempo máximo establecido para o seu destino a fins sanitarios. Por todo iso, os concellos de Valdoviño (A Coruña) e Viana do Bolo (Ourense) solicitan a cesión dos vehículos que utilizan para seren destinados a outros fins que redunden no interese xeral do municipio.</p>
<p>Con este fin, o Servicio Galego de Saúde tramitou o expediente de cesión destes vehículos, de conformidade co disposto no artigo 35 bis da Lei 3/1985, do 12 de abril, do patrimonio da Comunidade Autónoma galega, e no artigo 96 bis do seu regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo (DOG nº 156, do 13 de agosto).</p>
<p>Por todo o exposto e en uso das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º.</p>
<p>Acórdase a cesión dos seguintes vehículos a favor dos concellos de Valdoviño (A Coruña) e Viana do Bolo (Ourense):</p>
<p>Vehículo: Talbot.</p>
<p>Matrícula: OR-4773-H.</p>
<p>Concello: Viana do Bolo.</p>
<p>Vehículo: Renault Traffic 900.</p>
<p>Matrícula: LU-3227-S.</p>
<p>Concello: Valdoviño.</p>
<p>Artigo 2º.</p>
<p>a) A cesión queda sometida ás seguintes cláusulas:</p>
<p>Os bens cedidos destinaranse a fins de utilidade pública ou interese social do concello, tal e como esixe o artigo 96 bis do Decreto 50/1989 e 35 bis da Lei 3/1985, do patrimonio da Comunidade Autónoma.</p>
<p>b) Coa cesión outorgará ó concello a propiedade do vehículo, comprometéndose este a realizar ante a Xefatura Provincial de Tráfico os trámites precisos para o cambio da titularidade do vehículo.</p>
<p>c) Os bens cedidos destinaranse a outros fins de utilidade pública ou interese social do concello, debendo o concello proceder a retirar do vehículo todo anagrama ou rotulación que puidera identificalo como vehículo sanitario, así como a aboa-los gastos que puidera orixina-la transformación do dito vehículo.</p>
<p>Artigo 3º.</p>
<p>A cesión formalizarase mediante acta subscrita polo director xeral da División de Recursos Económicos</p>
<p>do Sergas e o órgano competente dos distintos concellos, debendo constar nela o acordo de cesión e a aceptación do cesionario.</p>
<p>Disposición derradeira</p>
<p>Primeira.-O Servicio Galego de Saúde, a través de seu órgano competente, realizará os trámites necesarios para a efectividade de canto se dispón na presente orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 18 de decembro de 2001.</p>
<p>José María Hernández Cochón</p>
<p>Conselleiro de Sanidade e presidente do Servicio Galego de Saúde</p>

