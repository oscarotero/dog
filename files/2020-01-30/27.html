---
date: '2020-01-30'
id: G0532-041219-0006
page: 6069
number: 20
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 29 de novembro de 2019, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a José Manuel
  Rodríguez Losada para unha granxa de cría de porcos en ciclo pechado
  (expediente 2019-IPPC-M-177).
range: Anuncio
url: >-
  https://www.xunta.gal/dog/Publicados/2020/20200130/AnuncioG0532-041219-0006_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>– Revisión de autorización ambiental integrada con nº de rexistro 2013-IPPC-56-298 correspondente á explotación porcina en ciclo cerrado no lugar da Lomba-Ganade. TM de Xinzo de Limia (Ourense). Xullo 2019.</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 29 de novembro de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-177.</p>
    <p>Núm. da autorización ambiental integrada: 2013-IPPC-56-298.</p>
    <p>Categoría principal da actividade: anexo I, categoría 9.3.b), do Real decreto lexislativo 1/2016, do 16 de decembro.</p>
    <p>Titular: José Manuel Rodríguez Losada.</p>
    <p>Enderezo da instalación: lugar A Lomba, parcela nº 886, polígono nº 510, Ganade, Xinzo de Limia, Ourense.</p>
    <p>Actividade principal: o ciclo produtivo desenvólvese en dúas liñas de produción paralelas. Por unha parte, a produción de leitóns destetados e, por outra, a produción de porcos cebados para matadoiro.</p>
    <p>Verteduras: as augas residuais dos aseos e vestiarios, as augas da limpeza e as augas residuais da vivenda unifamiliar xestiónanse de xeito conxunto coas dexeccións dos animais. As augas pluviais recóllense mediante canais perimétricos, garantindo a recollida e evacuación destas augas de xeito limpo.</p>

