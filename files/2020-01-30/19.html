---
date: '2020-01-30'
id: G0003-210120-0002
page: 6057
number: 20
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 17 de xaneiro de 2020, da Xerencia da Área Sanitaria de Santiago
  de Compostela e Barbanza, pola que se resolve a convocatoria para a provisión
  de diversas prazas de supervisor/a de unidade da dita área sanitaria,
  convocada mediante a Resolución do 20 de maio de 2019 (Diario Oficial de
  Galicia número 108, do 10 de xuño).
range: Resolución
url: >-
  https://www.xunta.gal/dog/Publicados/2020/20200130/AnuncioG0003-210120-0002_gl.html
---
<p>Convocada mediante a Resolución do 20 de maio de 2019 (DOG núm. 108, do 10 de xuño), a provisión de diversas prazas de supervisor/a de unidade da Área Sanitaria de Santiago de Compostela e Barbanza, e en virtude do establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para o provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, e do Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia,</p>
    <h2>DISPÓN:</h2>
    <p>Primeiro. Resolver a convocatoria pública para a provisión de diversas prazas de supervisor/a de unidade da Área Sanitaria de Santiago de Compostela e Barbanza, convocada mediante a Resolución do 20 de maio de 2019 (DOG núm. 108, do 10 de xuño).</p>
    <p>Segundo. Nomear, para os postos que se indican, as persoas citadas no anexo desta resolución.</p>
    <p>Terceiro. De conformidade coa base décima da convocatoria, o/ candidato/a nomeado/a será avaliado/a, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período, ou proceder á súa remoción.</p>
    <p>Cuarto. O/a aspirante seleccionado/a deberá cesar na praza que desempeñe dentro dos tres días hábiles seguintes a aquel en que se publique a resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/a interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderase interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da súa publicación, nos termos establecidos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 17 de xaneiro de 2020</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>Apelidos e nome: Novás Soutullo, María del Pilar.</p>
    <p>DNI: ***6168**.</p>
    <p>Unidade: Servizos Centrais.</p>
    <p>Centro: Hospital Público de Barbanza.</p>
    <p>Apelidos e nome: Pena Vilar, María José.</p>
    <p>DNI: ***3243**.</p>
    <p>Unidade: Hospitalización.</p>
    <p>Centro: Hospital Público de Barbanza.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

