---
date: '2020-01-30'
id: G0535-301219-0002
page: 6013
number: 20
agency: Consellería de Cultura e Turismo
section: III. Outras disposicións.
title: >-
  EXTRACTO da Orde do 27 de decembro de 2019 pola que se anuncia a convocatoria
  de axudas para a presentación de proxectos de fomento do uso do galego dos
  centros de titularidade pública de Galicia que imparten ensinanzas regradas de
  niveis non universitarios, para o curso escolar 2019/20 (código de
  procedemento PL500A).
range: Orde
url: >-
  https://www.xunta.gal/dog/Publicados/2020/20200130/AnuncioG0535-301219-0002_gl.html
---
<p>BDNS (Identif.): 492960.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index): </p>
    <p>Primeiro. Destinatarios</p>
    <p>Os centros de titularidade pública de Galicia que imparten ensino regrado de nivel non universitario.</p>
    <p>Segundo. Obxecto</p>
    <p>A presentación e a realización de proxectos de fomento do uso do galego dos centros públicos de ensino de Galicia dependentes da Consellería de Educación, Universidade e Formación Profesional, promovidos polos equipos de dinamización da lingua galega e polo profesorado responsable do proxecto naqueles centros de ensino que conten con menos de seis unidades, durante o curso escolar 2019/20 (códiog de procedemento PL500A), e o establecemento de axudas que apoien o seu financiamento.</p>
    <p>Terceiro. Bases reguladoras</p>
    <p>Orde do 27 de decembro de 2019 pola que se anuncia a convocatoria de axudas para a presentación de proxectos de fomento do uso do galego dos centros de titularidade pública de Galicia que imparten ensinanzas regradas de niveis non universitarios, para o curso escolar 2019/20 (código de procedemento PL500A).</p>
    <p>Publicadas no Diario Oficial de Galicia.</p>
    <p>Cuarto. Contía</p>
    <p>Importe total da convocatoria: 350.000 euros.</p>
    <p>Quinto. Prazo de presentación de solicitudes</p>
    <p>Un mes, que se contará a partir do día seguinte ao da publicación desta convocatoria no Diario Oficial de Galicia.</p>
    <p>Santiago de Compostela, 27 de decembro de 2019</p>
    <footer><p>Román Rodríguez González<br>Conselleiro de Cultura e Turismo</p></footer>

