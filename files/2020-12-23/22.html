---
date: '2020-12-23'
id: G0167-271120-0001
page: 50430
number: 257
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (DSP 495/2020).
range: Edicto
url: >-
  https://www.xunta.gal/dog/Publicados/2020/20201223/AnuncioG0167-271120-0001_gl.html
---
<p>Eu, Esther Solano Gutiérrez, letrada da Administración de xustiza do Xulgado do Social número 3 da Coruña, fago saber que no procedemento de despedimento/cesamentos en xeral 495/2020 deste xulgado do social, seguido por instancia de Dellanira del Carmen Blanco Salazar contra a empresa Restauración Terracota Grill, S.L. e Fondo de Garantía Salarial, sobre despedimento, se ditou a seguinte resolución, cuxa parte dispositiva se xunta:</p>
    <p>«Sentenza</p>
    <p>A Coruña, 6 de novembro de 2020.</p>
    <p>Vistos por Ana María Souto González, maxistrada xuíza de reforzo do Xulgado do Social número 3 da Coruña, os presentes autos número 495/2020 sobre despedimento, seguidos por instancia de Dellanira del Carmen Blanco Salazar, asistida polo letrado Sr. Páramo Sureda, contra Restauración Terracota Grill, S.L.</p>
    <p>Resolución:</p>
    <p>Estímase a demanda interposta por Dellanira del Carmen Blanco Salazar, asistida polo letrado Sr. Páramo Sureda, contra Restauración Terracota Grill, S.L., e declárase a improcedencia do despedimento efectuado polo demandado con efectos do 18 de marzo de 2020 e, en consecuencia, debo condenar e condeno a empresa demandada a que readmita a traballadora demandante nas mesmas condicións que rexían antes de producirse o despedimento, con aboamento dos salarios de tramitación deixados de percibir desde a data efectiva do despedimento ata a notificación da sentenza, a razón de 22,15 euros diarios ou ben, a elección do empresario, á extinción da relación laboral con aboamento á demandante da indemnización de 121,85 euros por despedimento improcedente, todo iso sen prexuízo das responsabilidades legais do Fogasa.</p>
    <p>A opción do empresario entre a readmisión da traballadora ou a indemnización por despedimento improcedente deberá exercerse no prazo de 5 días contados a partir da notificación da presente resolución, mediante un escrito ou comparecencia ante este xulgado. Transcorrido o dito prazo sen que optase, entenderase que procede a readmisión.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, manda e asina.</p>
    <p>E para que sirva de notificación en legal forma a Restauración Terracota Grill, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>».</p>
    <p>Advírtese o destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 26 de novembro de 2020</p>
    <footer><p>A letrada da Administración de xustiza</p></footer>

