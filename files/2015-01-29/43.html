---
date: '2015-01-29'
id: G0256-190115-0003
page: 4408
number: 19
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 19 de xaneiro de 2015, da Área Provincial de Turismo de Ourense,
  pola que se notifica a resolución do expediente sancionador OU-S-30/2014, por
  infracción leve en materia de turismo.
range: Cédula
url: >-
  https://www.xunta.gal/dog/Publicados/2015/20150129/AnuncioG0256-190115-0003_gl.html
---
<p>Pola presente, e de conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de decembro), modificada pola Lei 4/1999, do 13 de xaneiro (BOE núm. 12, do 14 de xaneiro) notifícase á persoa que no anexo se relaciona a resolución do expediente sancionador nº OU-S-30/2014, do xefe de Área Provincial de Turismo de Ourense, xa que intentada polos medios habituais, non se puido practicar.</p>
    <p>A interesada poderá recoller a resolución mediante comparecencia nas dependencias da Área Provincial de Turismo, rúa Curros Enríquez, 1-3º andar de Ourense.</p>
    <p>Contra a dita resolución, que non esgota a vía administrativa, a interesada poderá interpoñer recurso de alzada perante a directora da Axencia Turismo de Galicia, no prazo dun (1) mes desde o día seguinte ao da súa publicación, segundo o disposto nos artigos 114 e seguintes da Lei 30/1992, do 26 de novembro, todo sen prexuízo de que a interesada poida interpoñer calquera outro que coide oportuno.</p>
    <p>De non presentar recurso no devandito prazo, a sanción devirá firme e deberase aboar o importe da multa nos seguintes prazos: a) publicación entre os días 1 e 15 de cada mes, desde a data da publicación ata o día 5 do mes seguinte ou inmediatamente hábil posterior, b) publicación entre os días 16 e último de cada mes, desde a data de publicación ata o día 20 do mes seguinte ou hábil inmediatamente posterior.</p>
    <p>O pagamento realizarase por transferencia bancaria mediante os impresos formalizados que lle serán facilitados nas dependencias do Servizo de Turismo de Ourense. De non efectuarse o ingreso no citado prazo, procederase á súa exacción pola vía de constriximento, segundo o disposto pola Orde do 23 de novembro de 2001 pola que se regula o procedemento de recadación voluntaria e executiva das multas e sancións, da Consellería de Facenda (DOG núm. 235, do 5 de decembro).</p>
    <p>Ourense, 19 de xaneiro de 2015</p>
    <footer><p>Antonio Aguarón Turrientes<br>Xefe da Área Provincial de Turismo de Ourense</p></footer>
    <h2>ANEXO</h2>
    <p>Expediente: OU-S-30/2014.</p>
    <p>Titular sancionado: Nicol Rodríguez Couso.</p>
    <p>Establecemento: café bar O Teu Aire.</p>
    <p>Domicilio: avda. de Celanova, 70, A Valenzá.</p>
    <p>Localidade: Barbadás.</p>
    <p>Resolución: 15 de decembro de 2014.</p>
    <p>Tipificación da infracción: artigo 109.2.c) da Lei 7/2011, do 27 de outubro, de turismo de Galicia.</p>
    <p>Sanción: novecentos (900) euros.</p>

