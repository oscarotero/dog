---
date: '2001-11-02'
id: '113E2'
page: 14
number: 212
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 24 de outubro de 2001 pola que se emprazan as persoas
  interesadas no recurso contencioso-administrativo 1161/2001 JL, interposto por
  Barras Eléctricas Galaico-Asturianas, S.A. (BEGASA).
range: Resolución
url: 'https://www.xunta.gal/dog/Publicados/2001/20011102/Anuncio113E2_gl.html'
---
<p>Para dar cumprimento ó solicitado polo Tribunal Superior de Xustiza de Galicia, Sala do Contencioso-Administrativo, Sección Primeira, en relación co recurso 1161/2001 interposto por Barras Eléctricas Galaico-Asturianas, S.A. (BEGASA), contra inactividade administrativa da Consellería da Presidencia e Administración Pública polo non pagamento da subministración da enerxía eléctrica do edificio multiusos sito na r/ Ronda da Muralla 70, Lugo, esta consellería resolveu ordena-la remisión do expediente administrativo ó dito xulgado.</p>
<p>O que se notifica para xeral coñecemento de tódalas persoas interesadas no procedemento, co fin de que poidan comparecer e constituírse en parte nos ditos autos no Tribunal Superior de Xustiza de Galicia, Sala do Contencioso-Administrativo, Sección Primeira, no prazo de nove (9) días contados desde</p>
<p>o día seguinte ó da publicación desta resolución no Diario Oficial de Galicia, segundo dispón o artigo 49 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 24 de outubro de 2001.</p>
<p>Pablo Figueroa Dorrego</p>
<p>Secretario xeral da Consellería da Presidencia</p>
<p>e Administración Pública</p>

