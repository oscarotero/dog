---
date: '2001-11-02'
id: '11402'
page: 14
number: 212
agency: XULGADO DO SOCIAL NÚMERO TRES DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (564/2001).
range: Cédula
url: 'https://www.xunta.gal/dog/Publicados/2001/20011102/Anuncio11402_gl.html'
---
<p>Juan Rey Pita, secretario do Xulgado do Social número tres da Coruña, dou fe e certifico que neste xulgado se seguen autos nº 564/2001, seguidos por instancia de Carlos Vázquez García e outro contra</p>
<p>Galifarma, S.L. e Aplicaciones Tecnológicas de Telecomunicaciones, S.L., sobre despedimento, nos que recaeu sentencia en data 27-9-2001 que, copiada nos particulares necesarios, di así:</p>
<p>«Que, estimando a demanda formulada por Carlos Vázquez García e José Manuel Rodríguez Rey, declaro a improcedencia do seu despedimento e condeno a empresa Aplicaciones Tecnológicas de Telecomunicaciones, S.L. a que, á súa elección, que ha de efectuar no prazo de cinco días, os readmita no seu posto e condicións de traballo ou os indemnice coa cantidade de 714.279 pesetas a Carlos Vázquez García e 450.979 pesetas a José Manuel Rodríguez Rey, con aboamento en todo caso dos salarios deixados de percibir desde a data do despedimento ata a da notificación desta sentencia, e que ata a data ascenden á cantidade de 738.400 pesetas a Vázquez García e 532.064 pesetas a Rodríguez Rey.</p>
<p>Absolvo da demanda a codemandada Galifarma, S.L.</p>
<p>Notifíqueselle-la presente resolución ás partes facéndolles saber que contra ela cabe interpoñer recurso de suplicación perante o Tribunal Superior de Xustiza de Galicia, Sala do Social, debendo anuncialo previamente ante este Xulgado do Social, no prazo de cinco días hábiles a partir do día seguinte ó da súa notificación.</p>
<p>Prevense a empresa demandada de que, para recorrer, deberá acreditar ter ingresado na c/c de consignacións, código 5604.0000.60 564-2001, do Banco Bilbao Vizcaya desta cidade, denominada Conta do Xulgado do Social número tres, o importe da condena e 25.000 pesetas en concepto de depósito, requisitos sen os cales será admitido a trámite o recurso, quedando firme a sentencia.</p>
<p>Así mesmo, advírtese a parte demandada de que, se fai uso de tal dereito, optando pola readmisión, durante a substanciación do procedemento deberá aboarlle á parte demandante o mesmo salario que percibiría, estando obrigada esta a presta-los seus servicios á demandada, a menos que esta prefira facer uso de tal aboamento sen percibir ningunha compensación por parte da demandante.</p>
<p>Así, por esta miña sentencia, da que se unirá certificación ós autos orixinais para a súa notificación e cumprimento, xulgando pronúncioo, mándoo e asínoo».</p>
<p>E para que conste, para efectos da súa publicación no Diario Oficial de Galicia co fin de que sirva de notificación en forma á empresa Aplicaciones Tecnológicas de Telecomunicaciones, S.L., expido e asino esta cédula na Coruña o 27 de setembro de 2001.</p>
<p>O secretario xudicial</p>
<p>Rubricado</p>

