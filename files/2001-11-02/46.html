---
date: '2001-11-02'
id: '11496'
page: 14
number: 212
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 22 de outubro de 2001, da Dirección Xeral de Calidade e
  Avaliación Ambiental, pola que se somete a información pública o estudio de
  efectos ambientais do proxecto de planta de reciclaxe, clasificación,
  almacenamento e comercialización de materiais sólidos inertes da construcción
  e demolición en Ponte Caldelas (Pontevedra) e promovido por Areco (Áridos
  Ecológicos Sociedad Unipersonal).
range: Resolución
url: 'https://www.xunta.gal/dog/Publicados/2001/20011102/Anuncio11496_gl.html'
---
<p>En cumprimento do disposto no artigo 2, punto 4º, do Decreto 327/1991, do 4 de outubro, de avaliación dos efectos ambientais para Galicia (DOG nº 199, do 15 de outubro), e durante o prazo de vinte (20) días, o órgano ambiental someterá o estudio de impacto ambiental ó trámite de información pública mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>Primeiro.-Someter a información pública o estudio de efectos ambientais do proxecto de planta de reciclaxe, clasificación, almacenamento e comercialización de materiais sólidos inertes da construcción e demolición en Ponte Caldelas.</p>
<p>Segundo.-Para os devanditos efectos informativos, porase á disposición dos administrados, exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia de Pontevedra.</p>
<p>-Concello de Ponte Caldelas.</p>
<p>Terceiro.-As alegacións formularanse durante o prazo de vinte (20) días, contados a partir do seguinte</p>
<p>día ó da publicación desta resolución no Diario Oficial de Galicia.</p>
<p>Santiago de Compostela, 22 de outubro de 2001.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

