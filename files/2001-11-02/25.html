---
date: '2001-11-02'
id: '11442'
page: 14
number: 212
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de setembro de 2001, da Delegación Provincial de Lugo, pola
  que se somete a información pública a solicitude de autorización
  administrativa e aprobación do proxecto de execución para o trazado da L.M.T.,
  C.T., R.B.T. San Breixo e Viladriz, concello da Fonsagrada e da súa
  declaración de utilidade pública. (Expediente 020/2000 A.T.).
range: Resolución
url: 'https://www.xunta.gal/dog/Publicados/2001/20011102/Anuncio11442_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se citan a seguir.</p>
<p>Peticionario: Begasa.</p>
<p>Finalidade: mellora-la calidade da subministración eléctrica.</p>
<p>Características técnicas principais.</p>
<p>1. Liña de media tensión aérea con orixe na L.M.T. A Fonsagrada e remate no C.T. proxectado de Viladriz de 4.226 m de lonxitude a 20 kV sobre apoios metálicos e de formigón en conductor LA-56.</p>
<p>2. Liña de media tensión aérea con orixe na L.M.T. proxectada a C.T. de Viladriz e remate no C.T. proxectado de San Breixo de 231 m de lonxitude a 20 kV sobre apoios metálicos e de formigón en conductor LA-56.</p>
<p>3. Centro de transformación aéreo de intemperie de Viladriz de 50 kVA de potencia e relación de transformación 20.000/380-220 V.</p>
<p>4. Centro de transformación aéreo de intemperie de San Breixo de 50 kVA de potencia e relación de transformación 20.000/380-220 V.</p>
<p>5. Rede de baixa tensión aérea de Viladriz de 585 m de lonxitude a 380/220 V sobre apoios de formigón en conductor R.Z.</p>
<p>6. Rede de baixa tensión aérea de San Breixo de 530 m de lonxitude a 380/220 V sobre apoios de formigón en conductor R.Z.</p>
<p>2. Urxente ocupación.</p>
<p>O beneficiario, ó amparo do título IX da Lei 54/1997, do 27 de novembro, do sector eléctrico, solicita, así mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que citan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997 e no que non se opoñan a ela, nos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalacións eléctricas.</p>
<p>3. Alegacións.</p>
<p>O que se fai público para que poidan examinarse o proxecto e os seu anexos de instalacións nesta delegación provincial (edificio administrativo Ronda da Muralla 70, Lugo), e formula-las reclamacións, por duplicado, que se consideren oportunas durante o prazo de trinta días. Igualmente, os interesados poderán formular, se é o caso, e no mesmo prazo, alegacións por escrito que farán en relación co disposto nos artigos 25 e 26 do Decreto 2619/1966, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 3 de setembro de 2001.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios, bens e dereitos afectados</p>
<p>Expediente: 20/2000 Provincia: Lugo</p>
<p>Reelectrificación de San Breixo e Viladriz.Termo municipal: A Fonsagrada.</p>
<table><tbody><tr><td></td></tr>
<tr><td>PREDIOS</td><td>PROPIETARIOS</td><td>AFECCIÓN</td></tr></tbody></table>
<p>ApoioVoo</p>
<p>NºParaxeCultivoNome e apelidosEnderezonº apoiommlm</p>
<table><tbody><tr><td>1</td><td>Viveiro</td><td>Prado</td><td>Rpta. Antonio Fernández
López
Veciños de Rebolín-Pacios</td><td>Rebolín, 1
A Fonsagrada (Lugo)</td><td>1</td><td>2</td><td>37</td><td>629</td></tr>
<tr><td></td><td>Pacios</td><td>Monte baixo</td><td>Rpta. Antonio Fernández
López
Veciños de Rebolín-Pacios</td><td>Rebolín, 1
A Fonsagrada (Lugo)</td><td>2</td><td>2</td><td>157</td><td>2.669</td></tr></tbody></table>

