---
date: '2019-02-28'
id: G0003-210219-0001
page: 11530
number: 42
agency: Servizo Galego de Saúde
section: III. Outras disposicións.
title: >-
  RESOLUCIÓN do 18 de febreiro de 2019 pola que se dá publicidade da encomenda
  de xestión á Axencia Galega de Infraestruturas para a xestión das actuacións
  para a execución das obras de rehabilitación da parte do Edificio
  Administrativo da rúa Gregorio Hernández da Coruña destinado a sede da
  Fundación Pública de Urxencias Sanitarias de Galicia 061.
range: Resolución
url: >-
  https://www.xunta.gal/dog/Publicados/2019/20190228/AnuncioG0003-210219-0001_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á resolución da Presidencia do organismo autónomo Servizo Galego de Saúde, do 14 de febreiro de 2019, pola que se encomenda á Axencia Galega de Infraestruturas a xestión das actuacións para a execución das obras de rehabilitación da parte do Edificio Administrativo da rúa Gregorio Hernández da Coruña destinado a sede da Fundación Pública de Urxencias Sanitarias de Galicia 061.</p>
    <p>– Actividade: encargar á Axencia Galega de Infraestruturas a xestión das actuacións para a execución das obras de rehabilitación da parte do Edificio Administrativo da rúa Gregorio Hernández da Coruña destinado a sede da Fundación Pública de Urxencias Sanitarias de Galicia 061, estando a dirección da obra contratada polo Servizo Galego de Saúde.</p>
    <p>– Natureza e alcance da xestión encomendada: o encargo ten natureza intersubxectiva, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro.</p>
    <p>– Prazo de vixencia: desde o día seguinte á sinatura da encomenda, ata a data de finalización do prazo de garantía das obras.</p>
    <p>O prazo prorrogarase automaticamente por períodos dun ano, agás que se exprese por algunha das partes a vontade da súa resolución cunha antelación mínima dun mes á data de remate deste e, en todo caso, ata que as obras sexan recibidas pola Administración.</p>
    <p>Santiago de Compostela, 18 de febreiro de 2019 </p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

