---
date: '2018-10-10'
id: G0528-021018-0001
page: 45424
number: 194
agency: Axencia Galega da Calidade Alimentaria
section: III. Outras disposicións.
title: >-
  RESOLUCIÓN do 29 de agosto de 2018 pola que se adscriben órganos e unidades da
  Consellería do Medio Rural correspondentes á Subdirección Xeral de Formación e
  Innovación Agroforestal da Dirección Xeral de Ordenación Forestal e ao Servizo
  de Promoción da Calidade Agroalimentaria da Subdirección Xeral de Industrias e
  Calidade Agroalimentaria da Subdirección Xeral de Gandería, Agricultura e
  Industrias Agroalimentarias.
range: Resolución
url: >-
  https://www.xunta.gal/dog/Publicados/2018/20181010/AnuncioG0528-021018-0001_gl.html
---
<p>O Decreto 52/2018, do 5 de abril, polo que se crea a Axencia Galega da Calidade Alimentaria e se aproban os seus estatutos (DOG núm. 102, do 30 de maio) entrou en vigor o 30 de maio de 2018. </p>
    <p>A disposición adicional primeira do citado decreto establece que a constitución da Axencia Galega da Calidade Alimentaria se producirá coa celebración da sesión constitutiva do Consello Reitor, que terá lugar dentro do prazo de tres meses desde a entrada en vigor deste decreto, data a partir da cal se realizarán todas as actuacións conducentes á súa adaptación organizativa e de funcionamento. </p>
    <p>A disposición adicional quinta do citado decreto establece a adscrición de órganos e unidades administrativas da Consellería do Medio Rural no momento da súa constitución. </p>
    <p>Na súa virtude e logo de convocatoria pola conselleira do Medio Rural, o Consello Reitor da Axencia Galega da Calidade Alimentaria celebrou a súa sesión constitutiva o día 29 de agosto de 2018,</p>
    <h2>RESOLVO:</h2>
    <p>Adscribir á axencia pública Agacal as unidades administrativas de nivel orgánico inferior a servizo, previstas na relación de postos de traballo da Consellería do Medio Rural correspondentes á Subdirección Xeral de Formación e Innovación Agroforestal da Dirección Xeral de Ordenación Forestal. </p>
    <p>Adscribir as unidades administrativas con nivel orgánico inferior a servizo previstas na relación de postos de traballo da Consellería do Medio Rural correspondentes ao Servizo de Promoción da Calidade Agroalimentaria da Subdirección Xeral de Industrias e Calidade Agroalimentaria da Subdirección Xeral de Gandería, Agricultura e Industrias Agroalimentarias. </p>
    <p>A adscrición efectúase aos órganos da estrutura orgánica prevista nos estatutos da Axencia. </p>
    <p>Santiago de Compostela, 29 de agosto de 2018 </p>
    <footer><p>Ángeles Vázquez Mejuto<br>Presidenta da Axencia Galega da Calidade Alimentaria</p></footer>

