---
date: '2018-10-10'
id: G0256-280918-0003
page: 45489
number: 194
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 21 de setembro de 2018, da Área Provincial de Turismo de Lugo, pola
  que se notifica a incoación do 13 de agosto de 2018 ditada no expediente
  sancionador LU-S-19/2018, por infracción leve en materia de turismo.
range: Cédula
url: >-
  https://www.xunta.gal/dog/Publicados/2018/20181010/AnuncioG0256-280918-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle ao interesado que no anexo se menciona, a incoación do procedemento sancionador en materia de turismo por infracción da Lei 7/2011, do 27 de outubro, do turismo de Galicia, xa que intentada a notificación polos medios habituais non puido practicarse.</p>
    <p>Neste mesmo acto designouse instrutora do expediente a Mercedes Campos Casares. Os interesados poden promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente procedemento por infracción leve correspóndelle á xefa da Área Provincial de Lugo da Axencia Turismo de Galicia, de acordo co establecido no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG núm. 193, do 9 de outubro) e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>O interesado disporá dun prazo de quince días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a el, cantas alegacións, documentos ou informacións xulguen convenientes e, se é o caso, propoñer proba concretando os medios dos que pretenda valerse, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e, ademais, pague voluntariamente en calquera momento anterior á resolución).</p>
    <p>Lugo, 21 de setembro de 2018</p>
    <footer><p>Paloma Vázquez Fernández<br>Xefa da Área Provincial de Turismo de Lugo</p></footer>
    <h2>ANEXO</h2>
    <p>Expediente: LU-S-19/2018.</p>
    <p>Denunciado: Yamelis Cabrera Arrechea.</p>
    <p>Establecemento: Café Bar Cactus.</p>
    <p>Enderezo: rúa Rías Baixas, 3.</p>
    <p>Localidade: Sarria.</p>
    <p>Preceptos infrinxidos: artigo 35.e) e f) da Lei 7/2011.</p>
    <p>Tipificación da infracción: artigo 109.2.b) da Lei 7/2011.</p>
    <p>Cualificación: leve.</p>
    <p>Incoación: 13 de agosto de 2018.</p>
    <p>Sanción: multa de cen euros (100,00 €).</p>
    <p>Importe da multa coa aplicación do 20 % de desconto: oitenta euros (80 €).</p>
    <p>Importe da multa coa aplicación do 40 % de desconto: sesenta euros (60 €).</p>

