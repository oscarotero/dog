---
date: '2018-10-10'
id: G0528-021018-0002
page: 45422
number: 194
agency: Axencia Galega da Calidade Alimentaria
section: III. Outras disposicións.
title: >-
  RESOLUCIÓN do 29 de agosto de 2018 pola que se adscriben as unidades
  administrativas do ente de dereito público Instituto Galego da Calidade
  Alimentaria.
range: Resolución
url: >-
  https://www.xunta.gal/dog/Publicados/2018/20181010/AnuncioG0528-021018-0002_gl.html
---
<p>O Decreto 52/2018, do 5 de abril, polo que se crea a Axencia Galega da Calidade Alimentaria e se aproban os seus estatutos (DOG núm. 102, do 30 de maio) entrou en vigor o 30 de maio de 2018.</p>
    <p>A disposición adicional primeira do citado decreto establece que a constitución da Axencia Galega da Calidade Alimentaria producirase coa celebración da sesión constitutiva do Consello Reitor, que terá lugar dentro do prazo de tres meses desde a entrada en vigor deste decreto, data a partir da cal se realizarán todas as actuacións conducentes á súa adaptación organizativa e de funcionamento. </p>
    <p>A disposición adicional segunda do citado decreto establece a adscrición de unidades administrativas do ente de dereito público Instituto Galego da Calidade alimentaria no momento da súa constitución.</p>
    <p>Na súa virtude e previa convocatoria pola conselleira do Medio Rural, o Consello Reitor da Axencia Galega da Calidade Alimentaria celebrou a súa sesión constitutiva o día 29 de agosto de 2018</p>
    <h2>RESOLVEU: </h2>
    <p>Adscribir á axencia pública Agacal as unidades administrativas de nivel orgánico inferior a servizo, previstas na relación de postos de traballo do ente de dereito público Ingacal que se transforma, ou instrumento equivalente que desenvolva tarefas inherentes ás competencias asumidas pola nova axencia.</p>
    <p>A adscrición efectuarase aos órganos da estrutura orgánica previstos nos estatutos da axencia pública autonómica.</p>
    <p>Os postos de traballo correspondentes ás unidades administrativas que son obxecto de adscrición continuarán subsistentes e serán retribuídos con cargo aos créditos orzamentarios da Axencia.</p>
    <p>Santiago de Compostela, 29 de agosto de 2018</p>
    <footer><p>Ángeles Vázquez Mejuto<br>Presidenta da Axencia Galega da Calidade Alimentaria</p></footer>

