---
date: '2023-04-19'
id: G0655-120423-0005
page: 24109
number: 75
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 10 de abril de 2023 pola que se autorizan a apertura e o funcionamento
  do CPR Fundación Laboral de la Construcción, de Vilamarín (Ourense).
range: Orde
url: >-
  https://www.xunta.gal/dog/Publicados/2023/20230419/AnuncioG0655-120423-0005_gl.html
---
<p>A titularidade do centro privado (CPR) Fundación Laboral de la Construcción, de Vilamarín (Ourense), solicita a autorización para impartir o ciclo de formación profesional básica (FPB) Reforma e mantemento de edificios, o ciclo formativo de grao medio (CM) Construción e o CM Obras de interior, decoración e rehabilitación.</p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Autorización de ensinanzas</em></p>
    <p>Autorizar a apertura e funcionamento do centro privado que se sinala a seguir:</p>
    <p>Denominación xenérica: Centro privado (CPR).</p>
    <p>Denominación específica: Fundación Laboral de la Construcción.</p>
    <p>Código do centro: 32020938.</p>
    <p>Domicilio: parque empresarial de Vilamarín, vía 4, parcela A.</p>
    <p>Localidade: Vilamarín.</p>
    <p>Concello: Vilamarín.</p>
    <p>Provincia: Ourense.</p>
    <p>Titular: Fundación Laboral de la Construcción.</p>
    <p>Ensinanzas que se autorizan:</p>
    <p>Réxime ordinario, modalidade presencial:</p>
    <p>• FPB Reforma e mantemento de edificios (2 unidades para 20 postos escolares cada unha)</p>
    <p>• CM Construción (2 unidades para 20 postos escolares cada unha).</p>
    <p>• CM Obras de interior, decoración e rehabilitación (2 unidades para 20 postos escolares cada unha).</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Revisión da autorización</em></p>
    <p>O centro queda obrigado a cumprir a normativa vixente e a solicitar a oportuna revisión cando se teña que modificar calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 10 de abril de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

