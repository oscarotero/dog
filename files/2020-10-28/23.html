---
date: '2020-10-28'
id: G0007-061020-0001
page: 42913
number: 217
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 110/2020).
range: Edicto
url: >-
  https://www.xunta.gal/dog/Publicados/2020/20201028/AnuncioG0007-061020-0001_gl.html
---
<p>Eu, Belén Menéndez Medel, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais número 110/2020 deste xulgado do social, seguido por instancia de Rosa Baleirón Pérez contra a empresa Bello Gómez, S.C., Santiago Gómez Baleirón e Javier Bello Staut sobre reclamación de cantidade, se ditaron auto e decreto con data do 5 de outubro de 2020, cuxa parte dispositiva é do teor literal seguinte:</p>
    <p>Parte dispositiva do auto:</p>
    <p>«Parte dispositiva</p>
    <p>Dispoño:</p>
    <p>Despachar orde xeral de execución a favor da parte executante, Rosa Baleirón Pérez, fronte a Bello Gómez, S.C., Santiago Gómez Baleirón e Javier Bello Staut, parte executada, en forma solidaria, por importe de 13.933,37 euros en concepto de principal (13.055,24 euros de salarios de febreiro a novembro de 2017 + 878,13 euros de indemnización), máis 3.991,57 euros en concepto de xuros de mora (3.113,44 euros de xuros de 13.055,24 euros + 209,42 euros de xuros de 878,13 euros), máis 1.792,49 euros que se fixan provisionalmente en concepto de xuros que, se é o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>O presente auto, xunto co decreto que ditará a letrada da Administración de xustiza, e copia da demanda executiva, serán notificados simultaneamente á parte executada, tal e como dispón o artigo 553 da LAC, quedando a executada apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS.</p>
    <p>Contra este auto poderá interpoñerse recurso de reposición ante este órgano xudicial, no prazo dos tres días hábiles seguintes ao da súa notificación, no cal, ademais de alegar as posibles infraccións en que puidese incorrer a resolución e o cumprimento ou incumprimento dos presupostos e requisitos procesuais esixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que acaecesen con posterioridade á constitución do título, e a compensación de débedas non será admisible como causa de oposición á execución.</p>
    <p>Se o recorrente non ten a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste xulgado do social número 3 aberta en Banco Santander, conta nº 5076 0000 64 0110 20. Se o ingreso se fai mediante transferencia bancaria, deberá ingresarse na conta número ES55 0049 3569 9200 0500 1274, e no campo “concepto” deberá indicar o número de conta 5076 0000 64 0110 20. Se efectúa diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe.</p>
    <p>A maxistrada xuíza A letrada da Administración de xustiza».</p>
    <p>E a parte dispositiva do decreto:</p>
    <p>«Parte dispositiva </p>
    <p>Para dar efectividade ás medidas concretas solicitadas, acordo:</p>
    <p>– Requirir de pagamento a Bello Gómez, S.C., Santiago Gómez Baleirón e Javier Bello Staut, pola cantidade reclamada de 13.933,37 euros en concepto de principal (13.055,24 euros de salarios de febreiro a novembro de 2017 + 878,13 euros de indemnización), máis 3.991,57 euros en concepto de xuros de mora (3.113,44 euros de xuros de 13.055,24 euros + 209,42 euros de xuros de 878,13 euros), máis 1.792,49 euros que provisionalmente se orzan para xuros, gastos e custas e, se non paga no prazo de dez días, ingresándoo na conta deste xulgado, aberta no Banco Santander co número ES55 0049 3569 9200 0500 1274 (concepto transferencia 5076 0000 64 0110 20), procederase ao embargo dos seus bens na medida suficiente para responder pola cantidade pola cal se despachou execución máis as custas desta.</p>
    <p>– Requirir a Bello Gómez, S.C., Santiago Gómez Baleirón e Javier Bello Staut, co fin de que no prazo de dez días, manifesten unha relación de bens e dereitos abondo para cubrir a contía da execución, con expresión, se é o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, en caso de non o verificaren, poderán ser sancionados, cando menos, por desobediencia grave, en caso de que non presenten a relación dos seus bens, inclúan nela bens que non sexan seus, exclúan bens propios susceptibles de embargo ou non desvele as cargas e gravames que sobre eles pesaren, e poderán impoñérselles tamén multas coercitivas periódicas.</p>
    <p>Notifíquese ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas ata que sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión, que deberá interpoñerse ante o presente órgano xudicial no prazo de tres días hábiles.</p>
    <p>Se o recorrente non ten a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste xulgado do social número 3 aberta en Banco Santander, conta nº 5076 0000 64 0110 20. Se o ingreso se fai mediante transferencia bancaria deberá ingresarse na conta número ES55 0049 3569 9200 0500 1274, e no campo “concepto” deberá indicar o número de conta 5076 0000 64 0110 20. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acordo e asino. Dou fe.</p>
    <p>A letrada da Administración de xustiza».</p>
    <p>Advírtese a destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Bello Gómez, S.C., expido o presente edicto.</p>
    <p>Santiago de Compostela, 6 de outubro de 2020</p>
    <footer><p>A letrada da Administración de xustiza</p></footer>

