---
date: '2020-10-28'
id: G2347-051020-0001
page: 42908
number: 217
agency: Xulgado do Social número 4 da Coruña
section: V. Administración de xustiza.
title: EDICTO (PO 1097/2017-MA).
range: Edicto
url: >-
  https://www.xunta.gal/dog/Publicados/2020/20201028/AnuncioG2347-051020-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 1097/2017 por instancia de Manuel Ángel Fernández Vidal contra Dieda Forestal e Inversiones, S.L. e outros sobre procedemento ordinario, nos cales se ditou Sentenza do 30 de setembro de 2020 que, copiada nos particulares necesarios, di así:</p>
    <p>«Resolvo:</p>
    <p>Admítese parcialmente a demanda interposta por Manuel Ángel Fernández Vidal fronte ás empresas Dieda Forestal e Inversiones, S.L.; Playa Forestal, S.L. (desistida) e Abel Diéguez Neira, con intervención do Fondo de Garantía Salarial, e acéptase a excepción de prescrición oposta por este último e, en consecuencia:</p>
    <p>– Condénase a Dieda Forestal e Inversiones, S.L. e a Abel Diéguez Neira a aboarlle solidariamente a Manuel Ángel Fernández Vidal a cantidade de seis mil catrocentos euros (6.400 euros), sen que tales cantidades vinculen o Fondo de Garantía Salarial.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao mesmo tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado xuíz do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia, co fin de que sirva de notificación en forma ás empresas Dieda Forestal e Inversiones, S.L.; Playa Forestal, S.L. e Abel Diéguez Neira, expido e asino o presente edicto.</p>
    <p>A Coruña, 5 de outubro de 2020</p>
    <footer><p>A letrada da Administración de xustiza</p></footer>

