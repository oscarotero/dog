---
date: '2013-11-14'
id: CA04-190913-6
page: 44342
number: 218
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 12 de novembro de 2010, do Departamento Territorial de Lugo,
  pola que se autoriza e se aproba o proxecto de execución dunha instalación
  eléctrica no concello de Ribadeo (expediente IN407A 2010/91-2, 7732 AT).
range: Resolución
url: >-
  https://www.xunta.gal/dog/Publicados/2013/20131114/AnuncioCA04-190913-6_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p> Solicitante: Lidl Supermercados, SAU.</p>
    <p>Domicilio social: r/ Beat Orial, s/n, Pi La Granja, 08110 Montcada I Rexac, Barcelona.</p>
    <p>Denominación: CT de 160 kVA 20 kV/400-230 V en edificio prefabricado para supermercado.</p>
    <p>Situación: Concello de Ribadeo.</p>
    <p>Características técnicas: </p>
    <p>• CS en edificio prefabricado de formigón tipo EP-1T-5900-CA, no cal se instala unha cela compacta Siemens modelo 8DJ20-10 función 2 interruptores máis 1 ruptofusible.</p>
    <p>• CT na mesma envolvente que o CS, no cal se instala unha cela de protección xeral con interruptor e fusibles combinados tipo 8DH10-TR-U, unha cela de medida tipo 8DH10-ME1-K, e un transformador de 160 kVA, cunha relación de transformación de 20.000/400-230 V.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, este departamento territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 12 de novembro de 2010</p>
    <footer><p>José Manuel Vázquez Leirado<br>Xefe territorial de Lugo</p></footer>

