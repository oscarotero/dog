---
date: '2000-12-14'
id: 1552A
page: 16
number: 241
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 20 de novembro de 2000, da Dirección Xeral de Ordenación
  Educativa e de Formación Profesional, pola que se conceden axudas para o
  desenvolvemento de proxectos educativos conxuntos no marco do Programa
  Sócrates, Lingua, Acción E, que se realizarán entre o 1 de agosto de 2000 e o
  31 de xullo de 2001.
range: Resolución
url: 'https://www.xunta.gal/dog/Publicados/2000/20001214/Anuncio1552A_gl.html'
---
<p>Por orde da Consellería de Educación do 1 de setembro de 1999 (Diario Oficial de Galicia do 30 de setembro), convocáronse axudas para o desenvolvemento de proxectos educativos conxuntos no marco do Programa Sócrates, Lingua, Acción E.</p>
<p>De conformidade co disposto no epígrafe décimo da citada orde,</p>
<p>RESOLVO:</p>
<p>Primeiro.-Adxudicar axudas, pola contía que se indica, para a realización de intercambios e encontros escolares que se van desenvolver entre o 1 de agosto de 2000 e o 31 de xullo de 2001, ós centros que figuran relacionados no anexo I. No anexo II figuran os centrs que renunciaron. Non existen candidatos suplentes.</p>
<p>Segundo.-O libramento das axudas ós centros realizarase a través da Axencia Nacional Sócrates. A dita axencia enviará a cada un dos centros seleccionados o modelo de contrato elaborado pola Comisión Europea. Este documento deberá ser cuberto e asinado polo director do centro e remitido posteriormente á Axencia Nacional Sócrates (Paseo do Prado, 28, 8ª planta. 28014 Madrid).</p>
<p>Terceiro.-Unha vez recibidos os fondos da Comisión Europea, a Axencia Nacional Sócrates iniciará a tramitación para efectua-lo libramento das cantidades correspondentes a cada un dos centros seleccionados, de acordo co establecido nos contratos asinados polos ditos centros.</p>
<p>Cuarto.-De acordo coa normativa vixente, os beneficiarios deste tipo de axudas quedan obrigados a:</p>
<p>1. Comunicar, se é o caso, a obtención de subvencións ou axudas para a mesma finalidade de calquera administración ou ente público ou privado, nacional ou internacional.</p>
<p>2. Someterse ás actuacións de comprobación que, se é o caso, poida efectua-la Consellería de Educación e Ordenación Universitaria, así como a Axencia Nacional Sócrates e a Comisión Europea.</p>
<p>3. Xustifica- lo correcto investimento das axudas recibidas, mediante a presentación da seguinte documentación:</p>
<p>3.1. Memorias.</p>
<p>Os centros beneficiarios enviarán memoria descritiva do Proxecto Educativo Conxunto (PEC), cun</p>
<p>ha extensión máxima de 25 folios. A dita memoria reflectirá o grao de cumprimento dos obxectivos programados, a lista de alumnos participantes e a avaliación das actividades levadas a cabo, incluíndo o producto final elaborado polos alumnos. Poderá xuntarse material audiovisual. Enviarase igualmente copia do informe financeiro final e da folla de estatística enviada á Axencia Nacional Sócrates.</p>
<p>A documentación deberá remitirse á Dirección Xeral de Ordenación Educativa e de Formación Profesional (edificio San Lázaro 107. 15771 Santiago de Compostela), especificando Programa Sócrates, Lingua, Acción E, no prazo dun mes desde a finalización da actividade.</p>
<p>3.2. Xustificación económica.</p>
<p>3.2.1. Un informe financeiro final que inclúa o total dos gastos reais que poidan optar á axuda e nos que se incorrera para a participación, así como os ingresos totais, en particular os cofinanciamentos obtidos. Este informe presentarase seguindo o modelo de liquidación de subvención enviado pola Axencia Nacional.</p>
<p>3.2.2. Os billetes orixinais de transporte (avión, tren) de tódolos participantes no intercambio e as facturas de aloxamento.</p>
<p>3.2.3. A folla estatística enviada pola Axencia Nacional con tódolos datos cubertos.</p>
<p>3.2.4. Un resumo de dúas páxinas escrito a máquina e a dobre espacio do informe final (memoria pedagóxica) sobre as actividades desenvolvidas durante o proxecto que conteña a lista cos nomes dos participantes no intercambio, e mención ó producto final dos alumnos.</p>
<p>A citada xustificación económica deberá remitirse á dita Axencia Nacional Sócrates, e dentro do prazo marcado no epígrafe 3.1., exceptuando a ficha de liquidación financiera, que se remitirá nos dez días seguintes á súa recepción.</p>
<p>Quinto.-A non xustificación da axuda percibida de acordo co disposto nestas bases levará consigo o reintegro á Axencia Nacional Sócrates das cantidades non xustificadas e as esixencias dos xuros de demora, sen prexuízo das responsabilidades administrativas en que poida incorrer de acordo cos artigos 81 e 82 da vixente Lei xeral orzamentaria na súa nova redacción dada pola Lei 31/1990, do 27 de decembro.</p>
<p>Sexto.-Calquera alteración das condicións tidas en conta para a concesión das axudas e, en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución da concesión.</p>
<p>Sétimo.-Contra a presente resolución que esgota a vía administrativa, os interesados poderán interpoñer recurso potestativo de reposición perante a directora xeral de Ordenación Educativa e Formación Profesional, no prazo dun mes, contado a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999, de modificación da Lei 30/1992, de réxime xurídico das administracións públicas e de procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Disposicións derradeiras</p>
<p>Primeira.-A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 20 de novembro de 2000.</p>
<p>María Pilar del Mar Pérez Marsó</p>
<p>Directora xeral de Ordenación Educativa</p>
<p>e Formación Profesional</p>
<p>ANEXO I</p>
<p>Proxectos seleccionados</p>
<table><tbody><tr><td></td></tr>
<tr><td></td></tr>
<tr><td>Centro</td><td>Localidade-provincia</td><td>Título do proxecto</td><td>País de destino</td><td>Axuda euros</td></tr>
<tr><td></td></tr>
</tbody></table>
<table><tbody><tr><td>IES As Telleiras</td><td>Narón-A Coruña</td><td>Da Idade Media ó ano 2000</td><td>Bélxica</td><td>4.740</td></tr>
<tr><td></td></tr>
<tr><td>IES Marqués de Suanzes</td><td>Ferrol-A Coruña</td><td>Determinación do radio da terra: experiencia de Erastótenes</td><td>Portugal</td><td>3.300</td></tr>
<tr><td></td></tr>
<tr><td>Colexio Padre Feijóo Zorelle</td><td>Ourense-Ourense</td><td>A actividade dramatizadora como elemento motivador da aprendizaxe dun idioma</td><td>Italia</td><td>9.060</td></tr>
<tr><td></td></tr>
<tr><td>IES de Barro</td><td>Barro-Pontevedra</td><td>O Camiño de Santiago e a arquitectura medieval en Galicia e Auvergne</td><td>Francia</td><td>7.740</td></tr>
<tr><td></td></tr></tbody></table>
<p>ANEXO II</p>
<p>Renuncias</p>
<table><tbody><tr><td></td></tr>
<tr><td></td></tr>
<tr><td>Centro escolar</td><td>Localidade-provincia</td><td>País de destino</td></tr>
<tr><td></td></tr>
</tbody></table>
<table><tbody><tr><td>IES de Rodeira</td><td>Cangas-Pontevedra</td><td>Inglaterra</td></tr>
<tr><td></td></tr>
<tr><td>IES Rosais 2</td><td>Pontevedra</td><td>Inglaterra</td></tr>
<tr><td></td></tr></tbody></table>

