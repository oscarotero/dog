---
date: '2022-07-08'
id: G0532-220222-0006
page: 39261
number: 130
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 18 de febreiro de 2022, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Congalsa, S.L., para unha planta de elaboración de produtos precociñados a
  base de peixe en A Pobra do Caramiñal (A Coruña) (expediente 2020-IPPC-M-42).
range: Anuncio
url: >-
  https://www.xunta.gal/dog/Publicados/2022/20220708/AnuncioG0532-220222-0006_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 decembro) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado </em>núm. 251, do 19 de outubro de 2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>Documento de revisión da autorización ambiental integrada.</p>
    <p>Planta de elaboración de produtos precociñados a base de peixe A Pobra do Caramiñal (A Coruña).</p>
    <p>Para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que estime convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela).</p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 18 de febreiro de 2022</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expediente: 2020-IPPC-M-42.</p>
    <p>Número da autorización ambiental integrada: 2007/0003_NAA/IPPC_106.</p>
    <p>Categoría principal da actividade: anexo I, categoría 9.1.b.i) do Real decreto lexislativo 1/2016, do 16 de decembro.</p>
    <p>Titular: Congalsa, S.L.</p>
    <p>NIF: B15269392.</p>
    <p>Localización da instalación: polígono industrial A Tomada, 15940 A Pobra do Caramiñal (A Coruña). Referencia catastral da parcela: 3170702NH0137S0001QZ.</p>
    <p>Actividade principal: elaboración de produtos precociñados a base de peixe.</p>
    <p>Descrición: as etapas do proceso produtivo dependen das diferentes liñas de produción existentes, que de forma xeral son:</p>
    <p>– Recepción e almacenamento das materias primas e auxiliares a través dos peiraos de carga.</p>
    <p>– Acondicionamento que varía en función da liña produtiva segundo sexa para a elaboración de produtos precociñados a base de peixe (desconxelación, enfariñado, rebozado, aditivado, encolado e outras); para elaboración de produtos de pesca conxelados (desconxelado, evisceración e lavado); ou, en caso de elaboración de produtos complementarios como fariñas, verduras e outros (almacenamento e posterior acondicionamento).</p>
    <p>– Fritura. Tras o acondicionamento realizase a fritura dos distintos produtos.</p>
    <p>– Ultraconxelado. Unha vez que o produto ten o formato definitivo introdúcese nos túneles de conxelación ou armario de conxelación durante o tempo que permita a ultraconxelación.</p>
    <p>– Envasado. A planta ten unha única liña de envasado para todos os produtos e posteriormente son empaquetados en caixas de cartón e paletizados.</p>
    <p>– Almacenamento e carga do produto final a temperatura controlada.</p>
    <p>Ademais, a planta conta con operacións auxiliares como: estación depuradora de augas de proceso situada no exterior da planta, unha sistema CIP para a limpeza das instalacións e a maquinaria en circuíto pechado, actividades administrativas, instalacións para a xeración de frío, actividade de laboratorio para verificar as condicións de elaboración e a calidade do produto, un equipo de mantemento en cada unha das naves que conforma a instalación e un sistema de xeración de enerxía mediante placas solares.</p>

