---
date: '1995-06-29'
id: F032
page: 5
number: 124
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Orde do 27 de abril 1995 pola que se declara de interese para a promoción do
  Camiño de Santiago o proxecto presentado pola Casa de Galicia-Amigos del
  Camino de Santiago en Córdoba consistente na celebración do Día del Camino de
  Santiago en Córdoba.
range: Orde
url: 'https://www.xunta.gal/dog/Publicados/1995/19950629/AnuncioF032_gl.html'
---
<p>O Decreto 245/1994, do 23 de xuño, regula o procedemento para que determinadas actividades e proxectos obteñen a declaración de interese para a promoción do Camiño de Santiago.</p>
<p>A súa disposición derradeira primeira faculta o conselleiro de Cultura para dicta-las disposicións necesarias para o desenvolvemento e execución deste decreto.</p>
<p>En virtude da referida autorización,</p>
<p>DISPOÑO:</p>
<p>Artigo único.-Declarar de interese para a promoción do Camiño de Santiago o proxecto presentado pola Casa de Galicia en Córdoba-Amigos do Camiño de Santiago en Córdoba, consistente na celebración do Día del Camino de Santiago en Córdoba, por considerar que se adapta ó disposto no Decreto 245/1994, do 23 de xuño, segundo a valoración feita pola comisión creada para o efecto pola Orde do 7 de marzo de 1995.</p>
<p>O proxecto queda inscrito no rexistro de actividades, e proxectos de interese para a promoción do Camiño de Santiago co nº 004.</p>
<p>Os titulares das actividades ou proxectos declarados farán constar na súa execución que foron declarados de interese pola Consellería de Cultura.</p>
<p>Santiago de Compostela, 27 de abril de 1995.</p>
<p>Víctor Manuel Vázquez Portomeñe</p>
<p>Conselleiro de Cultura</p>

