---
date: '1999-12-02'
id: 12B0A
page: 14
number: 233
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 2 de novembro de 1999, da Xerencia do Hospital da Costa de
  Burela, pola que se anuncia a contratación, mediante gasto anticipado, polo
  sistema de concurso público e procedemento aberto, da subministración sucesiva
  de productos alimenticios, de limpeza e outros consumibles con destino ó
  servicio de cociña.
range: Resolución
url: 'https://www.xunta.gal/dog/Publicados/1999/19991202/Anuncio12B0A_gl.html'
---
<p>A Dirección de Xerencia do Hospital da Costa de Burela, en virtude das atribucións que lle foron delegadas conforme o establecido no artigo 7 da Orde do 21 de abril de 1998 (DOG nº 88, do 11 de maio), convoca expediente de contratación de gasto anticipado, polo sistema de concurso público e procedemento aberto:</p>
<p>* C.P. 12/99, dividido en 12 lotes:</p>
<p>Lote 1. Froitas e verduras.</p>
<p>Lote 2. Leite, derivados e outros.</p>
<p>Lote 3. Café e infusións.</p>
<p>Lote 4. Pan e fariña.</p>
<p>Lote 5. Xamón cocido e touciño veado.</p>
<p>Lote 6. Ovos.</p>
<p>Lote 7. Alimentación xeral.</p>
<p>Lote 8. Conxelados.</p>
<p>Lote 9. Carnes de vitela e cocho.</p>
<p>Lote 10. Polo.</p>
<p>Lote 11. Auga.</p>
<p>Lote 12. Tecnoquímicos e productos de limpeza.</p>
<p>Orzamento total: 22.439.540 ptas. (vintedous millóns catrocentas trinta e nove mil cincocentas corenta pesetas) 134.864,352 euros.</p>
<p>Prazo de execución: desde a sinatura do contrato ata o 31-12-2000 con posibilidade de prórroga por anos naturais.</p>
<p>Documentos de interese para os licitadores: o prego de cláusulas administrativas particulares e demais documentación complementaria poden ser solicitados no Servicio de Subministracións do Hospital da Costa, teléfono 982 58 99 56 e fax 982 58 99 86, durante o prazo de admisión de proposicións.</p>
<p>Admisión de variantes: consideraranse as proposicións que, respectando o obxecto do contrato e o orzamento máximo autorizado, incorporen para a prestación da subministración solucións alternativas ás definidas nas prescricións técnicas.</p>
<p>Solvencia económica e financeira: acreditarase por algún de entre os documentos sinalados no anexo I do prego.</p>
<p>Solvencia técnica: acreditarase por algún de entre os documentos sinalados no anexo II do prego.</p>
<p>Criterios de adxudicación:</p>
<p>-Relación calidade/prezo: ata 50 puntos.</p>
<p>-Tempo de resposta á petición: ata 30 puntos.</p>
<p>-Envasado e presentación: ata 20 puntos.</p>
<p>Fianzas: deberá consignarse unha fianza provisional do 2% do orzamento de licitación do lote ou lotes ós que se presente.</p>
<p>A dita fianza constituirase segundo o disposto no artigo 36 da Lei 13/1995, do 18 de maio, de contratos das administracións públicas.</p>
<p>Clasificación: non se esixe.</p>
<p>Presentación das proposicións: as proposicións deberán presentarse en man, en sobres cerrados e asinados polo licitador ou persoa que o represente, no Rexistro do Hospital da Costa de Burela antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envía por correo, o licitador deberá xustifica-la data de imposición do envío na oficina de correos e anunciarlle ó Hospital da Costa a remisión da oferta mediante télex ou telegrama no mesmo día.</p>
<p>Apertura de proposicións: a apertura de proposicións admitidas será realizada pola mesa de contratación, reunida en acto público na sala de xuntas</p>
<p>do Hospital da Costa ás 11 horas do décimo primeiro día natural contado a partir do seguinte a aquel en que finalice o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán achega-los licitadores: os documentos sinalados no prego de cláusulas administrativas particulares.</p>
<p>Anuncios: o pagamento dos anuncios deste concurso público será por conta dos adxudicatarios do contrato.</p>
<p>Burela, 2 de novembro de 1999.</p>
<p>Jesús Santiago Ares Martínez</p>
<p>Director xerente do Hospital da Costa de Burela</p>

