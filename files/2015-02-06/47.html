---
date: '2015-02-06'
id: L224-190115-0003
page: 5662
number: 25
agency: Concello de Lalín
section: VI. Anuncios. b) Administración local.
title: >-
  ANUNCIO da aprobación inicial da modificación do Plan parcial-SUE 4 estrada de
  Lugo.
range: Anuncio
url: >-
  https://www.xunta.gal/dog/Publicados/2015/20150206/AnuncioL224-190115-0003_gl.html
---
<p>Mediante delegación outorgada pola Alcaldía por Decreto do 11 de xuño de 2011, a Xunta de Goberno Local do Concello de Lalín, na sesión que tivo lugar o día 29 de decembro de 2014, acordou aprobar inicialmente o expediente de modificación do Plan parcial-SUE 4 estrada de Lugo, tramitado por instancia de Consuelo Saavedra Mato, Margarita María Rodríguez Saavedra e José Ramón Rodríguez Saavedra, segundo o proxecto redactado polo arquitecto Luis Fernández Fernández, de novembro de 2014.</p>
    <p>Segundo o disposto no artigo 86.1.a) da Lei 9/2002, do 30 de decembro, de ordenación urbanística e protección do medio rural de Galicia, para os efectos da presentación das alegacións que se consideren oportunas, sométese o expediente a información pública polo prazo dun (1) mes, mediante anuncio publicado no <em>Diario Oficial de Galicia</em> e en dous dos xornais de maior difusión da provincia. O expediente poderá ser consultado na Secretaría Xeral do Concello, en horario de atención ao público, de luns a venres, das 8.00 ás 15.00 horas. Simultaneamente, notificaráselles individualmente a todas as persoas propietarias dos terreos afectados que figuren como titulares no catastro.</p>
    <p>Así mesmo, acordouse solicitar á Comisión Superior de Galicia o informe previo preceptivo establecido no artigo 94.4 da Louga e obter das administracións públicas competentes os informes sectoriais que resulten preceptivos, segundo o disposto no artigo 86.1.b) da dita norma.</p>
    <p>Queda suspendido o procedemento de outorgamento de licenzas urbanísticas nas áreas en que as novas determinacións de planeamento previstas para elas supoñan modificación do réxime urbanístico vixente.</p>
    <p>Lalín, 14 de xaneiro de 2015</p>
    <footer><p>Román Rodríguez González<br>Concelleiro delegado de Urbanismo</p></footer>

