---
date: '2015-02-06'
id: C141-260115-0001
page: 5652
number: 25
agency: Portos de Galicia
section: VI. Anuncios. a) Administración autonómica.
title: >-
  CÉDULA do 26 de xaneiro de 2015 pola que se notifica acordo de incoación de
  expediente de caducidade da concesión administrativa outorgada por Resolución
  do 8 de outubro de 2001 a Conservas Castiñeiras, S.L. con destino a
  instalación de captación de auga de mar para utilizar en fábrica de conservas
  no porto de Castiñeiras.
range: Cédula
url: >-
  https://www.xunta.gal/dog/Publicados/2015/20150206/AnuncioC141-260115-0001_gl.html
---
<p>Con data do 16 de xaneiro de 2015, o presidente de Portos de Galicia resolve autorizar a incoación do expediente de caducidade da concesión administrativa de referencia, acordándose designar como instrutor do expediente a Jesús Javier Fernández Barro, xefe da División Xurídica de Portos de Galicia, con domicilio para efectos do presente expediente en Área Central, praza de Europa, 5-A, 6º, 15707 Santiago de Compostela, sendo o seu réxime de abstención e recusación o consignado nos artigos 28 e 29 da Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>Intentada a notificación do acordo de incoación do expediente de caducidade no enderezo que consta no expediente sito no lugar O Castro, s/n, en Castiñeiras-Ribeira, provincia da Coruña a través do servizo de Correos, e non sendo posible a súa práctica, de conformidade co disposto no artigo 59.4º da citada Lei 30/1992, notifícase mediante a publicación no <em>Diario Oficial de Galicia</em> e exposición no taboleiro de edictos do Concello de Ribeira á mercantil Conservas Castiñeiras, S.L., o presente acordo de incoación de expediente de caducidade da concesión administrativa de referencia.</p>
    <p>O expediente incóase por falta de pagamento da totalidade das taxas relativas á concesión liquidadas desde o ano 2006 e por falta absoluta de actividade na concesión, o que determina a concorrencia das causas imperativas de caducidade previstas na condición xeral da concesión número 32ª, letras a) e b).</p>
    <p>Contra o acordo de incoación poderanse formular alegacións, outorgándose por estes efectos un prazo máximo de 15 días contados desde o día seguinte ao da publicación do acordo no <em>Diario Oficial de Galicia</em> e exposición no taboleiro de edictos do Concello de Ribeira. </p>
    <p>Á marxe do que resulte da instrución do procedemento en canto a outros motivos de caducidade que poidan concorrer, o aboamento das cantidades debidas antes de ditar resolución implicará o arquivamento do expediente no que atinxe a este motivo concreto de caducidade.</p>
    <p>O órgano competente para a resolución do expediente é o presidente da entidade pública Portos de Galicia, en virtude das competencias conferidas polo artigo 4 da Orde do 30 de marzo de 2012, da Consellería do Medio Rural e do Mar.</p>
    <p>Para o seu exame, o expediente completo atópase nas dependencias dos servizos centrais de Portos de Galicia en Área central, praza de Europa, 5-A, 6º, 15707 Santiago de Compostela.</p>
    <p>E para que conste e sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 26 de xaneiro de 2014</p>
    <footer><p>Jesús Javier Fernández Barro<br>Instrutor</p></footer>

