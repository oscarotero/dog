---
date: '2017-07-11'
id: G0424-210617-0005
page: 33553
number: 131
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 20 de xuño de 2017, da Xefatura Territorial de Lugo, pola que se
  somete a información pública a petición de autorización administrativa previa
  e de construción dunha instalación eléctrica no concello de Sarria (expediente
  IN407A 2017/18-2, 8487 AT).
range: Resolución
url: >-
  https://www.xunta.gal/dog/Publicados/2017/20170711/AnuncioG0424-210617-0005_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, Velle, Ourense.</p>
    <p>Denominación: ampliación de potencia CT Rosende (27AQ63).</p>
    <p>Situación: concello de Sarria.</p>
    <p>Características técnicas: </p>
    <p>1. Centro de transformación 100/24/20 B2 intemperie sobre apoio de formigón existente de tipo HVH13/1600, de 100 kVA, para unha tensión nominal de 20 kV e relación de transformación 20.000/400 V, con illante de aceite mineral.</p>
    <p>2. Novo interruptor tetrapolar para o CT Rosende (27AQ63). Aproveitase o apoio de formigón existente, que contén o citado centro de transformación xa que son de características físico-mecánicas suficientes e atópase en bo estado.</p>
    <p>3. O CT Rosende (27AQ63) aliméntase electricamente a través da LMT aérea existente procedente da saída SAR805 (Portomarín 5) da subestación Sarria.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 20 de xuño de 2017</p>
    <footer><p>Pilar Fernández López<br>Xefa territorial de Lugo</p></footer>

