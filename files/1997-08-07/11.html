---
date: '1997-08-07'
id: 972E
page: 7
number: 151
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 14 de xullo de 1997 pola que se anuncia a celebración dun
  seminario sobre o uso da lingua na Administración pública.
range: Resolución
url: 'https://www.xunta.gal/dog/Publicados/1997/19970807/Anuncio972E_gl.html'
---
<p>A Escola Galega de Administración Pública organiza, en colaboración co Instituto Vasco de Administración Pública e a Escola Catalana de Administración Pública, un seminario sobre o uso da lingua nas administracións públicas que se desenvolverá conforme as seguintes bases:</p>
<p>Primeira.-Obxectivos.</p>
<p>Os principais obxectivos de este seminario son os seguintes:</p>
<p>-Coñecer diversas experiencias europeas -algunhas delas con linguas minorizadas e minoritarias- e posibles solucións no campo do uso da lingua na administración.</p>
<p>-Reflexionar acerca da situación do uso da lingua nas administracións públicas das comunidades autónomas de Cataluña, Galicia e País Vasco.</p>
<p>-Mellora-los coñecementos e habilidades dinamizadoras dos responsables da normalización lingüística nas administracións públicas.</p>
<p>Segunda.-Destinatarios.</p>
<p>-Responsables dos servicios de normalización lingüística das administracións públicas.</p>
<p>-Profesores de lingua para o persoal das administracións públicas.</p>
<p>-Persoal ó servicio das administracións públicas.</p>
<p>Terceira.-Datas e horarios.</p>
<p>O seminario terá lugar os días 29 e 30 de setembro, en sesións de mañá e tarde.</p>
<p>Cuarta.-Lugar e prazas.</p>
<p>Terá lugar na sede da EGAP en Santiago de Compostela. As prazas adaptaranse á capacidade do local correspondente.</p>
<p>Quinta.-Contido provisional.</p>
<p>-O uso da lingua nas administracións públicas catalana, galega e vasca.</p>
<p>-O uso da lingua nas administracións públicas de Finlandia, Suíza, Canadá, Holanda e Bélxica.</p>
<p>Sexta.-Inscrición.</p>
<p>-Lugar de presentación de solicitudes: Rexistro Xeral da EGAP. Polígono das Fontiñas, rúa de Madrid, 2-4, 15707 Santiago de Compostela. As solicitudes poderanse enviar ó fax ó número (981) 54 63 37.</p>
<p>-Forma: segundo o modelo oficial que figura ó final desta convocatoria.</p>
<p>-Prazo: remata o 22 de setembro. Unha vez rematado o prazo e no caso de existiren prazas vacantes, admitiranse as peticións que cumpran os requisitos xerais da convocatoria.</p>
<p>Sétima.-Publicación e notificación da selección.</p>
<p>A partir do 25 de setembro os solicitantes poderán obte-la confirmación da súa selección chamando por teléfono en días laborales de 12 a 14.30 h ó número (981) 54 62 49 ou ben consultando a lista de seleccionados que se exporá no taboleiro de anuncios da EGAP.</p>
<p>Oitava.-Modificacións.</p>
<p>A EGAP poderá modifica-lo desenvolvemento e mailos contidos do seminario para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 14 de xullo de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>6088</p>

