---
date: '1997-08-07'
id: 970A
page: 7
number: 151
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 203/1997, do 24 de xullo, polo que se modifica o 397/1994, do 29 de
  decembro, de prezos públicos percibidos polo Instituto Galego de Estatística
  polas vendas das súas publicacións e os servicios de información que preste,
  tanto en soporte magnético coma en papel.
range: Decreto
url: 'https://www.xunta.gal/dog/Publicados/1997/19970807/Anuncio970A_gl.html'
---
<p>O Decreto 397/1994, do 29 de decembro, de prezos públicos percibidos polo Instituto Galego de Estatística (IGE), polas vendas das súas publicacións e os servicios de información que preste tanto en soporte magnético coma en papel, ten como obxectivo regular e fixa-los prezos públicos percibidos polo IGE como consecuencia da función propia deste organismo, recollida na Lei de estatística de Galicia, de dar publicidade ós resultados estatísticos.</p>
<p>Este decreto foi obxecto de modificación polo Decreto 127/1996, do 14 de marzo, no que se engadiron os prezos de novas publicacións do IGE ; esta circunstancia repitese nesta ocasión, cumprindo modifica-lo decreto novamente para engadir e regula-lo prezo da última publicación do IGE, sen altera-los prezos xa establecidos.</p>
<p>Na súa virtude, e de acordo co artigo 12 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día vintecatro de xullo de mil novecentos noventa e sete,</p>
<p>DISPOÑO:</p>
<p>Artigo único.</p>
<p>Modifícase o artigo 3º do Decreto 397/1994, do 29 de decembro, que queda redactado nos seguintes termos:</p>
<p>Os prezos das vendas das publicacións editadas polo IGE serán as seguintes:</p>
<p>-Galicia en cifras anuario: 3.000 pesetas.</p>
<p>-Boletín de series estatísticas de Galicia, indicadores socioeconómicos de conxuntura: 1.000 pesetas.</p>
<p>-Estatística de mercado de traballo. Anuario: 3.000 pesetas.</p>
<p>-Estatísticas de comercio exterior. Galicia: 2.500 pesetas.</p>
<p>-Estatísticas de edificación e vivenda. Anual: 2.500 pesetas.</p>
<p>-Táboas Input-Output e contabilidade rexional. Ano 1990: 5.000 pesetas.</p>
<p>-Anuario estatístico Galicia-Norte de Portugal: 2.500 pesetas.</p>
<p>-Proxeccións da poboación de Galicia. Tomo I: 3.500 pesetas.</p>
<p>-Proxeccións da poboación de Galicia. Tomo II: 2.500 pesetas.</p>
<p>-Atlas de empresas Galicia- Norte de Portugal: 2.500 pesetas.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintecatro de xullo de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>6141</p>

