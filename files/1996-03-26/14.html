---
date: '1996-03-26'
id: 49D6
page: 2
number: 61
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 23 de febreiro de 1996, da Delegación Provincial da Coruña, pola
  que se dispón a inscrición no rexistro e a publicación no Diario Oficial de
  Galicia do acordo do persoal funcionario da Deputación Provincial da Coruña.
range: Resolución
url: 'https://www.xunta.gal/dog/Publicados/1996/19960326/Anuncio49D6_gl.html'
---
<p>Visto o texto do acordo regulador das condicións de traballo dos funcionarios públicos da Deputación Provincial da Coruña, aprobado polo Pleno da Corporación provincial en sesión celebrada o 31 de xaneiro de 1996 e de conformidade co disposto no artigo 36 da Lei 9/1987, do 12 de xuño, sobre órganos de representación, determinación das condicións de traballo e participación do persoal ó servicio das administracións públicas. Esta delegación provincial,</p>
<p>RESOLVE:</p>
<p>Primeiro.-Admiti-lo depósito do citado acordo na Sección de Mediación, Arbitraxe e Conciliación nesta delegación.</p>
<p>Segundo.-Dispoñe-la súa publicación no Diario Oficial de Galicia.</p>
<p>A Coruña, 23 de febreiro de 1996.</p>
<p>Fernando Rodríguez Corcoba</p>
<p>Delegado provincial da Coruña</p>
<p>Acta de constitución da Mesa Xeral de Negociación do acordo negociado de funcionarios</p>
<p>Na deputación provincial, ás doce horas do día nove de xaneiro de mil novecentos noventa e seis, constitúese a mesa xeral de negociación do acordo negociado de funcioanrios, composta polos seguintes membros:</p>
<p>Por parte da corporación de conformidade co acordo plenario do 29 de novembro de 1995:</p>
<p>Titulares:</p>
<p>Manuel Varela Rey.</p>
<p>Antonio Gómez Vázquez.</p>
<p>José Luis Fernández Mouriño.</p>
<p>Suplentes:</p>
<p>Jesús Rama Becerra.</p>
<p>Manuel Pose Miñones.</p>
<p>Roberto González Santos.</p>
<p>Por parte da Xunta de Persoal:</p>
<p>Titulares:</p>
<p>Mª José Fernández Gómez (UGT).</p>
<p>Alberto Cadaveira Mahía (CIG).</p>
<p>Eduardo González Vila (CSIF).</p>
<p>Suplentes:</p>
<p>Enrique Fernández Maceiras (UGT).</p>
<p>Juan Rey Vázquez (CIG).</p>
<p>Eduardo González Vila (CSIF).</p>
<p>Noméase presidente da mesa a Manuel Varela Rey, deputado delegado de Persoal e secretaria a Ana Marcos García, xefa do Servicio de Persoal. Suplente Mª José López Pérez, xefa da sección de Persoal.</p>
<p>Acta da sesión celebrada pola mesa xeral de negociación do acordo negociado de condicións de traballo do persoal funcionario da deputación provincial da Coruña</p>
<p>Na deputación provincial e ás doce horas e trinta minutos do día nove de xaneiro de mil novecentos noventa e seis, reúnese a mesa xeral de negociación do acordo negociado de condicións de traballo de persoal funcionario.</p>
<p>Preside a mesa o deputado delegado de Persoal, Manuel Varela Rey.</p>
<p>Concorren como vocais:</p>
<p>José Luís Fernández, en representación da Corporación.</p>
<p>María José Fernández Gómez (UGT).</p>
<p>Alberto Cadaveira Mahía (CIG).</p>
<p>Eduardo González Vila (CSIF).</p>
<p>Actúa como secretaria Ana María Marcos García.</p>
<p>Acórdase modifica-lo acordo negociado actualmente vixente nos seguintes termos: dar nova redac</p>
<p>ción ó artigo 18º que quedará redactado do seguinte modo:</p>
<p>«Artigo 18º. Gratificacións por servicios especiais e extraordinarios.</p>
<p>1) Os traballos extraordinarios que deban realizarse fóra da xornada normal establecida e que en ningún caso terán o carácter de periódicos e fixos, haberán de ser previamente propostos polo xefe da unidade e aprobados pola presidencia da corporación, agás supostos de recoñecida urxente.</p>
<p>Como norma xeral, as horas traballadas fóra da xornada normal compensaranse mediante descanso dentro dos catro meses seguintes á súa realización.</p>
<p>Terán tal consideración de traballos extraordinarios fóra da xornada aquelas horas que se realicen sobre a duración máxima da xornada ordinaria de traballo.</p>
<p>2) O número de horas traballadas fóra da xornada normal non poderá ser superior a oitenta ó ano. Para os funcionarios que, por calquera causa, realizasen unha xornada en cómputo anual inferior á xornada normal, o número máximo anual de tales horas reducirase na mesma proporción que exista entre tales xornadas.</p>
<p>Para os efectos do disposto no parágrafo anterior, non se computarán as horas traballadas fóra da xornada normal que foran compensadas mediante descanso dentro dos catro meses seguintes á súa realización.</p>
<p>3) A prestación do servicio en horas fóra da xornada normal de traballo será voluntaria, agás casos de recoñecida urxencia que deberá ser motivada.</p>
<p>4) Entenderanse horas nocturnas as comprendidas entre as dez da noite e as seis de mañá, e terán a consideración de festivos, ademais dos domingos e os fixados como tales no calendario oficial de festas, os sábados desde as catorce horas.</p>
<p>5) As horas traballadas fóra da xornada normal compensaranse cun incremento do 75% sobre a hora normal de traballo, ben no tempo de descanso compensatorio, ou ben nas retribucións, segundo o caso. No suposto de horas extraordinarias nocturas, o incremento será do 100%.</p>
<p>6) Para efectos de cuantificación económica do valor da hora traballada fóra da xornada normal, o valor hora normal ano calcularase dividindo a retribución total anual do posto de traballo que desempeñe cada funcionario entre o número total de horas laborables dese ano».</p>
<p>Incluír ó final do artigo 19º referente a licencias, o seguinte texto:</p>
<p>«Nos supostos de incapacidade laboral e de maternidade, o funcionario percibirá desde o primeiro día e ata o final de tal situación o 100% de tódalas retribucións totais que lle corresponderían en caso de prestación efectiva do servicio».</p>
<p>As tres horas corenta minutos do día ó principio sinalado, levántase a sesión, e esténdese a presente acta que asinan os membros da mesa xeral negociadora do acordo negociado de condicións de traballo en proba de conformidade, todo o cal eu, como secretaria, certifico.</p>
<p>2212</p>

