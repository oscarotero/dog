---
date: '1996-03-26'
id: 49DE
page: 2
number: 61
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 12 de marzo de 1996 pola que se convocan dous cursos sobre venda
  ambulante dirixidos ós membros dos corpos das policías locais de Galicia.
range: Resolución
url: 'https://www.xunta.gal/dog/Publicados/1996/19960326/Anuncio49DE_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos sobre venda ambulante, que deberán desenvolverse conforme ás seguintes bases:</p>
<p>Obxectivos:</p>
<p>Os cursos teñen por obxectivos:</p>
<p>a) Coñece-la regulación xurídica estatal e autonómica sobre venda ambulante: o Real decreto 1010/1985, do 5 de xuño.</p>
<p>b) Coñecer das competencias das comunidades autónomas e das corporacións locais na regulación e control da venda ambulante.</p>
<p>c) Coñece-las intervencións da policía local en relación coa venda ambulante.</p>
<p>Destinatarios:</p>
<p>Os cursos van dirixidos ós membros dos corpos das policías locais de Galicia.</p>
<p>Inscrición:</p>
<p>A inscrición dos participantes será totalmente gratuíta.</p>
<p>Prazas:</p>
<p>O número de prazas que se ofertarán por curso será de 50.</p>
<p>Solicitudes:</p>
<p>1. O persoal que desexe participar nestes cursos deberá presentar, cuberta á máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará ás 14 horas nas seguintes datas:</p>
<p>-Vigo: 1 de abril.</p>
<p>-Verín: 24 de abril.</p>
<p>3. As instancias deberán vir asinadas polo xefe do cadro de persoal e seladas, será isto requisito indispensable para ser admitido nos cursos; o incumprimento deste requisito implicará a non admisión ó devandito curso.</p>
<p>4. As instancias deberán enviarse á sede da Academia Galega de Seguridade: Rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares</p>
<p>previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración:</p>
<p>Os cursos celebraránse en sesións de tarde, de luns a venres, e neles trataranse entre outros os seguintes temas:</p>
<p>-Lexislación sobre venda ambulante: regulación xurídica sectorial estatal, regulación de competencias das diferentes administracións públicas.</p>
<p>-Regulación do fenómeno nas ordenanzas muicipais.</p>
<p>-Intervención policial sobre venda ambulante: prácticas de confección de denuncias.</p>
<p>Datas:</p>
<p>Os cursos celebraránse nas seguintes datas:</p>
<p>-Vigo: do 8 ó 12 de abril.</p>
<p>-Verín: do 27 ó 31 de maio.</p>
<p>O horario será de 16 a 20 horas do serán.</p>
<p>Relación de admitidos:</p>
<p>A relación de admitidos publicaráse nas seguintes datas:</p>
<p>-Vigo: 3 de abril.</p>
<p>-Verín: 8 de maio.</p>
<p>Esta relación publicarase no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar:</p>
<p>Os cursos desenvolveranse nos concellos de Vigo e Verín, quedando por concreta-lo seu lugar de celebración, que se comunicará previamente xunto coa lista de admitidos.</p>
<p>Certificado de asistencia:</p>
<p>Ó remate de cada curso entregaráselle un certificado de asistencia a aquelas persoas que acrediten a súa participación continuada, non podendo supera-las faltas de asistencia un 15% do total da duración de horas lectivas do curso; unha non asistencia superior ó 15%, aínda que sexa xustificada, suporá a non expedición do certificado.</p>
<p>Modificacións:</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 12 de marzo de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>1814</p>

