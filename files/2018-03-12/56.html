---
date: '2018-03-12'
id: L192-200218-0001
page: 14832
number: 50
agency: Concello de Vimianzo
section: VI. Anuncios. b) Administración local.
title: ANUNCIO de rectificación de erro material nas NSV/1994.
range: Anuncio
url: >-
  https://www.xunta.gal/dog/Publicados/2018/20180312/AnuncioL192-200218-0001_gl.html
---
<p>O Pleno da Corporación adoptou, na sesión ordinaria que tivo lugar o 26 de xaneiro de 2018, o acordo que na parte dispositiva di o seguinte:</p>
    <p>«Primeiro. Rectificar o erro material detectado nas NSV/1994, considerando a actividade “estación de servizo e abastecemento de combustible” como unha actividade compatible co uso comercial propio da ordenanza URLI. </p>
    <p>Segundo. A rectificación deste erro tramitarase conforme o disposto no artigo 60 da Lei 2/2016, do solo de Galicia, no que respecta ao réxime competencial e trámite de exposición pública: acordo inicial adoptado polo Pleno da Corporación, información pública polo prazo de dous meses, aprobación provisional polo Pleno da Corporación e aprobación definitiva pola Administración autonómica.</p>
    <p>Terceiro. Abrir un período de información pública durante un prazo de dous meses, mediante a inserción de anuncio no Diario Oficial de Galicia e nun dos xornais de maior difusión na provincia. Durante este período quedará o expediente á disposición de calquera que queira examinalo para que se presenten as alegacións que se consideren pertinentes».</p>
    <p>O período de información pública comezará a computar a partir do día seguinte ao da publicación deste anuncio no Diario Oficial de Galicia.</p>
    <p>Vimianzo, 19 de febreiro de 2018</p>
    <footer><p>Manuel Antelo Pazos<br>Alcalde</p></footer>

