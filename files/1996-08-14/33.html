---
date: '1996-08-14'
id: 928A
page: 7
number: 159
agency: CONCELLO DE BRIÓN
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1996/19960814/Anuncio928A_gl.html'
---
<p>O Concello Pleno, en sesión ordinaria celebrada o día 25 de xuño de 1996, adoptou o acordo de aprobación definitiva da modificación puntual nº 1 das normas subsidiarias de planeamento vixentes.</p>
<p>Modificacións que se concreta nos seguintes extremos:</p>
<p>5. Descrición das modificacións introducidas.</p>
<p>1º. O cambio de clasificación do solo apto para ubanizar industrial.</p>
<p>Trátase de substitui-la clasificación como solo apto para urbanizar (ZAUI) das dúas áreas previstas na meseta central , a saber:</p>
<p>1. Área de Brañas de Landeira.</p>
<p>2. Área de Monte Ferreiros, pola de solo non urbanizable común, clasificación e cualificación que xa ten a totalidade ou a meirande parte dos solos que rodean os agora modificados.</p>
<p>2º. Previsión do uso de vivenda plurifamiliar nas ordenanzas existentes.</p>
<p>Trátase de establecer na ordenanza xeral de usos, e concretamente no de vivenda, dúas categorías:</p>
<p>1. Vivenda unifamiliar.</p>
<p>2. Vivenda plurifamiliar.</p>
<p>Estas dúas categorías poderán aplicarse nas ordenanzas específicas seguintes:</p>
<p>-Nº 1: solo urbano residencial A (ZRA).</p>
<p>-Nº 2: solo urbano residencial B (ZRB).</p>
<p>-Nº 4: zona de núcleos rurais tradicionais dinámicos (NRT).</p>
<p>-Nº 5: zona de núcleos rurais de recente formación.</p>
<p>-Nº 10: zona pendente de plan especial (Balneario do Tremo).</p>
<p>-Solo apto para urbanizar de carácter residencial.</p>
<p>3º. Uso de turismo rural.</p>
<p>Trátase de incluír unha terceira categoría de uso hoteleiro que se define como aquel que se desenvolve en vivendas tradicionais (condición sine qua non é a de que exista unha vivenda tradicional para que poida realizarse nesa ese uso), utilizando parte ou todo o espacio non usado pola familia que o oferta. Terá que ser preceptivo que, con carácter previo á utilización, se teña acometida a rehabilitación ou restauración pertinentes.</p>
<p>O que se fai público para xeral coñecemento.</p>
<p>Brión, 3 de xullo de 1996.</p>
<p>José Luis García García</p>
<p>Alcalde</p>
<p>9606107</p>

