---
date: '2003-02-24'
id: 6C4A
page: 2073
number: 38
agency: CONSELLERÍA DE ECONOMÍA E FACENDA
section: I. DISPOSICIÓNS XERAIS
title: >-
  Decreto 164/2003, do 13 de febreiro, polo que se modifican os estatutos da
  Sociedade Anónima para o Desenvolvemento Comarcal de Galicia.
range: Decreto
url: 'https://www.xunta.gal/dog/Publicados/2003/20030224/Anuncio6C4A_gl.html'
---
<p>A Sociedade Anónima para o Desenvolvemento Comarcal de Galicia constituíuse o día 18 de abril de 1994, despois de acordada a súa creación polo Decreto 40/1994, do 4 de febreiro, no que tamén se aproban os estatutos da sociedade.</p>
<p>Coa publicación dos decretos 22/2003 e 23/2003, do 20 de xaneiro, modificáronse os centros directivos dependentes da Presidencia da Xunta de Galicia e a estructura orgánica dos seus departamentos. Ante esta nova organización é preciso modifica-los estatutos da Sociedade Anónima para o Desenvolvemento Comarcal de Galicia no relativo á composición do Consello de Administración.</p>
<p>Por todo o anterior, e de conformidade co disposto nos artigos 47 e seguintes da Lei 3/1985, do 12 de abril, do patrimonio da Comunidade Autónoma de Galicia, e no artigo 111 do Decreto 50/1989, do 9 de marzo, polo que se aproba o regulamento que a desenvolve, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día trece de febreiro de dous mil tres,</p>
<p>DISPOÑO:</p>
<p>Artigo único.-O artigo 27 dos estatutos da Sociedade Anónima para o Desenvolvemento Comarcal de Galicia, aprobados polo Decreto 40/1994, do 4 de febreiro, queda redactado nos seguintes termos:</p>
<p>«Artigo 27º</p>
<p>O Consello de Administración estará integrado por un mínimo de cinco e un máximo de quince membros.</p>
<p>Será presidente o conselleiro competente en materias de planificación e desenvolvemento comarcal.</p>
<p>O secretario do Consello de Administración será elixido polo consello, de entre os seus membros, por proposta do presidente, e no seu defecto asumirá as súas funcións o conselleiro de menor idade».</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, trece de febreiro de dous mil tres.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

