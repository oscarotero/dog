---
date: '2003-02-24'
id: 6C72
page: 2165
number: 38
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: IV. OPOSICIÓNS E CONCURSOS
title: >-
  Resolución do 3 de febreiro de 2003, da Dirección Xeral de Administración
  Local, sobre a modificación da forma de provisión de postos de traballo
  reservados a funcionarios/as de Administración local con habilitación de
  carácter nacional.
range: Resolución
url: 'https://www.xunta.gal/dog/Publicados/2003/20030224/Anuncio6C72_gl.html'
---
<p>Vista a proposta formulada polo Concello de Santiago de Compostela conforme o acordo adoptado</p>
<p>polo Pleno en sesión do día 28 de novembro de 2002, relativa á modificación da forma de provisión dos postos de traballo de vicesecretario, viceinterventor e vicetesoureiro, reservados a funcionarios de Administración local con habilitación de carácter nacional.</p>
<p>Esta consellería, de conformidade co establecido nos artigos 9 e 27 do Real decreto 1732/1994, do 29 de xullo, e no uso das facultades que lle confire o artigo 241 da Lei 5/1997, de Administración local de Galicia, o artigo 13.2º.17 da Lei 4/1998, do 16</p>
<p>de maio, da función pública de Galicia, e a Orde do 29 de maio de 2002, sobre delegación de competencias no director xeral de Administración Local, esta dirección</p>
<p>DISPÓN:</p>
<p>Os postos de traballo de vicesecretario, viceinterventor e vicetesoureiro do Concello de Santiago de Compostela, reservados a funcionarios/as de Administración local con habilitación de carácter nacional, clasifícanse como de provisión polo sistema de libre designación.</p>
<p>Santiago de Compostela, 3 de febreiro de 2003.</p>
<p>Alfonso Rueda de Valenzuela</p>
<p>Director xeral de Administración Local</p>

