---
date: '2013-07-19'
id: G2215-010713-0001
page: 28797
number: 137
agency: Xulgado de Primeira Instancia e Instrución número 2 de Cambados
section: V. Administración de xustiza.
title: EDICTO (161/2011).
range: Edicto
url: >-
  https://www.xunta.gal/dog/Publicados/2013/20130719/AnuncioG2215-010713-0001_gl.html
---
<p>María del Carmen Santos Caballero, secretaria xudicial do Xulgado de Primeira Instancia e Instrución número 2 de Cambados, polo presente,</p>
    <p>Anuncio:</p>
    <p>No presente procedemento ordinario 161/2011 seguido por instancia de Financiera El Corte Inglés EFC, S.A. fronte a Luis García Escorcia ditouse sentenza, cuxo teor literal é o seguinte:</p>
    <p>«Decisión:</p>
    <p>Que estimando a demanda interposta pola demandante Financiera El Corte Inglés EFC, S.A., con procurador Sr. Martínez Melón, fronte a Luis García Escorcia en situación de rebeldía procesual. Debo condenar e condeno a demandada a pagar á demandante a cantidade de corenta e cinco mil cento nove euros con dezasete céntimos (45.109,17 €), máis os xuros do artigo 576 LAC. Con expresa imposición á demandada das custas procesuais causadas.</p>
    <p>Únase a presente ao Libro rexistro de sentenzas e autos definitivos civís deste xulgado, e expídase testemuño que se unirá aos autos a que se contrae.</p>
    <p>Así, por esta a miña sentenza, pronúncioo, mándoo e asínoo».</p>
    <p>Modo de impugnación: mediante recurso de apelación ante a Audiencia Provincial de Pontevedra.</p>
    <p>O recurso de apelación interpoñerase ante o tribunal que ditase a resolución que se impugne dentro do prazo de vinte días contados desde o día seguinte ao da notificación daquela. Na interposición do recurso o apelante deberá expoñer as alegacións en que se basee a impugnación, ademais de citar a resolución apelada e os pronunciamentos que impugna.</p>
    <p>E encontrándose o devandito demandado, Luis García Escorcia en paradoiro descoñecido, expídese o presente edicto co fin de que sirva de notificación en forma a este.</p>
    <p>Cambados, 18 de abril de 2013</p>
    <footer><p>A secretaria xudicial</p></footer>

