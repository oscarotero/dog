---
date: '2013-07-19'
id: CA04-020413-0004
page: 28814
number: 137
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de abril de 2013, da Xefatura Territorial da Coruña, pola que
  se autoriza e se aproba o proxecto de execución dunha instalación eléctrica no
  concello de Oza dos Ríos (expediente IN407A 2012/148-1).
range: Resolución
url: >-
  https://www.xunta.gal/dog/Publicados/2013/20130719/AnuncioCA04-020413-0004_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a continuación se describen:</p>
    <p>Solicitante: Maderas Gestal.</p>
    <p>Domicilio social: aldea Frais, 78, baixo, 15380 Oza dos Ríos.</p>
    <p>Denominación: CS e CT 400 kVA para subministración electricidade a serradoiro.</p>
    <p>Situación: aldea de Frais, 78, lugar de Parada, Oza dos Ríos.</p>
    <p>Características técnicas: CS prefabricado, celas de entrada, saída e cela de liña, CGMCosmos-Ormazabal, 24 kV, 400 A e CT formado por cela de liña (idem), de protección e medida, transformador de aceite 400 kVA, 15-20/0,42 kV.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir do día seguinte ao da publicación desta resolución; tamén poderá interpor calquer outro recurso que considere pertinente ao seu dereito.</p>
    <p>A Coruña, 2 de abril de 2013</p>
    <footer><p>Susana Vazquez Romero<br>Xefa territorial da Coruña</p></footer>

