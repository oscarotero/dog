---
date: '2022-07-29'
id: G0426-150722-0003
page: 42078
number: 144
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 12 de xullo de 2022, do Xurado Provincial de Clasificación de
  Montes Veciñais en Man Común de Lugo, polo que se publica a resolución do
  recurso extraordinario de revisión contra a revisión do esbozo do monte de
  Narla, do concello de Friol (expediente 42_75/2018_89).
range: Anuncio
url: >-
  https://www.xunta.gal/dog/Publicados/2022/20220729/AnuncioG0426-150722-0003_gl.html
---
<p>Na sesión do xurado provincial do día 28.6.2022, figura o seguinte acordo:</p>
    <p>Monte Narla, da parroquia de Narla, no concello do Friol. Expediente 42_75/2018_89.</p>
    <p>Os días 25.9.2021 e 2.12.2021 presentáronse dous escritos asinados por Manuel Río Vidal, que son tratados como recurso extraordinario de revisión, de acordo co establecido nos artigos 115.2 e 125.1.b) da Lei 30/2015, do 1 de outubro, do procedemento administrativo común das administracións públicas. Neles solicitaba a exclusión de 4 parcelas incluídas na revisión de esbozo do dito monte.</p>
    <p>Dado trámite aos interesados, con data 31.3.2022 o xurado formulou unha proposta de resolución para remitir ao Consello Consultivo de Galicia co fin de que emitise ditame preceptivo previsto para estes recursos. Nela propoñíase o seguinte:</p>
    <p>«Estimar parcialmente o recurso presentado, no senso de excluír do esbozo revisado, como consecuencia da resolución impugnada, a parcela 35 do polígono 38 do termo municipal de Friol.</p>
    <p>A anterior exclusión faise unicamente polo feito de considerar que procedementalmente non cabía facer unha inclusión <em>ex novo </em>da dita parcela na revisión realizada porque antes do procedemento xa constaba inscrita no Rexistro da Propiedade a favor dun particular (da documental conclúese que está inscrita desde o ano 1996).</p>
    <p>Porén, o anterior en ningún caso implica que este xurado determine que a documental achegada polo interesado é suficiente para a acreditación da propiedade por aquel nin que se recoñeza que posúe ningún dereito sobre os ditos terreos».</p>
    <p>Sobre este recurso, o Consello Consultivo de Galicia emitiu un ditame o 1.6.2022, en que emite informe desfavorable sobre a proposta anterior, basicamente polos seguintes motivos:</p>
    <p>– Entende que nestes recursos o feito de non invocar expresamente a causa taxada en que se basea a reclamación impide a súa admisión.</p>
    <p>– E, por outra banda, entende que o que está expoñendo o interesado é un conflito de propiedade e, polo tanto, considera que este debe dilucidarse na vía xurisdicional civil.</p>
    <p>De acordo co disposto no artigo 126.1 da Lei de procedemento administrativo común das administracións públicas, e seguindo o criterio emitido polo Consello Consultivo de Galicia, o xurado, por unanimidade, acorda non admitir o solicitado por Manuel Río Vidal nos escritos presentados, de conformidade cos fundamentos que se recollen na correspondente resolución.</p>
    <p>Contra esta resolución poderá interpoñerse recurso contencioso-administrativo, no prazo de dous meses contados desde o día seguinte ao da súa notificación ou publicación no <em>Diario Oficial de Galicia</em>, perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 12 de xullo de 2022</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de<br>Montes Veciñais en Man Común de Lugo</p></footer>

