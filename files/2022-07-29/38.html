---
date: '2022-07-29'
id: G0426-150722-0004
page: 42071
number: 144
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 12 de xullo de 2022, do Xurado Provincial de Clasificación de
  Montes Veciñais en Man Común de Lugo, polo que se lles comunican aos posibles
  titulares de dereitos e intereses os acordos adoptados por este xurado
  relativos a deslindamentos entre montes veciñais en man común (expediente
  90/75 e sete montes máis).
range: Anuncio
url: >-
  https://www.xunta.gal/dog/Publicados/2022/20220729/AnuncioG0426-150722-0004_gl.html
---
<p>Na sesión que tivo lugar o día 28.6.2022, o Xurado Provincial de Clasificación de MVMC de Lugo, por unanimidade, acordou aprobar os seguintes deslindamentos entre montes veciñais e proceder ás oportunas modificacións nos expedientes correspondentes:</p>
    <p>― Monte Chan de Busto (expediente 90/75), pertencente aos veciños do lugar de Vilabol; e monte da Trapa e Pena de Santalla (expediente 89/75), pertencente os veciños do lugar de Quintá. Ambos da parroquia de Quintá, no concello das Nogais.</p>
    <p>O 19.1.2022 foi presentada unha solicitude (mellorada o 25.3.2022) relativa ao acordo de deslindamento levado a cabo por avinza entre as citadas comunidades, en canto á liña divisoria que separa os seus montes veciñais. Aportan acta de deslindamento, planos topográficos, acta de conciliación e certificacións de aprobación por parte das comunidades implicadas.</p>
    <p>O 12.4.2022, o Servizo de Montes emite un informe (2022_2) en que se especifican as modificacións que se producen nos montes, como consecuencia do deslindamento, e cuxas superficies pasan a ser:</p>
    <p>– MVMC Chan de Busto: 66 hectáreas.</p>
    <p>– MVMC Trapa e Pena de Santalla: 78 hectáreas.</p>
    <p>Este deslindamento correspóndese co plano do anexo I, ao final deste anuncio.</p>
    <p>– Monte Sinada (expediente 8/78), pertencente aos veciños do lugar de Sinada; e monte Mosteiro (expediente 130/78), pertencente aos veciños do lugar de Mosteiro. Ambos na parroquia de Mosteiro, concello de Navia de Suarna.</p>
    <p>O 25.2.2022 foi presentada unha solicitude (mellorada o 30.4.2022) relativa ao acordo de deslindamento levado a cabo por avinza entre as citadas comunidades, en canto á liña divisoria que separa os seus montes veciñais. Achegan acta de deslindamento, planos topográficos, acta de conciliación e certificacións de aprobación por parte das comunidades implicadas.</p>
    <p>O 6.5.2022, o Servizo de Montes emite un informe (2022_7) en que se especifican as modificacións que se producen nos montes, como consecuencia do deslindamento, cuxas superficies pasan a ser:</p>
    <p>– MVMC Sinada: 106,39 hectáreas.</p>
    <p>– MVMC Mosteiro: 167,37 hectáreas.</p>
    <p>Este deslindamento correspóndese co plano do anexo II, ao final deste anuncio.</p>
    <p>– Monte Granda Abilleira e Salgueiros (expediente 45/79), pertencente aos veciños da parroquia de Duarría; e monte Rodela, Gándaras de Castro e Granda de Abilleira (expediente 42/79), pertencente aos veciños da parroquia de Loentia, ambos no concello de Castro de Rei.</p>
    <p>O 4.3.2022 foi presentada unha solicitude (mellorada o 6.6.2022) relativa ao acordo de deslindamento levado a cabo por avinza entre as citadas comunidades, en canto á liña divisoria que separa os seus montes veciñais. Achegan acta de deslindamento, planos topográficos, acta de conciliación e certificacións de aprobación por parte das comunidades implicadas.</p>
    <p>O 16.6.2022, o Servizo de Montes emite un informe (2022_9) en que se especifican as modificacións que se producen nos montes, como consecuencia do deslindamento, cuxas superficies pasan a ser:</p>
    <p>– MVMC Granda Abilleira e Salgueiros: 119,43 hectáreas.</p>
    <p>– MVMC Rodela, Gándaras de Castro e Granda de Abilleira: 601,7 hectáreas.</p>
    <p>Este deslindamento correspóndese co plano do anexo III, ao final deste anuncio.</p>
    <p>– Monte Montareda e Corredoira (expediente 43/78), pertencente aos veciños da parroquia de Saldanxe; e monte Acevreiro (expediente 41/78), pertencente aos veciños da parroquia de Pastoriza, ambos no concello da Pastoriza. </p>
    <p>O 4.5.2022 foi presentada unha solicitude relativa ao acordo de deslindamento levado a cabo por avinza entre as citadas comunidades, en canto á liña divisoria que separa os seus montes veciñais. Achegan acta de deslindamento, planos topográficos, acta de conciliación e certificacións de aprobación por parte das comunidades implicadas.</p>
    <p>O 30.5.2022, o Servizo de Montes emite un informe (2022_18) en que se especifican as modificacións que se producen nos montes, como consecuencia do deslindamento, cuxas superficies pasan a ser:</p>
    <p>– MVMC Montareda e Corredoira: 264,14 hectáreas.</p>
    <p>– MVMC Acevreiro, de 121,87 hectáreas.</p>
    <p>Este deslindamento correspóndese co plano do anexo IV, ao final deste anuncio.</p>
    <p>Contra estes acordos, desde o día seguinte ao da súa publicación no <em>Diario Oficial de Galicia</em>, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 12 de xullo de 2022</p>
    <footer><p>María Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>

