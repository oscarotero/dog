---
date: '2022-07-29'
id: O92-180722-0006
page: 41911
number: 144
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 18 de xullo de 2022 pola que se dá publicidade do
  acordo do Consello de Dirección que aproba as bases reguladoras das axudas á
  dixitalización Industria 4.0 para o ano 2022, cofinanciadas no marco do
  programa operativo Feder Galicia 2014-2020, e se procede á súa convocatoria en
  réxime de concorrencia competitiva (código de procedemento IG300C).
range: Resolución
url: >-
  https://www.xunta.gal/dog/Publicados/2022/20220729/AnuncioO92-180722-0006_gl.html
---
<p>BDNS (Identif.): 641070.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. <em>Beneficiarias</em></p>
    <p>As pequenas e medianas empresas (pemes), segundo a definición establecida pola Comisión Europea no anexo I do Regulamento 651/2014 (DOUE L 187, do 26 de xuño), calquera que sexa a súa forma xurídica e que teñan un centro de traballo en Galicia no cal se vaia realizar o proxecto.</p>
    <p>Segundo. <em>Obxecto </em></p>
    <p>As axudas concédense en réxime de concorrencia competitiva e teñen por obxecto a posta en marcha de proxectos de dixitalización cuxa finalidade sexa a implantación de solucións para o soporte dixital de procesos dunha empresa ou para proxectos de interconexión dixital de procesos entre unha peme galega e outras empresas, ou entre dúas ou máis pemes galegas, como poden ser ordes de fabricación distribuída, sistemas de facturación e procesos entre un líder industrial cara ás pemes que conforman a súa cadea de valor. </p>
    <p>Terceiro. <em>Bases reguladoras</em></p>
    <p>Resolución do 18 de xullo de 2022 pola que se dá publicidade ao acordo do Consello de Dirección que aproba as bases reguladoras dos obradoiros e das axudas á dixitalización Industria 4.0 para o ano 2022, cofinanciadas no marco do programa operativo Feder Galicia 2014-2020, e se procede á súa convocatoria en réxime de concorrencia competitiva (código de procedemento IG300C).</p>
    <p>Cuarto. <em>Importe</em></p>
    <p>Os créditos dispoñibles para as concesións na convocatoria da liña IG240 Axudas aboaranse con cargo ás seguintes aplicacións orzamentarias e polos seguintes importes e distribución plurianual:</p>
    <p>Proxectos tipo 1 (&lt;50.000 €):</p>
    <p>– Partida orzamentaria 06.A1.741.A.7706: 90.000 € con cargo ao ano 2022 e 1.335.000 € con cargo ao ano 2023.</p>
    <p>– Partida orzamentaria 06.A1.741.A.7810: 15.000 € con cargo ao ano 2022 e 60.000 € con cargo ao ano 2023.</p>
    <p>Proxectos tipo 2 (entre 50.000 e 120.000 €):</p>
    <p>– Partida orzamentaria 06.A1.741.A.7706: 90.000 € con cargo ao ano 2022 e 1.335.000 € con cargo ao ano 2023.</p>
    <p>– Partida orzamentaria 06.A1.741.A.7810: 15.000 € con cargo ao ano 2022 e 60.000 € con cargo ao ano 2023.</p>
    <p>Proxectos tipo 3 (&gt;120.000 €):</p>
    <p>– Partida orzamentaria 06.A1.741.A.7706: 150.000 € con cargo ao ano 2022 e 1.750.000 € con cargo ao ano 2023.</p>
    <p>– Partida orzamentaria 06.A1.741.A.7810: 20.000 € con cargo ao ano 2022 e 80.000 € con cargo ao ano 2023.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes comezará o día seguinte ao da publicación da resolución de convocatoria no <em>Diario Oficial de Galicia </em>e rematará o 8 de setembro de 2022.</p>
    <p>Santiago de Compostela, 18 de xullo de 2022</p>
    <footer><p>Patricia Villajos Grande<br>Xerente do Instituto Galego de Promoción Económica</p></footer>

