---
date: '2022-07-29'
id: O92-280722-0002
page: 41931
number: 144
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 28 de xullo de 2022 pola que se establecen as bases
  reguladoras que rexerán a concesión das axudas destinadas a sufragar os danos
  sufridos en establecementos comerciais, industriais, turísticos e mercantís,
  derivados dos incendios que se produciron en Galicia durante o mes de xullo de
  2022, segundo o Decreto 130/2022, do 21 de xullo, de medidas urxentes de axuda
  para a reparación dos danos causados polos incendios que se produciron en
  Galicia durante o mes de xullo de 2022, e se procede á súa convocatoria
  (código de procedemento IG100A).
range: Resolución
url: >-
  https://www.xunta.gal/dog/Publicados/2022/20220729/AnuncioO92-280722-0002_gl.html
---
<p>BDNS (Identif.): 641575.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Poderán ser beneficiarias destas axudas as persoas físicas ou xurídicas, titulares dos establecementos comerciais, mercantís, industriais e turísticos en que se producisen os danos derivados directamente dos incendios ou da súa extinción.</p>
    <p>Segundo. <em>Obxecto </em></p>
    <p>As axudas outorgaranse de forma directa por mor do interese público, social e humanitario derivados das excepcionais circunstancias que concorren neste caso, e concederanse nos termos e condicións que se establecen nas bases, amparadas no previsto na sección 8 do Regulamento (UE) nº 651/2014, da Comisión, do 17 de xuño de 2014, polo que se declaran determinadas categorías de axudas compatibles co mercado interior en aplicación dos artigos 107 e 108 do Tratado, relativa ás axudas destinadas a reparar os prexuízos causados por determinados desastres naturais.</p>
    <p>Terceiro. <em>Bases reguladoras</em></p>
    <p>Resolución do 28 de xullo de 2022 pola que se establecen as bases reguladoras que rexerán a concesión das axudas destinadas a sufragar os danos sufridos en establecementos comerciais, industriais, turísticos e mercantís, derivados dos incendios que se produciron en Galicia durante o mes de xullo de 2022, segundo o Decreto 130/2022, do 21 de xullo, de medidas urxentes de axuda para a reparación dos danos causados polos incendios que se produciron en Galicia durante o mes de xullo de 2022, e se procede á súa convocatoria (código de procedemento IG100A).</p>
    <p>Cuarto. <em>Importe</em></p>
    <p>O crédito dispoñible para concesións nesta convocatoria aboaranse con cargo á aplicación orzamentaria 06.A1.741A.7701 por un importe de 1.000.000 € con cargo ao ano 2022. </p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes desde o día seguinte ao da publicación da resolución de convocatoria no <em>Diario Oficial de Galicia</em>.</p>
    <p>Santiago de Compostela, 28 de xullo de 2022</p>
    <footer><p>Patricia Villajos Grande<br>Xerente do Instituto Galego de Promoción Econímica</p></footer>

