---
date: '2022-07-29'
id: C3K1-150722-0001
page: 42056
number: 144
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 14 de xullo de 2022, da Xefatura Territorial de Ourense, pola que se
  notifica a resolución do expediente sancionador 20211355AL-OU por infraccións
  en materia sanitaria.
range: Cédula
url: >-
  https://www.xunta.gal/dog/Publicados/2022/20220729/AnuncioC3K1-150722-0001_gl.html
---
<p>O 20 de xuño de 2021, a xefa territorial da Consellería de Sanidade de Ourense ditou a resolución do expediente sancionador 20211355AL-OU incoado ao titular do DNI 10203848J e enderezo na rúa Ás Aguedas, número 11, 24750 La Bañeza (León).</p>
    <p>Intentada a notificación da resolución segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e ao non ser posible efectuala, mediante esta cédula, e segundo o disposto no artigo 44 da dita lei, notifícaselle ao titular do DNI 10203848J o contido da referida resolución que figura como anexo para que poida ter coñecemento dela.</p>
    <p>Así mesmo, fáiselle saber o dereito que lle asiste para interpoñer recurso de alzada ante o conselleiro de Sanidade no prazo dun mes, contado desde o día seguinte ao da publicación desta cédula, segundo establecen os artigos 121 e 122 da Lei 39/2015, do 1 de outubro, e lembráselle o seu dereito a consultar o expediente depositado nas dependencias da xefatura, sita na avenida de Zamora, 13, Ourense, e a obter, de ser o caso, copia do expediente, segundo o previsto na letra a) do artigo 53.1 da citada Lei 39/2015, do 1 de outubro.</p>
    <p>Tamén, as administracións públicas lexitimadas para impugnar o acto poderán interpoñer recurso contencioso-administrativo no prazo de dous meses contado desde a data da publicación, e poderán realizar un requirimento previo de anulación ou revogación do acto no prazo de dous meses, todo isto de conformidade co disposto no artigo 44 da Lei 29/1998, do 13 de xullo, reguladora da xurisdición contencioso-administrativa.</p>
    <p>No caso de estar de acordo co contido desta resolución o pagamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte, mediante o ingreso que poderá efectuar en calquera entidade bancaria colaboradora, empregando os impresos normalizados que se lle facilitarán nas dependencias da xefatura territorial.</p>
    <p>Esta cédula expídese para que conste e lle sirva de notificación a persoa interesada, en cumprimento co disposto no artigo 44 da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 14 de xullo de 2022</p>
    <footer><p>Laura López del Castillo<br>Xefa territorial de Ourense</p></footer>
    <h2>ANEXO</h2>
    <p>Nº de expediente: 20211355AL-OU.</p>
    <p>DNI/NIF/CIF: 10203848J.</p>
    <p>Último enderezo coñecido: rúa Ás Aguedas, número 11, 24750 La Bañeza (León).</p>
    <p>Feito imputado: infracción da lexislación aplicable en materia sanitaria. Regulamento (CE) nº 852/04, do 29 de abril.</p>
    <p>Tipificación: leve.</p>
    <p>Sanción proposta: trescentos euros (300 €).</p>

