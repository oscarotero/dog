---
date: '2020-06-30'
id: G0427-090620-0001
page: 25903
number: 128
agency: Consellería do Mar
section: VI. Anuncios. a) Administración autonómica.
title: >-
  RESOLUCION do 4 de xuño de 2020 pola que se autoriza a transmisión mortis
  causa, mediante pacto de mellora, da concesión administrativa e da batea
  Rianxo III.
range: Resolución
url: >-
  https://www.xunta.gal/dog/Publicados/2020/20200630/AnuncioG0427-090620-0001_gl.html
---
<p>Visto o expediente instruído para os efectos da transmisión <em>mortis causa</em>, mediante pacto de mellora, da concesión administrativa e da batea <em>Rianxo III</em> resulta:</p>
    <p>a) Antecedentes:</p>
    <p>Primeiro. Mediante escrito de data do 17 de xaneiro de 2020, Jacinto Fungueiriño Muñiz e Rosa Suárez Otero, solicitaron autorización para transmisión <em>mortis causa</em>, mediante pacto de mellora, da concesión administrativa e da batea <em>Rianxo III</em>. </p>
    <p>Segundo. Os informes do Servizo de Protección dos Recursos sobre as características da batea da Dirección Xeral de Pesca, Acuicultura e Innovación Tecnolóxica sobre a tramitación do expediente son favorables.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente consonte a Lei 11/2008, do 3 de decembro de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 xuño, de dereito civil de Galicia (DOG núm. 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, de 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde de 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG núm. 126, do 2 de xullo).</p>
    <p>Por todo o anterior, resolvo:</p>
    <p>Autorizar a transmisión <em>mortis causa</em>, mediante pacto de mellora, a favor de Rosa María Fungueiriño Suarez (***6010**), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: <em>Rianxo III</em>. </p>
    <p>Situación: </p>
    <p>Cuadrícula nº: 180.</p>
    <p>Polígono: E. </p>
    <p>Distrito: Caramiñal (A Coruña).</p>
    <p>Especie autorizada: mexillón (<em>Mytilus galloprovincialis</em>). </p>
    <p>Título administrativo habilitante: concesión de actividade.</p>
    <p>Orde de outorgamento: 20.5.1964. </p>
    <p>Remate da vixencia: 15.12.2029.</p>
    <p>Actuais titulares: Jacinto Fungueiriño Muñiz (***7494**) e Rosa Suárez Otero (***6669**).</p>
    <p>Nova titular: Rosa María Fungueiriño Suarez (***6010**).</p>
    <p>A nova titular da concesión, queda nos dereitos e obrigas dos anteriores titulares. </p>
    <p>Contra a presente resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>Este prazo comezará a contar desde o 1 de xuño de 2020, data na que se continúa o cómputo dos prazos administrativos suspendidos de acordo co disposto no artigo 9 do Real decreto 537/2020, do 22 de maio, polo que se prorroga o estado de alarma declarado polo Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19.</p>
    <p> A Coruña, 4 de xuño de 2020</p>
    <footer><p>A conselleira do Mar<br>P.D. (Orde do 8.9.2017)<br>O xefe territorial da Coruña<br>P.D. (Resolución do 6.11.2019)<br>María José Cancelo Baquero<br>Xefa do Servizo de Recursos Mariños</p></footer>

