---
date: '2020-06-30'
id: G0427-090620-0002
page: 25906
number: 128
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 8 de xuño de 2020 pola que se autoriza a transmisión inter vivos
  da concesión administrativa da batea G.D. II.
range: Resolución
url: >-
  https://www.xunta.gal/dog/Publicados/2020/20200630/AnuncioG0427-090620-0002_gl.html
---
<p>Visto o expediente instruído para os efectos da transmisión <em>inter vivos</em> da batea <em>G.D. II </em>e da concesión administrativa que a ampara, resulta:</p>
    <p>a) Antecedentes: </p>
    <p>Primeiro. O 5 de marzo de 2020, Valentín Sobradelo Rodríguez solicitou autorización para transmisión da concesión administrativa e da batea <em>G.D. II</em>.</p>
    <p>Segundo. O informe da Dirección Xeral de Pesca, Acuicultura e Innovación Tecnolóxica sobre a tramitación do expediente é favorable.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente consonte a Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde de 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Por todo o anterior, resolvo:</p>
    <p>Autorizar a transmisión <em>inter vivos</em>, a favor de José Miguel Sobradelo Rodríguez (***6415**) e María Luisa Nine Vicente (***7417**), da concesión administrativa e da batea que se indica a continuación:</p>
    <p>Identificación</p>
    <p>Tipo: batea.</p>
    <p>Nome: <em>G.D. II.</em></p>
    <p>Situación: </p>
    <p>Cuadrícula nº: 151.</p>
    <p>Polígono: E.</p>
    <p>Distrito: Caramiñal (A Coruña).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión de actividade.</p>
    <p>Orde de outorgamento: 5.11.1976.</p>
    <p>Remate da vixencia: 15.12.2029.</p>
    <p>Actuais titulares: José Miguel Sobradelo Rodríguez (***6415**), María Luisa Nine Vicente (***7417**) e Valentín Sobradelo Rodríguez (***7904**).</p>
    <p>Novos titulares: José Miguel Sobradelo Rodríguez (***6415**) e María Luisa Nine Vicente (***7417**).</p>
    <p>Baixo as seguintes condicións:</p>
    <p>Primeira. Os titulares actuais deberán presentar no prazo máximo de un mes, contado desde o día seguinte ao da publicación da presente resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegada a documentación requirida, a autorización quedará sen efecto, logo de comunicación por parte da consellería.</p>
    <p>Terceira. Os novos titulares da concesión quedan subrogados nos dereitos e obrigas dos anteriores, desde o momento de formalización da compra-venda en escritura pública.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición, no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa no prazo de dous meses que comezará a contar en ambos casos desde o día seguinte ao da súa publicación, conforme os artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>Este prazo comezará a contar desde o 1 de xuño de 2020, data en que se continúa o cómputo dos prazos administrativos suspendidos de acordo co disposto no artigo 9 do Real decreto 537/2020, do 22 de maio, polo que se prorroga o estado de alarma declarado polo Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19.</p>
    <p>A Coruña, 8 de xuño de 2020 </p>
    <footer><p>A conselleira do Mar<br>P.D. (Orde do 8.9.2017)<br>O xefe territorial da Coruña<br>Por delegación de funcións (Resolución do 6.11.2019)<br>María José Cancelo Baquero<br>Xefa de Servizo de Recursos Mariños</p></footer>

