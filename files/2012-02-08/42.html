---
date: '2012-02-08'
id: L223-020212-11747
page: 5465
number: 27
agency: Concello da Guarda
section: VI. Anuncios. b) Administración local.
title: >-
  ANUNCIO de licitación para a contratación das obras de posta en valor do
  Castelo de Santa Cruz na Guarda.
range: Anuncio
url: >-
  https://www.xunta.gal/dog/Publicados/2012/20120208/AnuncioL223-020212-11747_gl.html
---
<p>Aprobado por Acordo plenario do 27 de xaneiro de 2012 o expediente de contratación, incluídos os pregos de cláusulas administrativas particulares-técnicas que rexerán o concurso para adxudicar o contrato de obras de posta en valor do Castelo de Santa Cruz na Guarda, obxecto de financiamento do 1% cultural do Ministerio de Fomento, que se expoñen ao público durante oito (8) días, contados a partir do seguinte ao da última publicación deste anuncio no Diario Oficial de Galicia ou no Boletín Oficial da provincia, para que poida presentar reclamacións quen se considere interesado.</p>
    <p>Simultaneamente anúnciase o concurso, aprazándose a licitación se resulta necesario por formularse reclamacións contra os pregos.</p>
    <p>1. Entidade adxudicadora.</p>
    <p>Concello da Guarda; praza do Reló s/n, 36780. Teléfono: 986 61 00 00, fax: 986 61 02 83.</p>
    <p>2. Obxecto do contrato.</p>
    <p>Adxudicar o contrato de obras de posta en valor do Castelo de Santa Cruz na Guarda, obxecto de financiamento do 1% cultural do Ministerio de Fomento.</p>
    <p>3. Prazo de execución.</p>
    <p>Doce meses.</p>
    <p>4. Tipo de licitación.</p>
    <p>1.033.931,14 euros (IVE incluído) (respecto do que se admiten baixas). As obras son obxecto de financiamento do 1% cultural do Ministerio de Fomento, por un importe de 775.448,36 euros, correspondente ao 75% do seu valor total. O 1 de decembro de 2011 foi asinado convenio de colaboración entre o Ministerio de Fomento e o Concello da Guarda para o financiamento das obras.</p>
    <p>5. Modalidade de adxudicación.</p>
    <p>Concurso público, procedemento aberto, tramitación urxente.</p>
    <p>6. Garantías.</p>
    <p>Provisoria: non se exixe.</p>
    <p>Definitiva: 5% do importe da adxudicación, excluído o imposto sobre o valor engadido.</p>
    <p>7. Exame do expediente.</p>
    <p>Os licitadores poderán examinar o expediente na Secretaría Xeral do concello, de luns a venres, das 9.00 ás 13.00 horas, excepto sábados e festivos e ata o día anterior ao do remate do prazo de presentación de proposicións.</p>
    <p>8. Presentación de proposicións.</p>
    <p>As proposicións presentaranse no Rexistro Xeral do Concello da Guarda de luns a venres, das 9.00 ás 14.00 horas, e os sábados das 10.00 ás 13.00 horas, durante o prazo de trece (13) días naturais contados a partir do día seguinte ao da última publicación no DOG ou no BOP na forma sinalada no prego de cláusulas administrativas-técnicas. Se o último día de presentación de ofertas for inhábil, prorrogarase ata o día hábil seguinte.</p>
    <p>9. Apertura de proposicións.</p>
    <p>Ás dez (10.00) horas do sexto día hábil seguinte ao da finalización do prazo de presentación de ofertas, a mesa de contratación procederá á apertura das ofertas presentadas. Para estes efectos, o sábado considerarase inhábil.</p>
    <p>10. Gastos de anuncios.</p>
    <p>Serán por conta do adxudicatario.</p>
    <p>A Guarda, 30 de xaneiro de 2012.</p>
    <footer><p>José Manuel Domínguez Freitas<br>Alcalde</p></footer>

