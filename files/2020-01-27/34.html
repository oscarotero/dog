---
date: '2020-01-27'
id: G0424-170120-0001
page: 5029
number: 17
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 16 de xaneiro de 2020, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Vigo (expediente IN407A
  2019/084-4).
range: Resolución
url: >-
  https://www.xunta.gal/dog/Publicados/2020/20200127/AnuncioG0424-170120-0001_gl.html
---
<p>O 20 de maio de 2019, a Xefatura Territorial de Pontevedra emitiu a resolución de autorización administrativa previa e autorización administrativa de construción da instalación eléctrica correspondente ao centro de seccionamiento que se vai executar na avenida García Barbón, 70-72, no concello de Vigo (expediente IN407A 2019/084-4), cuxa solicitante é a Tesouraría Xeral da Seguridade Social. </p>
    <p>O 22 de setembro de 2019, a Tesouraría Xeral da Seguridade Social achega un anexo en que modifica o proxecto CS avenida García Barbón, 70-72, correspondente ao expediente IN407A 2019/084, incluíndo unha liña de media tensión subterránea que non estaba recollida no proxecto inicial.</p>
    <p>Polo tanto, visto o expediente para outorgamento de autorización administrativa previa e autorización administrativa de construción para a instalación eléctrica que a seguir se describe:</p>
    <p>Solicitante: Tesouraría Xeral da Seguridade Social.</p>
    <p>Domicilio social: avenida García Barbón, 36-1º, 36201 Vigo.</p>
    <p>Denominación: CS avenida García Barbón, 70-72.</p>
    <p>Situación: Vigo.</p>
    <p>Características técnicas: LMTS de 15 kV de 5 metros de lonxitude, con inicio na LMTS TRO713, con entrada e saída entre os centros 36CGK0 e 36SCE4. Centro de seccionamento con celas compactas baixo envolvente metálica con illamento e corte SF6. As instalacións están situadas na avenida García Barbón, 70-72, no concello de Vigo (Pontevedra).</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a dita instalación, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución poderá interpoñer recurso de alzada, ante o conselleiro de Economía, Emprego e Industria no prazo dun mes contado a partir de día seguinte ao da notificación desta resolución; tamén poderá interpoñer calquera outro recurso que xulgue pertinente en dereito.</p>
    <p>Pontevedra, 16 de xaneiro de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>

