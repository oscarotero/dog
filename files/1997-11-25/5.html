---
date: '1997-11-25'
id: CF9A
page: 11
number: 228
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 11 de novembro de 1997 pola que se aproba a modificación dos artigos
  11, 14 e 18 da Fundación Empresa-Universidad Gallega (Feuga), e se inscriben
  no rexistro de fundacións deste protectorado.
range: Orde
url: 'https://www.xunta.gal/dog/Publicados/1997/19971125/AnuncioCF9A_gl.html'
---
<p>Analizado o expediente de modificación dos estatutos de seu, promovido pola Fundación Empresa-Universidad Gallega,</p>
<p>Resultando que esta fundación foi clasificada con carácter cultural de interese galego pola Orde do 1 de agosto de 1984 e que se encontra inscrita no rexistro de fundacións desta consellería co número 155,</p>
<p>Resultando que a Fundación Empresa-Universidad Gallega solicitou perante esta Consellería de Educación e Ordenación Universitaria a modificación dos seus estatutos,</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983, así como o Regulamento de organización e funcionamento do protectorado das fundacións de interese galego, aprobado por Decreto 248/1992, do 18 de xuño, e a carta fundacional da referida fundación,</p>
<p>Considerando que as fundacións de interese galego poden modifica-los seus estatutos coas condicións previstas no artigo 38 do citado regulamento,</p>
<p>Considerando que na tramitación do expediente se cumpriron os requisitos esixidos no artigo 10 da Lei 7/1983, e nos artigos 32º.3. e 38º do devandito regulamento,</p>
<p>Considerando que os novos estatutos cumpren as esixencias dos artigos 5, 6 e 7 da Lei 7/1983, e que son conformes coa vontade fundacional.</p>
<p>Esta consellería</p>
<p>RESOLVE</p>
<p>Primeiro.-Aproba-la modificación dos artigos 11, 14 e 18 dos estatutos, da Fundación Empresa-Universidad Gallega, segundo consta en escrituras públicas do notario de Santiago de Compostela, Ildefonso Sánchez Mera, con datas do 25 de novembro de 1996 e 17 de abril de 1997.</p>
<p>Segundo.-Practica-la inscrición desta modificación estatutaria no Rexistro de Fundacións deste Protectorado, logo da publicación da presente orde no Diario Oficial de Galicia, data a partir da que entrarán en vigor tales cambios estatutarios.</p>
<p>Terceiro.-Esta disposición pon fin á vía administrativa, consonte co establecido no artigo 109.c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 11 de novembro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>07-9244</p>

