---
date: '2019-01-22'
id: G2410-201218-0006
page: 4094
number: 15
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 323/2017).
range: Edicto
url: >-
  https://www.xunta.gal/dog/Publicados/2019/20190122/AnuncioG2410-201218-0006_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 323/2017 deste xulgado do social, seguido por instancia de Roque Luis Araujo Rey contra a empresa Novas Gráficas, Sociedade Cooperativa Galega e o Fogasa, sobre ordinario, ditouse a seguinte resolución, cuxa parte dispositiva se xunta:</p>
    <p>«Decido que, estimando integramente a demanda interposta por Roque Luis Araujo Rey, contra Novas Gráficas, Sociedade Cooperativa Galega, debo condenar e condeno a parte demandada a aboarlle ao demandante a suma de 4.034,06 euros polos conceptos sinalados no feito probado oitavo desta resolución, máis os xuros previstos no artigo 29.3 do ET sobre a devandita cantidade desde a data de presentación da papeleta de conciliación ata a presente resolución e os do 576 da LAC a partir da presente resolución, así como ao pagamento das custas procesuais, incluídos os honorarios de letrado da parte demandante co límite de 200 euros.</p>
    <p>No que incumbe á responsabilidade do Fogasa, non procede a súa condena nesta instancia, debendo observarse o que resulte da aplicación do artigo 33 do ET. </p>
    <p>Notifíquese ás partes a presente resolución, facéndolles saber que fronte a ela cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación. </p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Novas Gráficas, Sociedade Cooperativa Galega, en ignorado paradoiro, expido a presente para a súa inserción no Diario Oficial de Galicia e a súa publicación no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de decembro de 2018</p>
    <footer><p>A letrada da Administración de xustiza</p></footer>

