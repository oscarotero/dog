---
date: '2019-01-22'
id: G0424-031218-0005
page: 4110
number: 15
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 30 de novembro de 2018, da Xefatura Territorial de Pontevedra,
  de autorización administrativa previa e autorización administrativa de
  construción dunha instalación eléctrica no concello de Ponteareas (expediente
  IN407A 2018/59-4).
range: Resolución
url: >-
  https://www.xunta.gal/dog/Publicados/2019/20190122/AnuncioG0424-031218-0005_gl.html
---
<p>Visto o expediente para outorgamento de autorización administrativa e autorización administrativa de construción da a instalación eléctrica que a continuación se describe:</p>
    <p>Solicitante: Central Eléctrica Sestelo y Cía, S.A.</p>
    <p>Domicilio social: rúa Virxe da Luz, 3, baixo.</p>
    <p>Denominación: LMT, CT Socorro.</p>
    <p>Situación: Ponteareas.</p>
    <p>Características técnicas: liña de media tensión subterránea de 20 kV de 52 metros de lonxitude e centro de transformación con dous trafos de 160 kVA cada un, situado no barrio de Socorro, Ponteareas (Pontevedra).</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que aproba o procedemento de autorización administrativa de construción (DOG nº 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG nº 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos organismos que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución poderá interpoñer recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da notificación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Pontevedra, 30 de novembro de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>

