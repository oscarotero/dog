---
date: '2013-09-05'
id: O3G1-290813-0001
page: 35303
number: 169
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 26 de agosto de 2013 pola que se amplía a dotación orzamentaria
  da Resolución do 7 de marzo de 2013 pola que se establecen as bases
  reguladoras e se anuncia a convocatoria de subvencións para o ano 2013, de
  aforro e eficiencia enerxética, a proxectos de renovación das instalacións de
  iluminación pública exterior existentes (ILE) nos concellos de Galicia.
range: Resolución
url: >-
  https://www.xunta.gal/dog/Publicados/2013/20130905/AnuncioO3G1-290813-0001_gl.html
---
<p>A Resolución do 7 de marzo de 2013, publicada no <em>Diario Oficial de Galicia</em> nº 53, do 15 de marzo, establece as bases para a concesión, en réxime de concorrencia competitiva, das subvencións a proxectos de renovación das instalacións de iluminación pública exterior existentes (ILE) nos concellos de Galicia e procede á súa convocatoria para o ano 2013.</p>
    <p>No seu artigo 3 establécese a aplicación orzamentaria e o importe previsto para o financiamento das devanditas subvencións, así como a posibilidade de ampliar os créditos dedicados a esta convocatoria, logo da declaración de dispoñibilidade de crédito, como consecuencia das circunstancias establecidas no artigo 30.2 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, e, de ser o caso, logo de aprobación da modificación orzamentaria que proceda.</p>
    <p>Mediante la Resolución do 24 de abril de 2013, ampliouse en 350.000 € a dotación orzamentaria da Resolución do 7 de marzo de 2013, pola que se establecen as bases reguladoras de subvencións, para o ano 2013, de aforro e eficiencia enerxética, a proxectos de renovación das instalacións de iluminación pública exterior existentes (ILE), nos concellos de Galicia, pasándose de 3.628.104 euros de crédito inicial a 3.978.104 euros de crédito definitivo.</p>
    <p>Dado que na aplicación orzamentaria correspondente existe crédito dispoñible e co fin de atender as solicitudes admitidas para participar nesta convocatoria, cómpre facer unha nova ampliación da dotación orzamentaria consignada inicialmente.</p>
    <p>Consecuentemente con todo o anterior e en exercicio das facultades que me confire o artigo 8 da Lei 3/1999, do 11 de marzo, de creación do Instituto Enerxético de Galicia,</p>
    <h2>RESOLVO:</h2>
    <p>Artigo único.</p>
    <p>1. Amplíase a dotación orzamentaria da Resolución do 7 de marzo de 2013 (<em>Diario Oficial de Galicia</em> nº 53, do 15 de marzo) pola que se establecen as bases para a concesión, en réxime de concorrencia competitiva, das subvencións a proxectos de renovación das instalacións de iluminación pública exterior existentes (ILE) nos concellos de Galicia e se procede á súa convocatoria para o ano 2013.</p>
    <p>2. O incremento da dotación será de 55.881,17 euros, con cargo a aplicación orzamentaria 08.A2.733A.761.0.</p>
    <p>3. A contía total para as axudas que deriven da aplicación desta resolución é de 4.033.985,17 euros, con cargo á aplicación orzamentaria 08.A2.733A.761.0 dos orzamentos do Inega.</p>
    <p>4. En todo caso, a concesión das axudas reguladas na dita resolución estará limitada ás dispoñibilidades orzamentarias.</p>
    <p>Santiago de Compostela, 26 de agosto de 2013</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

