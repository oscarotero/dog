---
date: '2003-10-27'
id: '1E362'
page: 13
number: 208
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Decreto 391/2003, do 10 de outubro, polo que se declara a urxente ocupación,
  para efectos de expropiación forzosa, polo Concello de Vigo, dos bens e
  dereitos necesarios para a realización das obras do proxecto de alarga e
  mellora da rúa Gandarón.
range: Decreto
url: 'https://www.xunta.gal/dog/Publicados/2003/20031027/Anuncio1E362_gl.html'
---
<p>O Concello de Vigo, en sesión celebrada o día 6 de xuño de dous mil tres, aprobou o proxecto de alarga e mellora da rúa Gandarón e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do Concello de Vigo foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Administración Local do día vintesete de agosto de dous mil tres.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior</p>
<p>e Administración Local o día once de setembro de dous mil tres.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que segundo sinala o Concello de Vigo, esta rúa presenta unha sección transversal reducida, o que unido ó seu carácter de colector do tráfico industrial que xeran as actividades presentes nas ribeiras do Lagares, provoca, desde hai tempo, importantes problemas de seguridade vial e atoamentos. A dita carencia vénse manifestando sobre todo no relativo ós peóns, xa que na maior parte do percorrido non existen beirarrúas nin iluminación adecuada, o que produce unha mingua de funcionalidade engadida; así mesmo, a demora no tempo de execución da obra incrementaría as situacións de degradación do tecido urbano, ata extremos dificilmente soportables, así como as conxestións viarias que sen dúbida repercutirían sobre a potencialidade de todo o sector e, por suposto, directamente na seguridade vial dos cidadáns.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Administración Local e logo de deliberación do Consello da Xunta de Galicia na súa reunión do día dez de outubro de dous mil tres,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Vigo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de alarga e mellora da rúa Gandarón.</p>
<p>Santiago de Compostela, dez de outubro de dous mil tres.</p>
<p>Manuel Fraga Iribarne</p>
<p>Presidente</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Administración</p>
<p>Local</p>
<p>CONSELLERÍA DE FAMILIA, XUVENTUDE, DEPORTE E</p>
<p>VOLUNTARIADO</p>

