---
date: '2003-10-27'
id: '1E356'
page: 13
number: 208
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 13 de outubro de 2003 pola que se lles prorroga a autorización ós
  conservatorios de música de titularidade municipal para impartir, con carácter
  provisional durante o ano escolar 2003-2004, os graos elemental e/ou medio das
  ensinanzas de música establecidas pola Lei orgánica 1/1990, do 3 de outubro,
  de ordenación xeral do sistema educativo.
range: Orde
url: 'https://www.xunta.gal/dog/Publicados/2003/20031027/Anuncio1E356_gl.html'
---
<p>Segundo o disposto no artigo 31 do Estatuto de autonomía de Galicia, é competencia da Comunidade Autónoma galega a regulamentación e administración do ensino en toda a súa extensión, niveis e graos, modalidades e especialidades, e de acordo co artigo 1 do Decreto 213/1998, do 10 de xullo (Diario Oficial de Galicia do 23 de xullo), a Consellería de Educación e Ordenación Universitaria é o órgano da Administración da Comunidade Autónoma de Galicia ó que lle corresponden estas competencias.</p>
<p>Os conservatorios de música de titularidade municipal levan a cabo un importante labor no fomento, difusión e extensión das ensinanzas de música por todo o territorio da Comunidade Autónoma de Galicia e teñen unha grande importancia para o desenvolvemento integral dos nenos e mozos, contribuíndo así ó enriquecemento da vida cultural dos concellos.</p>
<p>A implantación do sistema educativo establecido pola Lei orgánica 1/1990, do 3 de outubro, de ordenación xeral do sistema educativo (BOE do 4 de outubro), esíxelles ós conservatorios de música importantes adaptacións estructurais e ós titulares dos ditos centros os orzamentos necesarios para levalas a cabo, e así cumpri-los requisitos mínimos de instalacións destes centros.</p>
<p>Mediante a Orde do 2 de xullo de 2001 (Diario Oficial de Galicia do 22 de agosto) autorizáronse conservatorios de música de titularidade municipal a impartir, con carácter provisional ata o 1 de xuño de 2003, os graos elemental e/ou medio das ensinanzas de música establecidas pola Lei orgánica 1/1990, do 3 de outubro, de ordenación xeral do sistema educativo. Non obstante, algúns deles aínda non remataron a adaptación das súas instalacións, polo que non están en condicións de obte-la autorización definitiva.</p>
<p>Así pois, co obxectivo de garantírlle-la continuidade dos seus estudios ós alumnos e alumnas que están a cursar estudios de música nestes conservatorios, e logo do compromiso escrito dos concellos titulares deses centros de levar a cabo as actuacións necesarias para dar cumprimento efectivo ós requisitos mínimos de instalacións e de currículo, co fin de que se lles poida concede-la autorización definitiva antes do inicio do ano escolar 2004-2005,</p>
<p>por proposta da Dirección Xeral de Formación Profesional e Ensinanzas Especiais, esta consellería</p>
<p>DISPÓN:</p>
<p>Primeiro.-Autoriza-los conservatorios de música de titularidade municipal, que figuran no anexo a esta orde, para impartir, con carácter provisional durante o ano escolar 2003-2004, os graos elemental e/ou medio das ensinanzas de música establecidas pola Lei orgánica 1/1990, do 3 de outubro, de ordenación do sistema educativo.</p>
<p>Segundo.-Os órganos competentes dos concellos titulares destes conservatorios teñen a obriga de cumpri-lo compromiso adquirido de levar a cabo tódalas actuacións necesarias nestes centros educativos para adaptalos ós requisitos mínimos que fixa o Real decreto 389/1992, do 15 de abril (BOE do 28 de abril), e ó currículo que establece o Decreto 253/1993, do 29 de xullo (Diario Oficial de Galicia do 25 de outubro), modificado e ampliado polo Decreto 179/2003, do 27 de febreiro (Diario Oficial de Galicia do 14 de marzo), con antelación suficiente de xeito que a autorización definitiva, se é o caso, poida tramitarse de acordo co procedemento establecido para o efecto, e poida estar concedida antes do inicio do ano escolar 2004-2005.</p>
<p>Disposición derradeira</p>
<p>Facúltase a Dirección Xeral de Formación Profesional e Ensinanzas Especiais para dicta-las disposicións necesarias para o desenvolvemento desta orde.</p>
<p>Santiago de Compostela, 13 de outubro de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>-Provincia: Coruña, A.</p>
<p>Localidade: Carballo.</p>
<p>Titular: Concello de Carballo.</p>
<p>Centro: conservatorio profesional de música de Carballo.</p>
<p>Código do centro: 15026662.</p>
<p>Autorización provisional: grao medio.</p>
<p>Localidade: Pontes de García Rodríguez, As.</p>
<p>Titular: Concello das Pontes de García Rodríguez.</p>
<p>Centro: conservatorio profesional de música das Pontes de García Rodríguez.</p>
<p>Código do centro: 15026741.</p>
<p>Autorización provisional: grao medio.</p>
<p>Localidade: Ribeira.</p>
<p>Titular: Concello de Ribeira.</p>
<p>Centro: conservatorio profesional de música de Ribeira.</p>
<p>Código do centro: 15032200.</p>
<p>Autorización provisional: graos elemental e medio.</p>
<p>-Provincia: Ourense.</p>
<p>Localidade: Barco de Valdeorras, O.</p>
<p>Titular: Concello do Barco de Valdeorras.</p>
<p>Centro: conservatorio profesional de música do Barco de Valdeorras.</p>
<p>Código do centro: 32016510.</p>
<p>Autorización provisional: grao medio.</p>
<p>Localidade: Carballiño, O.</p>
<p>Titular: Concello do Carballiño.</p>
<p>Centro: conservatorio profesional de música do Carballiño.</p>
<p>Código do centro: 32016522.</p>
<p>Autorización provisional: grao medio.</p>
<p>Localidade: Ribadavia.</p>
<p>Titular: Concello de Ribadavia.</p>
<p>Centro: conservatorio profesional de música de Ribadavia.</p>
<p>Código do centro: 32016546.</p>
<p>Autorización provisional: grao medio.</p>
<p>Localidade: Xinzo de Limia.</p>
<p>Titular: Concello de Xinzo de Limia.</p>
<p>Centro: conservatorio profesional de música de Xinzo de Limia.</p>
<p>Código do centro: 32016534.</p>
<p>Autorización provisional: grao medio.</p>
<p>-Provincia: Pontevedra.</p>
<p>Localidade: Cangas.</p>
<p>Titular: Concello de Cangas.</p>
<p>Centro: conservatorio profesional de música de Cangas.</p>
<p>Código do centro: 36024276.</p>
<p>Autorización provisional: graos elemental e medio.</p>
<p>Localidade: Guarda, A.</p>
<p>Titular: Concello da Guarda.</p>
<p>Centro: conservatorio profesional de música da Guarda.</p>
<p>Código do centro: 36024288.</p>
<p>Autorización provisional: graos elemental e medio.</p>
<p>Localidade: Ponteareas.</p>
<p>Titular: Concello de Ponteareas.</p>
<p>Centro: conservatorio profesional de música de Ponteareas.</p>
<p>Código do centro: 360183367.</p>
<p>Autorización provisional: grao medio.</p>
<p>Localidade: Redondela.</p>
<p>Titular: Concello de Redondela.</p>
<p>Centro: conservatorio profesional de música de Redondela.</p>
<p>Código do centro: 36024291.</p>
<p>Autorización provisional: graos elemental e medio.</p>
<p>Localidade: Tui.</p>
<p>Titular: Concello de Tui.</p>
<p>Centro: conservatorio profesional de música de Tui.</p>
<p>Código do centro: 36024306.</p>
<p>Autorización provisional: grao medio.</p>

