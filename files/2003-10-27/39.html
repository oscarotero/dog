---
date: '2003-10-27'
id: 1E3F6
page: 13
number: 208
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Resolución do 9 de setembro de 2003, da Delegación Provincial da Coruña, pola
  que se anuncia a aprobación do acordo da zona de concentración parcelaria de
  Riotorto-Bardaio de Cores (Ponteceso-A Coruña).
range: Resolución
url: 'https://www.xunta.gal/dog/Publicados/2003/20031027/Anuncio1E3F6_gl.html'
---
<p>Ponse en coñecemento de tódolos interesados na concentración parcelaria de Riotorto-Bardaio de Cores (Ponteceso-A Coruña) o seguinte:</p>
<p>Primeiro.-Con data do 24 de xullo de 2003 o director xeral de Infraestructuras Agrarias aprobou o acordo de concentración parcelaria da zona de Riotorto-Bardaio de Cores (Ponteceso-A Coruña), que estará exposto ó público no Concello de Ponteceso, de conformidade co que determine a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro.</p>
<p>Segundo.-Os documentos que se poden examinar no citado concello refírense ós predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
<p>Terceiro.-Contra o devandito acordo, que non é definitivo na vía administrativa, os interesados poderán interpoñer recurso de alzada perante o conselleiro de Política Agroalimentaria e Desenvolvemento Rural no prazo de 30 días contados a partir do día seguinte ó da súa notificación persoal ou publicación substitutiva.</p>
<p>A Coruña, 9 de setembro de 2003.</p>
<p>Jesús Collar Urquijo</p>
<p>Delegado provincial da Coruña</p>

