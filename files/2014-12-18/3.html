---
date: '2014-12-18'
id: G0244-111214-0001
page: 51564
number: 242
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 1 de decembro de 2014, da Secretaría Xeral para o Deporte, pola
  que se procede ao recoñecemento da modalidade deportiva de fútbol americano e
  da especialidade deportiva de fútbol flag no ámbito da Comunidade Autónoma de
  Galicia.
range: Resolución
url: >-
  https://www.xunta.gal/dog/Publicados/2014/20141218/AnuncioG0244-111214-0001_gl.html
---
<p>Vista a solicitude presentada no 11 de novembro de 2013 por David Rodríguez Antuña, presidente da Asociación Galega de Fútbol Americano, inscrita co nº 2008/012033-1 (SC) no Rexistro Xeral de Asociacións da Vicepresidencia e Consellería de Presidencia, Administracións Públicas e Xustiza, para o recoñecemento do fútbol americano e o fútbol flag como modalidades deportivas na Comunidade Autónoma de Galicia,</p>
    <p>Vista a existencia da Federación Española de Fútbol Americano, autorizada a súa constitución e inscrición no Rexistro de Asociacións Deportivas, en virtude de Resolución do 17 de maio de 2012 da Comisión Directiva do Consello Superior de Deportes, o que supuxo o recoñecemento implícito da modalidade deportiva do fútbol americano por parte do Consello Superior de Deportes, recoñecemento que xa levou consigo o exame das condicións, criterios e parámetros técnico-deportivos necesarios para que a citada actividade poida obter o estatus de modalidade deportiva,</p>
    <p>Visto que o fútbol americano non aparece incluído como modalidade en ningunha federación deportiva galega e o futbol flag tampouco aparece como especialidade en ningunha federación deportiva galega, </p>
    <p>Vista a implantación real da modalidade deportiva de fútbol americano e da especialidade de fútbol flag en Galicia, cun elevado número de practicantes na nosa comunidade,</p>
    <p>Visto o artigo 5.1.k) da Lei 3/2012, do deporte de Galicia, que establece que corresponde á Administración autonómica recoñecer e cualificar novas modalidades e especialidades deportivas, así como establecer os criterios e requisitos para o seu recoñecemento,</p>
    <h2>RESOLVO:</h2>
    <p>Primeiro. Recoñecer como modalidade deportiva en Galicia o fútbol americano e como especialidade deportiva o fútbol flag, e autorizar a súa inscrición no Rexistro de Entidades Deportivas de Galicia. </p>
    <p>Segundo. Ordenar a publicación desta resolución no <em>Diario Oficial de Galicia</em> para xeral coñecemento de todos os interesados.</p>
    <p>Esta resolución esgota a vía administrativa e pódese interpor contra ela recurso potestativo de reposición ante o mesmo órgano que a ditou no prazo dun mes ou interpor directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ao da publicación desta no <em>Diario Oficial de Galicia</em> (artigos 116 e 117 da Lei 4/1999, do 13 de xaneiro, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común).</p>
    <p>Santiago de Compostela, 1 de decembro de 2014</p>
    <footer><p>José Ramón Lete Lasa<br>Secretario xeral para o Deporte</p></footer>

