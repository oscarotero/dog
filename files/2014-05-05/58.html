---
date: '2014-05-05'
id: G1440-290414-0001
page: 20381
number: 84
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación para a contratación da subministración de combustible na
  zona de influencia do Parque Móbil e Parque de Maquinaria da Deputación de
  Ourense, sito no polígono de San Cibrao das Viñas, durante o segundo semestre
  do ano 2014.
range: Anuncio
url: >-
  https://www.xunta.gal/dog/Publicados/2014/20140505/AnuncioG1440-290414-0001_gl.html
---
<p>No perfil do contratante publícanse íntegros os pregos de condicións para a contratación, mediante procedemento aberto, da subministración de combustible na zona de influencia do parque móbil e parque de maquinaria da Deputación de Ourense, sito no polígono de San Cibrao das Viñas, durante o segundo semestre do ano 2014, cun tipo de licitación de 201.500,00 € (IVE e demais tributos incluídos). As proposicións presentaranse ata as 14.00 horas do décimo quinto (15º) día natural contado desde o seguinte ao da publicación do anuncio de licitación no DOG, no Rexistro da Deputación Provincial de Ourense. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no mencionado prego de condicións, que será facilitado gratuitamente a quen o solicite, no Rexistro da Deputación Provincial de Ourense, rúa Progreso, nº 32, ou por teléfono: 988 38 52 02 e fax: 988 38 51 84 ou na páxina web da deputación www.depourense.es</p>
    <p>Ourense, 23 de abril de 2014</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

