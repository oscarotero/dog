---
date: '2004-07-30'
page: 10
number: 147
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 172/2004, do 1 de xullo, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de trazado e estudo de impacto ambiental da vía de conexión do
  segundo cinto de circunvalación de Vigo co polígono industrial de Balaídos.
  Clave PO/02/048.03.
range: Decreto
---
<p>Con data do 20 de febreiro de 2004 o director xeral de Obras Públicas, por delegación do conselleiro de Política Territorial, Obras Públicas e Vivenda aprobou o expediente de información pública e definitivamente o proxecto de trazado e estudo de impacto ambiental da vía de conexión do segundo cinto de circunvalación de Vigo co polígono industrial de Balaídos. Clave: PO/02/048.03.</p>
<p>Os bens e dereitos nos que se concreta a declaración de urxente ocupación aparecen recollidos e valorados no citado proxecto.</p>
<p>A competencia para efectuar a declaración de urxente ocupación tena atribuída a Xunta de Galicia en virtude do artigo 2 do Decreto 156/1982, do 15 de decembro, sobre asunción de transferencias en materia de estradas e a súa asignación á Consellería de Política Territorial, Obras Públicas e Vivenda, considerándose xustificada na referida declaración pola súa incidencia na seguridade vial. Xa que de non realizarse esta actuación, a posta en funcionamento do segundo cinto de Vigo, prevista para o ano 2005, provocará que o tráfico de vehículos pesados (máis de 2.000 por día) que se dirixa ao polígono de Balaídos (Fábrica Grupo P.S.A. Citroen) descorra por zonas residenciais co conseguinte perigo para os peóns.</p>
<p>En virtude de todo o exposto e en aplicación do artigo 28.2º do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 16 da Lei 4/1994, do 14 de setembro, de estradas de Galicia, por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día un de xullo de dous mil catro,</p>
<p>DISPOÑO:</p>
<p>Artigo único.-Declarar a utilidade pública e a urxente ocupación dos bens e dereitos necesarios e que se concretan no expediente administrativo instruído, para efectos de expropiación no proxecto de trazado e estudo de impacto ambiental da vía de conexión do segundo cinto de circunvalación de Vigo co polígono industrial de Balaídos. Clave: PO/02/048.03.</p>
<p>Santiago de Compostela, un de xullo de dous mil catro.</p>
<p>Manuel Fraga Iribarne</p>
<p>Presidente</p>
<p>Alberto Núñez Feijoó</p>
<p>Conselleiro de Política Territorial,</p>
<p>Obras Públicas e Vivenda</p>

