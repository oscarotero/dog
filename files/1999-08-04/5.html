---
date: '1999-08-04'
id: D21E
page: 9970
number: 149
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 229/1999, do 15 de xullo, polo que se declara a urxente ocupación,
  para efectos de expropiación forzosa, polo Concello de Santiago de Compostela
  (A Coruña), dos bens e dereitos necesarios para a realización das obras do
  proxecto técnico de expropiación San Lázaro, terceira fase, ZD-2, PR-4.
range: Decreto
url: 'https://www.xunta.gal/dog/Publicados/1999/19990804/AnuncioD21E_gl.html'
---
<p>O Concello de Santiago de Compostela (A Coruña), en sesión celebrada o día 30 de xaneiro de 1998, aprobou o proxecto de proxecto técnico de expropiación forzosa San Lázaro, 3ª fase, ZD-2, PR-4 e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 29 de xuño de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, debido a que a estrada de Lugo (CN-547), ó seu paso por San Lázaro, está sufrindo cambios respecto á demanda de uso e funcionalidade por varios motivos: creación de novas rúas de acceso a equipamentos tan importantes como estadio de San Lárazo, Palacio de Congresos, entrada ó polígono das Fontiñas. Por iso, a implantación da nova área deportiva, con accesos principais ó sistema xeral viario e unha previsión de áreas de aparcadoiro con suficiente capacidade, son necesidades perentorias para soluciona-los problemas derivados de equipamentos de nova creación nunha zona na que confluíron importantes realizacións.</p>
<p>A competencia para a declaración da urxente ocupación correspóndelle ó Consello da Xunta de Gali</p>
<p>cia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día quince de xullo de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Santiago de Compostela (A Coruña) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de proxecto técnico de expropiación San Lázaro, 3ª fase, ZD-2, PR-4.</p>
<p>Santiago de Compostela, quince de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Relacións Laborais</p>

