---
date: '1999-08-04'
id: D2E6
page: 9999
number: 149
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 1 de xullo de 1999, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto e tramitación urxente, mediante concurso, do expediente
  C.P. 1/99-S, para o servicio de recepción, descarga, almacenaxe, traslado e
  posterior distribución desde o almacén ás distintas unidades deste complexo
  hospitalario de tódalas mercadorías e productos do hospital, segundo se
  describe no prego de prescricións técnicas.
range: Resolución
url: 'https://www.xunta.gal/dog/Publicados/1999/19990804/AnuncioD2E6_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido na alínea i) do artigo 7 da Orde do 21 de abril de 1998 (DOG nº 88, do 11 de maio), convoca expediente de contratación, polo procedemento aberto e tramitación urxente, mediante concurso, para o servicio de recepción, descarga, almacenaxe, traslado e posterior distribución desde o almacén ás distintas unidades do Complexo Hospitalario Xeral-Calde de</p>
<p>Lugo, de tódalas mercadorías e productos do hospital, segundo se describe no prego de prescricións técnicas.</p>
<p>1. Obxecto e orzamento.</p>
<p>A contratación do servicio de recepción, descarga, almacenaxe, traslado e posterior distribución desde o almacén ás distintas unidades do Complexo Hospitalario Xeral-Calde de Lugo, de tódalas mercadorías e productos do hospital, segundo se describe no prego de prescricións técnicas, por un orzamento máximo de nove millóns catrocentas mil pesetas (9.400.000 ptas.) IVE incluído, para un total de catro meses. (Orzamento máximo mensual dous millóns trescentas cincuenta mil pesetas (2.350.000 ptas., IVE incluído).</p>
<p>2. Prazo de execución do contrato.</p>
<p>Desde a formalización do contrato ata o 31 de decembro de 1999.</p>
<p>3. Documentos de interese para os licitadores.</p>
<p>O prego de cláusulas administrativas particulares e demais documentación complementaria poden ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n. 27004 Lugo. Tfno. 982 29 65 52 e fax 982 21 29 24.</p>
<p>4. Fianzas.</p>
<p>Deberá consignarse unha fianza provisional do 2% do orzamento de licitación, por un importe de cento oitenta e oito mil pesetas (188.000 ptas.) e unha fianza definitiva do 4% do orzamento. As devanditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas.</p>
<p>5. Solvencia económica e financeira.</p>
<p>Acreditarase por un ou varios dos medios establecidos no artigo 16.1º da Lei 13/1995, do 18 de maio, de contratos das administracións públicas.</p>
<p>6. Solvencia técnica.</p>
<p>Acreditarase por un ou varios dos medios establecidos no artigo 19, letras a) e b) da Lei 13/1995, do 18 de maio, de contratos das administracións públicas.</p>
<p>7. Clasificación.</p>
<p>Grupo III, subgrupo 8, categoría B.</p>
<p>8. Criterios de adxudicación.</p>
<p>-Oferta económica, ata 4 puntos.</p>
<p>-Medios loxísticos ofertados, ata 3 puntos.</p>
<p>-Experiencia acreditada no sector, ata 3 puntos.</p>
<p>-Proxecto funcional, ata 3 puntos.</p>
<p>9. Admisión de variantes.</p>
<p>Non se admiten variantes.</p>
<p>10. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do décimo terceiro día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>11. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo, ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>12. Documentación que deberán presenta-los licitadores.</p>
<p>Os documentos que figuran no prego de cláusulas administrativas particulares.</p>
<p>13. Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 1 de xullo de 1999.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>

