---
date: '1999-08-04'
id: D29A
page: 9990
number: 149
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 28 de xullo de 1999, da Dirección Xeral de Estructuras
  Pesqueiras e Mercados, pola que se anuncia a licitación, polo sistema de
  concurso aberto e trámite de urxencia, da adquisición e subministración dunha
  cámara de conservación, fábrica e silo de xeo con destino ó porto pesqueiro de
  Bueu.
range: Resolución
url: 'https://www.xunta.gal/dog/Publicados/1999/19990804/AnuncioD29A_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación polo sistema de concurso aberto, polo trámite de urxencia, da adquisición e subministración dunha cámara de conservación, fábrica e silo de xeo con destino ó porto pesqueiro de Bueu.</p>
<p>Obxeto: a adquisición e subministración dunha cámara de conservación, fábrica e silo de xeo con destino ó porto pesqueiro de Bueu.</p>
<p>Orzamento e tipo: trece millóns setecentas mil pesetas (13.700.000), IVE e outros impostos incluídos.</p>
<p>Prazo de entrega: tres meses desde o día seguinte ó da sinatura do contrato.</p>
<p>Documentación de interese: os pregos de cláusulas administrativas particulares e de prescricións técnicas que rexerán neste concurso, estarán á disposición dos licitadores na oficina de información da Consellería de Pesca, Marisqueo e Acuicultura en Santiago de Compostela, San Caetano, bloque 5, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do décimo terceiro día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, remitirase o mesmo día un telegrama ou fax á secretaría xeral, no que se comunique a presentación da oferta.</p>
<p>Apertura de proposicións: será realizada pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás dez horas (10 horas) do segundo día hábil contado a partir do seguinte ó do remate do prazo de presentación de propostas, sempre e cando este día non coincida en sábado ou festivo. Neste caso tal día pasará a se-lo primeiro hábil siguiente.</p>
<p>O importe do anuncio será por conta do adxudicatario.</p>
<p>Santiago de Compostela, 28 de xullo de 1999.</p>
<p>P.D. (Resolución do 23-2-1999)</p>
<p>José Ricardo Díaz Presedo</p>
<p>Subdirector xeral de Coordinación</p>

