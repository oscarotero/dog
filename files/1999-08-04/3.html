---
date: '1999-08-04'
id: D216
page: 9969
number: 149
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 227/1999, do 2 de xullo, polo que se declara a urxente ocupación, para
  efectos de expropiación forzosa, polo Concello de Cervo (Lugo), dos bens e
  dereiros necesarios para a realización das obras do proxecto de paseo marítimo
  do Torno, San Cibrao, termo municipal de Cervo.
range: Decreto
url: 'https://www.xunta.gal/dog/Publicados/1999/19990804/AnuncioD216_gl.html'
---
<p>O Concello de Cervo (Lugo), en sesión celebrada o día 22 de setembro de 1995, aprobou o proxecto de paseo marítimo do Torno, San Cibrao, termo municipal de Cervo e na sesión do día 17 de outubro de 1998 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu documentación complementaria para correcta tramitación do expediente, con data en entrada no rexistro xeral da Consellería de Xustiza, Interior e Relacións Laborais o día 27 de setembro de 1999.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 17 de xuño de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque o estado de abandono e ameaza de ruína dos inmobles estremeiros supoñen un perigo para os viandantes que transiten pola zona.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dous de xullo de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Cervo (Lugo) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de paseo marítimo do Torno, San Cibrao, termo municipal de Cervo.</p>
<p>Santiago de Compostela, dous de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Relacións Laborais</p>

