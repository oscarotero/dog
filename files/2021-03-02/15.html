---
date: '2021-03-02'
id: G2188-090221-0001
page: 12620
number: 41
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (118/2019-CL).
range: Edicto
url: >-
  https://www.xunta.gal/dog/Publicados/2021/20210302/AnuncioG2188-090221-0001_gl.html
---
<p>Sobre: outros familia incidentes</p>
    <p>Demandante: Noelia Ferreira Costas</p>
    <p>Procuradora: Verónica Souto Pereira</p>
    <p>Avogado: Gerardo Acosta Padín</p>
    <p>Demandado: Cristian Cuesta Troncoso</p>
    <p>Eu, Alejandro Manuel Rova Fraga, letrado da Administración de xustiza do Xulgado de Primeira Instancia número 5 de Vigo, anuncio que neste procedemento de garda, custodia e alimentos, seguido por instancia de Noelia Ferreira Costas fronte a Cristian Cuesta Troncoso, ditouse sentenza cuxo teor literal é o seguinte:</p>
    <p>«Sentenza número 38</p>
    <p>Vigo, catro de febreiro de dous mil vinte e un.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia), viu os autos seguidos neste juzgado baixo o número 118/2019, sobre garda e custodia e alimentos respecto da filla menor de idade, por instancia de Noelia Ferreira Costas, representada pola procuradora dos tribunais Verónica Souto Pereira e con asistencia letrada de Gerardo Acosta Padín, contra Cristian Cuesta Troncoso, declarado en rebeldía procesual, e no cal interveu o Ministerio Fiscal, con base nos seguintes: </p>
    <p>Antecedentes de feito:</p>
    <p>Primeiro. Procedente da oficina de repartición tivo entrada neste juzgado demanda sobre garda, custodia e alimentos respecto de filla menor de idade subscrita pola procuradora dos tribunales Verónica Souto Pereira, constando na representación arriba indicada contra o demandado que figura no encabezamiento, na cal, tras alegar os feitos e fundamentos de dereito que estimou de aplicación e que constan no escrito de demanda, terminou suplicando ao juzgado que ditase sentenza nos termos indicados no suplico da demanda.</p>
    <p>Segundo. Admitida a trámite a demanda, deuse traslado dela ao demandado e ao Ministerio Fiscal para que, no prazo de vinte días, pudiesen comparecer en autos e contestar a demanda. </p>
    <p>O Ministerio Fiscal presentou escrito de contestación á demanda, no cal alegou os feitos e fundamentos de dereito que tivo por convenientes.</p>
    <p>Ao non comparecer a parte demandada, foi declarada en rebeldía procesual e foron convocadas as partes e o Ministerio Fiscal á realización da correspondente vista, a cal tivo lugar o día 2 de febreiro de 2021.</p>
    <p>Terceiro. No acto da vista, a parte demandante e o Ministerio Fiscal ratificaron os seus respectivos escritos, solicitando pola súa orde a práctica dos medios de proba que tiveron por convenientes; admitida e declarada pertinente a que se considerou oportuna, practicouse co resultado que consta en autos e, formuladas polas partes as súas conclusións, deuse por terminada a vista e quedaron as actuacións conclusas para ditar sentenza.</p>
    <p>Cuarto. Na tramitación deste xuízo observáronse os termos e prescricións legais.</p>
    <p>Fundamentos de dereito:</p>
    <p>Primeiro. Dispón o artigo 770 da Lei de axuizamento civil, na súa regra sexta, que nos procesos que versen exclusivamente sobre garda e custodia de fillos menores ou sobre alimentos reclamados en nome dos fillos menores, para a adopción de medidas cautelares que sexan adecuadas aos ditos procesos, seguiranse os trámites establecidos na lei para a adopción de medidas previas, simultáneas ou definitivas nos procesos de nulidade, separación ou divorcio.</p>
    <p>Por tanto, cando se trata de resolver cuestións relativas á patria potestade, garda e custodia de fillos, réxime de visitas, pensión de alimentos ou cuestións relativas ás relacións paternofiliales, a propia lei prevé a remisión ao procedemento previsto no artigo 770 da LAC, para aqueles casos en que non haxa acordo entre os solicitantes das medidas.</p>
    <p>Segundo. A garda e custodia da filla menor atribúeselle á Sra. Ferreira Costas, medida esta que non foi discutida no procedemento dada a situación de rebeldía do demandado e que, ademais, responde á situación fáctica que se mantén desde o cesamento da convivencia segundo declarou a demandante, que se produciu hai xa máis de dous anos.</p>
    <p>Así mesmo, e tendo en conta as circunstancias concorrentes no presente caso e especialmente que a Sra. Ferreira declarou que o Sr. Cuesta non mantén contacto con ela nin coa menor desde decembro de 2018 e que se descoñece a súa residencia, estímase prudente atribuírlle a ela o exercicio exclusivo da patria potestade sobre a menor durante o prazo de dous anos (artigo 156 do Código Civil), co fin de facilitar a vida diaria desta e a toma de decisións respecto dela (elección de centro escolar, posibilitar a expedición de pasaporte, acceso a axudas públicas, etc.).</p>
    <p>Terceiro. Se se ten en conta que, segundo declarou a Sra. Ferreira, o demandado non tivo contacto coa menor nos últimos dous anos, que a menor ten pouco máis de dous anos e medio e que é un auténtico descoñecido para ela, estímase que non procede establecer un réxime de comunicación e visitas entre a menor e o seu proxenitor, sen prexuízo dos acordos puntuais que en interese da menor poidan adoptar os propios proxenitores e sen prexuízo de que, se as actuais circunstancias variasen, poida adoptarse outra decisión no futuro.</p>
    <p>Cuarto. Con relación coa pensión de alimentos que o demandado debe aboarlle á súa filla, a súa concreta contía virá determinada polos ingresos e situación económica do proxenitor e as necesidades da menor, sen esquecer as circunstancias económicas da demandante.</p>
    <p>Da declaración da Sra. Ferreira despréndese que os gastos e necesidades da menor son os propios dunha menor da súa idade; actualmente non asiste a gardaría ningunha e o próximo curso escolar a demandante ten intención de matricular a menor nun centro concertado. Declarou que actualmente conta coa axuda dunha coñecida súa, a quen lle aboa uns 100 euros mensuais por coidar a súa filla cando ela por motivos laborais non pode atendela persoalmente.</p>
    <p>A demandante tamén declarou que traballa como teleoperadora e os seus ingresos mensuais roldan os 1.000 euros; reside coa súa filla na vivenda en réxime de alugueiro pola que afirma aboar unha renda de 390 euros mensuais.</p>
    <p>Poucos datos se teñen do demandado. Da información solicitada a través da aplicación informática do xulgado despréndese que non consta que o demandado actualmente estea dado de alta como traballador por conta allea nin que desempeñase actividade laboral ningunha nos últimos anos. A demandante declarou que é pai doutros dous fillos tamén menores de idade.</p>
    <p>Con todo, é razoable presumir que o Sr. Cuesta conte con algunha fonte de ingresos ou axuda económica con que satisfacer as súas necesidades máis elementais. Ao ser obriga do demandado contribuír á manutención da súa filla, estímase prudente cifrar a pensión de alimentos na cantidade de 110 euros mensuais, que debe entenderse como un mínimo vital para os menores. A dita pensión aboarase na conta corrente que para o efecto designe a nai dentro dos cinco primeiros días de cada mes e que se actualizará anualmente conforme a variación que experimente o índice de prezos de consumo.</p>
    <p>Doutra banda, ambos os proxenitores satisfarán por metade os gastos extraordinarios da menor, entre os cales se inclúen os médicos non cubertos pola Seguridade Social; non terá tal consideración a cota ordinaria do centro escolar, os libros de texto, material escolar, uniforme, transporte e comedor escolar nin actividades extraescolares.</p>
    <p>Quinto. Dada a especial natureza deste proceso, non se fai especial pronunciamento en canto ás súas custas.</p>
    <p>Vistos os preceptos citados e demais de xeral e pertinente aplicación,</p>
    <p>Decisión:</p>
    <p>Na demanda interposta pola procuradora dos tribunais Sra. Souto Pereira, en nome e representación de Noelia Ferreira Costas, como demandante, contra Cristian Cuesta Troncoso, declarado en situación de rebeldía procesual, e no cal interveu o Ministerio Fiscal, fago os seguintes pronunciamentos:</p>
    <p>Primeiro. A garda e custodia da filla menor atribúeselle á Sra. Ferreira Costas, quen exercerá en exclusiva a patria potestade sobre a súa filla, exercicio exclusivo que se outorga polo prazo de dous anos.</p>
    <p>Segundo. O Sr. Cuesta Troncoso satisfará en concepto de alimentos a favor da súa filla a cantidade de 110 euros mensuais nos termos indicados no fundamento de dereito cuarto da presente resolución.</p>
    <p>Terceiro. Ambos os proxenitores satisfarán por metade os gastos extraordinarios da menor, entre os cales se inclúen os médicos non cubertos pola Seguridade Social; non terán tal consideración a cota ordinaria do centro escolar, os libros de texto, material escolar, uniforme, transporte e comedor escolar nin actividades extraescolares.</p>
    <p>Non se fai especial pronunciamento en canto ás custas.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>O dito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>Conforme a disposición adicional décimo quinta da LOPX, para a admisión do recurso deberase acreditar constituír, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, Comunidade Autónoma, entidade local ou organismo autónomo dependente. </p>
    <p>O depósito deberá constituílo ingresando a citada cantidade no Banco Santander na conta deste expediente 3632 0000 00 0118 19 con indicación, no campo “concepto”, da palabra “Recurso”, seguida do código “02 Civil-apelación”. Se o ingreso se fai mediante transferencia bancaria, deberá incluír, tras a conta referida, separados por un espazo, a indicación “recurso” seguida do código “02 Civil-apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase, con indicación, neste caso, no campo observacións da data da resolución impugnada co formato dd/mm/aaaa.</p>
    <p>Así, por esta a miña sentenza, da cal se expedirá testemuño para a súa unión aos autos, pronúncioo, mándoo e asínoo».</p>
    <p>E ao se encontrar o dito demandado, Cristian Cuesta Troncoso, en paradoiro descoñecido, expídese o presente co fin de que lle sirva de notificación en forma.</p>
    <p>Vigo, 9 de febreiro de 2021</p>
    <footer><p>O letrado da Administración de xustiza</p></footer>

