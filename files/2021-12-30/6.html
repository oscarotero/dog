---
date: '2021-12-30'
id: G0599-281221-0005
page: 64963
number: 250
agency: Consellería de Emprego e Igualdade
section: III. Outras disposicións.
title: >-
  EXTRACTO da Orde do 28 de decembro de 2021 pola que se establecen as bases
  reguladoras para a concesión de subvencións públicas, destinadas ao
  financiamento do Programa Investigo, de contratación de persoas mozas
  demandantes de emprego na realización de iniciativas de investigación e
  innovación, no marco do Plan de recuperación, transformación e resiliencia, e
  se procede á súa convocatoria para o exercicio 2022 (código de procedemento
  TR349V).
range: Orde
url: >-
  https://www.xunta.gal/dog/Publicados/2021/20211230/AnuncioG0599-281221-0005_gl.html
---
<p>BDNS (Identif.): 603260.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Poderán ser beneficiarias das axudas previstas nesta orde as seguintes entidades radicadas en Galicia que realicen ou teñan como actividade principal a I+D+i:</p>
    <p>– Universidades públicas e privadas.</p>
    <p>– Centros, institutos de investigación e institucións de carácter sanitario públicos e privados.</p>
    <p>– Centros públicos de investigación da Comunidade Autónoma de Galicia, integrados nalgunha consellería, así como outros centros e organismos públicos de investigación de Galicia.</p>
    <p>– Empresas pertencentes ao sector público autonómico, así como empresas cualificadas como iniciativas de emprego de base tecnolóxica e outras empresas pertencentes ao sector privado.</p>
    <p>– Centros tecnolóxicos, centros de apoio á innovación tecnolóxica e outros centros privados de I+D+i.</p>
    <p>Segundo. <em>Obxecto</em></p>
    <p>Este programa ten por obxecto fixar as bases reguladoras e proceder á convocatoria pública en réxime de concorrencia non competitiva para o ano 2022 das subvencións do Programa Investigo (código de procedemento TR349V).</p>
    <p>Terceiro. <em>Bases reguladoras</em></p>
    <p>Orde do 2021 pola que se establecen as bases reguladoras para a concesión de subvencións públicas, destinadas ao financiamento do Programa Investigo, de contratación de persoas mozas demandantes de emprego na realización de iniciativas de investigación e innovación, no marco do Plan de recuperación, transformación e resiliencia, e se procede á súa convocatoria para o exercicio 2022 (código de procedemento TR349V).</p>
    <p>Cuarto. <em>Importe</em></p>
    <p>Para a concesión destas axudas destínanse trece millóns cento vinte sete mil oitocentos vinte e tres euros (13.127.823 euros).</p>
    <p>Quinto. <em>Prazo de presentación de solicitudes</em></p>
    <p> O prazo de solicitude de axudas desta orde iníciase o 3 de xaneiro de 2022 e remata o 3 de febreiro de 2022.</p>
    <p>Santiago de Compostela, 28 de decembro de 2021</p>
    <footer><p>María Jesús Lorenzana Somoza<br>Conselleira de Emprego e Igualdade</p></footer>

