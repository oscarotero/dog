---
date: '2016-08-11'
id: G0424-290716-0002
page: 36023
number: 152
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 20 de xullo de 2016, da Xefatura Territorial de Pontevedra, polo
  que se notifica a resolución ditada no expediente de reclamación en materia de
  enerxía eléctrica IN635A 2016/42-4.
range: Anuncio
url: >-
  https://www.xunta.gal/dog/Publicados/2016/20160811/AnuncioG0424-290716-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), logo de ser intentada sen éxito a notificación persoal a través do servizo de Correos, notifícaselle á entidade interesada que se sinala no anexo deste anuncio a resolución do expediente IN635A 2016/42-4.</p>
    <p>A eficacia do acto queda supeditada á súa publicación no taboleiro de edictos único do Boletín Oficial del Estado (TEU do BOE), polo que o prazo para presentar o recurso se computará desde esa publicación.</p>
    <p>A persoa interesada poderá comparecer nas oficinas da sede da Xefatura Territorial da Consellería de Economía, Emprego e Industria, sitas na avda. Fernández Ladreda núm. 43, en Pontevedra, das 9.00 ás 14.00 horas, de luns a venres, para o coñecemento íntegro da resolución e constancia de tal coñecemento.</p>
    <p>Contra a resolución do expediente de referencia, que non pon fin a vía administrativa, a persoa interesada poderá interpor recurso de alzada ante o conselleiro no prazo dun mes contado a partir do día seguinte ao da publicación deste anuncio no TEU do BOE, de conformidade co disposto nos artigos 114 e 115 da devandita Lei 30/1992, sen prexuízo de que poida exercer calquera outro recurso que considere pertinente.</p>
    <p>Pontevedra, 20 de xullo de 2016</p>
    <footer><p>O xefe territorial de Pontevedra<br>P.A. (Decreto 175/2015; DOG nº 232, do 4 de decembro)<br>Ana María Rodríguez Senra<br>Xefa do Servizo de Coordinación Administrativa e <br>Xestión Económica de Pontevedra</p></footer>
    <h2>ANEXO</h2>
    <p>Expediente de reclamación: IN635A 2016/42-4.</p>
    <p>Reclamante: EYG, C.B.-Veciños do Barrio da Portela en Gondomar.</p>
    <p>Acto notificado: resolución.</p>

