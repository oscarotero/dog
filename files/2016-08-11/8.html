---
date: '2016-08-11'
id: U500-020816-0002
page: 35956
number: 152
agency: Universidade de Vigo
section: III. Outras disposicións.
title: >-
  RESOLUCIÓN do 1 de agosto de 2016 pola que se acorda publicar a relación de
  postos de traballo do persoal funcionario de administración e servizos.
range: Resolución
url: >-
  https://www.xunta.gal/dog/Publicados/2016/20160811/AnuncioU500-020816-0002_gl.html
---
<p>Unha vez aprobada a relación de postos de traballo do persoal funcionario de administración e servizos polo Consello de Goberno da Universidade de Vigo, o pasado 22 de xullo de 2016, e consonte o establecido no artigo 38 da Lei 2/2015, do 29 de abril, do emprego público de Galicia, esta reitoría, en uso das competencias que lle confire a Lei orgánica 6/2001, do 21 de decembro, de universidades, e os estatutos da Universidade de Vigo, resolveu:</p>
    <p>Primeiro. Ordenar a publicación no <em>Diario Oficial de Galicia</em> da relación de postos de traballo do persoal funcionario de administración e servizos da Universidade de Vigo.</p>
    <p>Segundo. A Xerencia ditará as instrucións e realizará os trámites necesarios para dar efectos e executar a relación de postos de traballo, incluídas as medidas que faciliten a transición desde a anterior estrutura á nova, evitando prexuízos na xestión e tomando en consideración as necesidades e os requirimentos dos diferentes servizos e unidades.</p>
    <p>Contra esta resolución, que esgota a vía administrativa, poderase interpor recurso ante a xurisdición contencioso-administrativa, no prazo de dous meses contados desde o día seguinte ao da presente publicación no <em>Diario Oficial de Galicia</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, os interesados poderán optar por interpoñer contra esta resolución recurso de reposición ante o reitor, no prazo dun mes contado a partir do día seguinte ao da dita publicación, de acordo co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 1 de agosto de 2016</p>
    <footer><p>O reitor da Universidade de Vigo<br>P.S. (Resolución do 26.7.2016)<br>Manuel José Fernández Iglesias<br>Vicerreitor de Extensión Universitaria e Relacións Internacionais</p></footer>

