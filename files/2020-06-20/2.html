---
date: '2020-06-20'
id: G2453-190620-0001
page: 24685
number: 121
agency: Xunta Electoral de Galicia
section: III. Outras disposicións.
title: >-
  ACORDO do 19 de xuño de 2020 sobre distribución de espazos electorais
  gratuítos de propaganda electoral en medios de comunicación de titularidade
  pública, en relación coas eleccións ao Parlamento de Galicia do 12 de xullo de
  2020.
range: Acordo
url: >-
  https://www.xunta.gal/dog/Publicados/2020/20200620/AnuncioG2453-190620-0001_gl.html
---
<p>A Xunta Electoral de Galicia, na sesión do 19 de xuño de 2020, adoptou o seguinte acordo:</p>
    <p>Primeiro. Aprobar, nos termos da proposta formulada pola Comisión de Control Electoral, a distribución dos espazos gratuítos de propaganda electoral nos medios de comunicación de titularidade pública, autonómica e estatal (desconexión territorial).</p>
    <p>– Autonómica: Televisión Galega e Radio Galega (artigo 29 da Lei 8/1985, do 13 de agosto, de eleccións ao Parlamento de Galicia).</p>
    <p>– Estatal: Televisión Española en Galicia e Radio Nacional de España en Galicia (artigo 64 da Lei orgánica 5/1985, do 19 de xuño, do réxime electoral xeral).</p>
    <p>Segundo. Anunciar no <em>Diario Oficial de Galicia</em> que nesta data a Xunta Electoral de Galicia acordou a distribución de espazos gratuítos nos medios de comunicación de titularidade pública en favor das entidades políticas concorrentes ao proceso electoral convocado.</p>
    <p>A dita distribución está publicada na páxina web da Xunta Electoral de Galicia: http://www.parlamentodegalicia.es/XuntaElectoral/.</p>
    <p>Contra o acordo de distribución, os representantes xerais das entidades políticas concorrentes ás eleccións ao Parlamento de Galicia que se consideren afectadas poderán interpoñer recurso de alzada ante a Xunta Electoral Central, que deberá presentarse ante a Xunta Electoral de Galicia (xunta.electoral.galicia@parlamentodegalicia.gal) ata as 10.00 horas do luns 22 de xuño e tramitarase conforme o procedemento establecido no artigo 21 da Lei orgánica 5/1985, do 19 de xuño, do réxime electoral xeral, e na Instrución da Xunta Electoral Central 11/2007, do 27 de setembro.</p>
    <p>Conforme o comunicado aprobado pola Xunta Electoral de Galicia, o 13 de marzo de 2020, o recurso deberá presentarse por correo electrónico no seguinte enderezo: xunta.electoral.galicia@parlamentodegalicia.gal.</p>
    <p>O que se publica no <em>Diario Oficial de Galicia </em>en virtude do disposto no artigo 18.6 da Lei orgánica 5/1985, do 19 de xuño, do réxime electoral xeral.</p>
    <p>A Coruña, 19 de xuño de 2020</p>
    <footer><p>José María Gómez y Díaz-Castroverde<br>Presidente</p></footer>

