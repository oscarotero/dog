---
date: '1998-09-22'
id: '5452'
page: 10
number: 184
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 24 de xullo de 1998 pola que se aproban as bases que rexerán o
  concurso público de dezaoito bolsas de colaboración en proxectos de
  investigación que se están a desenvolver no Centro Ramón Piñeiro para a
  Investigación en Humanidades, e se anuncia a súa convocatoria.
range: Orde
url: 'https://www.xunta.gal/dog/Publicados/1998/19980922/Anuncio5452_gl.html'
---
<p>O artigo 1 do Decreto 213/1998, do 10 de xullo, en harmonía co artigo 27 do Estatuto de autonomía para Galicia, establece a competencia da Consellería de Educación e Ordenación Universitaria para a promoción e ensino da lingua galega e o fomento da investigación.</p>
<p>Dentro do plan de actividades da Consellería de Educación e Ordenación Universitaria para 1998 figura a convocatoria pública de bolsas de investigación para realizar proxectos concretos sobre lingüística, literatura, antropoloxía e historia galegas, no Centro Ramón Piñeiro para a Investigación en Humanidades.</p>
<p>O seu outorgamento enmárcase dentro das funcións atribuídas á Consellería de Educación e Ordenación Universitaria no artigo 3 do Decreto 25/1993, do 11 de febreiro (DOG nº 34, do 19 de febreiro) de creación e posta en funcionamento do Centro Ramón Piñeiro para a Investigación en Humanidades, modificado polo Decreto 330/1997, do 13 de novembro (DOG nº 227, do 24 de novembro de 1997).</p>
<p>Na súa virtude, apróbanse as seguintes:</p>
<p>BASES:</p>
<p>Primeira.-Obxecto.</p>
<p>O concurso ten por obxecto a adxudicación de dezaoito bolsas de colaboración nos proxectos concretos de investigación que se están a desenvolver no Centro Ramón Piñeiro para a Investigación en Humanidades, e que se inclúen como anexos á presente orde, nos que se detallan os requisitos específicos que deben reuni-los solicitantes.</p>
<p>Segunda.-Contía das bolsas.</p>
<p>O importe das bolsas incluirá:</p>
<p>-Unha asignación mensual de 122.000 pesetas, coa retención fiscal que corresponda, que será incompatible con calquera outra axuda ou actividade remunerada.</p>
<p>-Seguro de asistencia médica e seguro combinado de accidentes.</p>
<p>Para o gasto que se proxecta existe crédito adecuado e suficiente na partida orzamentaria 07.06.353F.480.3, por unha contía máxima total de 7.686.000 ptas., correspondente ós orzamentos xerais da Comunidade Autónoma de Galicia para o ano 1998.</p>
<p>Terceira.-Duración.</p>
<p>A data de incorporación ó centro será dentro dos dez días seguintes ó da notificación da adxudicación.</p>
<p>O bolseiro que non se incorpore no prazo establecido perderá os dereitos inherentes á bolsa concedida, salvo causa xustificada de atraso apreciada polo coordinador científico de Centro Ramón Piñeiro, quen llo comunicará á Presidencia da Comisión Rectora.</p>
<p>Por resolución da Dirección Xeral de Política Lingüística, as bolsas poderanse prorrogar anualmente, ata un máximo de tres anos, á vista do traballo realizado polo bolseiro, sempre que o proxecto ó que estea vinculado requira do seu labor e así o permitan as dispoñibilidades orzamentarias. No suposto de prórroga a dotación económica poderá incrementarse de acordo co índice de prezos para o consumo que se estableza para cada ano.</p>
<p>Cuarta.-Requisitos xerais.</p>
<p>a) Posuí-la nacionalidade española ou ser nacional dun país membro da Unión Europea.</p>
<p>b) Estar en posesión do título de licenciado.</p>
<p>c) Acreditar coñecemento da lingua galega no nivel de perfeccionamento.</p>
<p>d) Non ter sido separado do servicio de ningunha Administración ou institución como consecuencia de expediente disciplinario.</p>
<p>Quinta.-Solicitudes.</p>
<p>As solicitudes, no modelo que se xunta como anexo, irán dirixidas ó coordinador-científico do Centro Ramón Piñeiro para a Investigación en Humanidades e entregaranse na sede deste (estrada Santiago de Compostela-Noia, km 3, A Barcia, 15896 Santiago de Compostela), ou ben en calquera dos centros previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de solicitudes será de vinte días naturais contados a partir do seguinte ó da publicación da presente convocatoria no DOG, xunto coa da documentación seguinte:</p>
<p>-Certificación académica persoal completa.</p>
<p>-Currículum vitae, acompañado de cantos documentos poidan avalalo.</p>
<p>-Acreditación do coñecemento de lingua galega no nivel de perfeccionamento.</p>
<p>-Fotocopia do DNI ou pasaporte.</p>
<p>-Declaración xurada comprometéndose a renunciar, se fose seleccionado, á percepción doutras remuneracións, bolsas ou axudas, e tamén de non ter sido separado do servicio de ningunha Administración nin institución pública como consecuencia de expediente disciplinario.</p>
<p>Tódolos documentos deberán ser orixinais ou copias cotexadas con eles.</p>
<p>Sexta.-Selección.</p>
<p>A selección dos candidatos será realizada por unha comisión presidida polo coordinador-científico do Centro Ramón Piñeiro para a Investigación en Humanidades e composta por tres vocais propostos por</p>
<p>aquel e nomeados polo director xeral de Política Lingüística. Actuará como secretario o secretario do centro.</p>
<p>Ademais do exame da documentación presentada, a comisión poderá convoca-los solicitantes a unha entrevista persoal.</p>
<p>A comisión non valorará aqueles méritos alegados polos solicitantes nas súas instancias que non estean acreditados documentalmente. O presidente da comisión proporalle ó director xeral de Política Lingüística a relación de candidatos seleccionados para o seu nomeamento.</p>
<p>Sétima.-Obrigas.</p>
<p>Os bolseiros permanecerán no Centro Ramón Piñeiro en horario habitual de xornada de mañá ou tarde.</p>
<p>O incumprimento por parte do bolseiro dalgunha das condicións recollidas nas presentes bases suporá a perda da bolsa concedida e, de se-lo caso, o reintegro das cantidades xa cobradas.</p>
<p>A condición de bolseiro non dará lugar a ningunha relación nin laboral nin administrativa coa Xunta de Galicia.</p>
<p>Oitava.-A convocatoria, as súas bases e todos cantos actos administrativos se deriven dela poderán ser impugnados polos interesados nos casos e na forma establecidos na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Novena.-Pagamento da bolsa.</p>
<p>O pagamento da bolsa realizarase mensualmente, logo do informe do director de investigación, sempre que os traballos se desenvolvan con normalidade e de acordo coas bases establecidas.</p>
<p>Disposicións derradeiras</p>
<p>Primeira.-Facúltase o director xeral de Política Lingüística para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 24 de xullo de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>Unha bolsa para colaborar no proxecto Cinematografía Galega.</p>
<p>Esta bolsa ten como finalidade colaborar no proxecto Cinematografía Galega que se está desenvolvendo no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los</p>
<p>requisitos xerais establecidos na base cuarta desta orde:</p>
<p>-Ser licenciado preferentemente en historia da arte.</p>
<p>-Valorarase experiencia en investigación cinematográfica.</p>
<p>ANEXO II</p>
<p>Dúas bolsas para colaborar no proxecto Dimensións da Identidade Colectiva en Galicia.</p>
<p>Estas bolsas teñen como finalidade colaborar no proxecto Dimensións da Identidade Colectiva en Galicia que se está desenvolvendo no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en ciencias políticas e da administración.</p>
<p>-Experiencia en estudios de opinión e tratamento e análise de datos.</p>
<p>ANEXO III</p>
<p>Dúas bolsas para colaborar no proxecto dicionarios de literatura.</p>
<p>Estas bolsas teñen como finalidade colaborar na elaboración dos diccionarios de literatura que se están realizando no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Ter experiencia investigadora en temas literarios.</p>
<p>-Acreditar coñecemento instrumental de idiomas, preferentemente inglés e alemán.</p>
<p>-Coñecementos de informática, en calidade de usuario.</p>
<p>-Sólida formación e experiencia investigadora en teoría e crítica literarias.</p>
<p>ANEXO IV</p>
<p>Unha bolsa para colaborar no proxecto de contrucción dun sintetizador texto-fala en galego.</p>
<p>Esta bolsa ten como finalidade colaborar no proxecto de construcción dun sintetizador texto-fala en galego que se está levando a cabo no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Ter experiencia en traballos de fonética acústica.</p>
<p>ANEXO V</p>
<p>Unha bolsa para colaborar no proxecto de Bibliografía da Literatura Galega.</p>
<p>Esta bolsa ten como finalidade colaborar no proxecto Bibliografía da Literatura Galega que se está realizando no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Ter experiencia en traballos do ámbito literario.</p>
<p>-Sólidos coñecementos informáticos.</p>
<p>ANEXO VI</p>
<p>Dúas bolsas para colaborar no proxecto de recuperación de textos poéticos e dramáticos galegos.</p>
<p>Estas bolsas teñen como finalidade colaborar no proxecto de teatro galego e facsímiles de revistas literarias que se están realizando no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Ter coñecementos de literatura galega.</p>
<p>-Coñecementos de informática, en calidade de usuario.</p>
<p>-Ter experiencia na edición de textos literarios.</p>
<p>ANEXO VII</p>
<p>Dúas bolsas para colaborar no proxecto de diccionario da fraseoloxía galega.</p>
<p>Estas bolsas teñen como finalidade colaborar no diccionario de fraseoloxía galega que se está elaborando no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ter bo coñecemento do mundo rural galego e comprensión e uso da súa fraseoloxía.</p>
<p>-Dominio do francés ou do inglés.</p>
<p>-Ter coñecementos de teoría fraseolóxica ou experiencia na recollida deste material.</p>
<p>-Valoraranse coñecementos do Dbase V.</p>
<p>ANEXO VIII</p>
<p>Catro bolsas para colaborar no proxecto Corpus de Referencia do Galego Actual.</p>
<p>Estas bolsas teñen como finalidade colaborar no proxecto Corpus de Referencia do Galego Actual que se vai realizar no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas ás que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciados en filoloxía.</p>
<p>-Ter experiencia na introducción de textos en ordenador e no manexo de textos en formato electrónico.</p>
<p>-Ter experiencia en gramáticas formais e construcción de etiquetadores morfosintácticos e lematizadores.</p>
<p>ANEXO IX</p>
<p>Unha bolsa para colaborar no proxecto Cantigas de Santa María vinculado ó Arquivo Galicia Medieval.</p>
<p>Esta bolsa ten como finalidade colaborar no proxecto Cantigas de Santa María vinculado ó Arquivo Galicia Medieval que se vai realizar no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-la bolsa á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Ser licenciado en filoloxía.</p>
<p>-Coñecementos de informática en calidade de usuario.</p>
<p>-Ter experiencia investigadora en literatura medieval románica.</p>
<p>-Capacidade para ler/traducir textos en diferentes linguas románicas no estado medieval.</p>
<p>ANEXO X</p>
<p>Dúas bolsas para colaborar no proxecto de edicción de documentos notariais manuscritos vinculado ó Arquivo Galicia Medieval.</p>
<p>Estas bolsas teñen como finalidade colaborar no proxecto de edición de documentos notariais manuscritos vinculado ó Arquivo Galicia Medieval que se vai realizar no Centro Ramón Piñeiro.</p>
<p>1. Requisitos específicos dos solicitantes:</p>
<p>Para solicita-las bolsas á que se refire a presente convocatoria é necesario, ademais de reuni-los requisitos xerais establecidos na base cuarta desta orde:</p>
<p>-Coñecementos de informática a nivel de usuario.</p>
<p>-Formación e experiencia investigadora na lectura de documentos galegos medievais.</p>
<p>-Para unha destas bolsas requírese a licenciatura en filoloxía e para a outra en historia.</p>
<p>8502</p>

