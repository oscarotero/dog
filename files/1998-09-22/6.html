---
date: '1998-09-22'
id: '5456'
page: 10
number: 184
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Decreto 249/1998, do 10 de setembro, polo que se divide en sectores a zona de
  concentración parcelaria de Troáns (Cuntis-Pontevedra).
range: Decreto
url: 'https://www.xunta.gal/dog/Publicados/1998/19980922/Anuncio5456_gl.html'
---
<p>Polo Decreto 302/1995, do 16 de novembro, foi declarada de utilidade pública e urxente execución a concentración parcelaria da zona de Troáns (Cuntis-Pontevedra), resultando afectadas pola concentración aproximadamente 660 hectáreas, susceptibles de modificacións ó abeiro dos artigos 23 e seguintes da Lei 10/1985, do 14 de agosto, de concentración parcelaria para Galicia.</p>
<p>Paralelamente ó proceso concentrador desta zona, estivéronse a desenvolve-los trámites administrativos necesarios para a construcción dunha presa que vai afectar a distintos terreos e propietarios da zona de concentración parcelaria de Troáns (Cuntis-Pontevedra), o que fai aconsellable a execución en distintas etapas da concentración parcelaria nesta zona, mediante a división en sectores dos terreos afectados, co que se acadaría a necesaria axilización do proceso de concentración co fin de proceder á nova reestructuración da propiedade.</p>
<p>Na súa virtude, por proposta do conselleiro de Agricultura, Gandería e Política Agroalimentaria, formulada conforme o establecido na Lei 10/1985, do 14 de agosto, de concentración parcelaria para Galicia e logo de deliberación do Consello da Xunta de Galicia na súa reunión do día dez de setembro de mil novecentos noventa e oito,</p>
<p>DISPOÑO:</p>
<p>Artigo 1º.</p>
<p>Divídese en dous sectores a zona de concentración parcelaria de Troáns (Cuntis-Pontevedra), que quedarán conformados do xeito seguinte:</p>
<p>-Sector Troáns I, que comprenderá a totalidade dos terreos dos lugares de Sobrada, Guldrigáns, O Campo, Pena de Arriba, San Ildefonso, Folgar, A Cova e Lornés.</p>
<p>-Sector Troáns II, que comprenderá a totalidade dos terreos afectados polo encoro, incluíndo os lugares de Hervés, Novás, Vilabar de Abaixo e Pena de Vilabar.</p>
<p>Artigo 2º.</p>
<p>A execución e publicación das distintas fases do proceso de concentración poderán realizarse en cada un dos sectores con independencia do outro.</p>
<p>Disposicións derradeiras</p>
<p>Primeira.-Facúltase a Consellería de Agricultura, Gandería e Política Agroalimentaria para dicta-las</p>
<p>disposicións complementarias que requira a execución do presente decreto.</p>
<p>Segunda.-Esta disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dez de setembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>
<p>8540</p>

