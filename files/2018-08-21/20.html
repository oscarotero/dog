---
date: '2018-08-21'
id: G2410-270718-0001
page: 38813
number: 158
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 143/2018).
range: Edicto
url: >-
  https://www.xunta.gal/dog/Publicados/2018/20180821/AnuncioG2410-270718-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 143/2018 deste xulgado do social, seguido por instancia de Jonatan Suárez Pérez contra Aparcamiento Labacolla, S.L., Fogasa, se ditaron as seguintes resolucións:</p>
    <p>«Auto.</p>
    <p>Maxistrada xuíza: Paula Méndez Domínguez.</p>
    <p>Santiago de Compostela, 9 de xullo de 2018.</p>
    <p>Antecedentes de feito.</p>
    <p>Primeiro. Jonatan Suárez Pérez solicitou a execución da sentenza número 14/2018 de data 15 de xaneiro de 2018, ditada no procedemento DOI 774/17 fronte a Aparcamiento Labacolla, S.L., Fogasa.</p>
    <p>Fundamentos de dereito.</p>
    <p>Primeiro. O exercicio da potestade xurisdicional xulgando e facendo executar o xulgado corresponde exclusivamente aos xulgados e tribunais determinados nas leis e nos tratados internacionais (artigo 117 da CE e artigo 2 da LOPX).</p>
    <p>O artigo 237.2 da LXS establece que a execución de sentenzas firmes a levará a cabo o órgano xudicial que tivese coñecido do asunto en instancia, polo que corresponde a este Xulgado do Social número 1 o despacho da execución deste título xudicial.</p>
    <p>Segundo. A execución iniciarase por instancia de parte e unha vez iniciada esta tramitarase de oficio, polo que se ditarán para o efecto as resolucións necesarias (artigo 239 da LXS).</p>
    <p>Terceiro. Despois de transcorrer o termo establecido no artigo 279 da LXS, 138.8 da LXS, sen que conste que a empresa demandada readmitise o/os traballador/es no prazo e condicións legalmente previstos, corresponde, de conformidade co establecido no artigo 280 da LXS, despachar execución do resolto en sentenza.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Dispoño:</p>
    <p>– Despachar orde xeral de execución do título indicado a favor do executante Jonatan Suárez Pérez fronte a Aparcamiento Labacolla, S.L., Fogasa, parte executada.</p>
    <p>– De conformidade co disposto no artigo 280 da LXS e conforme co solicitado na demanda executiva, a letrada da Administración de xustiza sinalará data para vista do incidente.</p>
    <p>Modo de impugnación: mediante recurso de reposición, que se interporá no prazo de tres días hábiles seguintes á súa notificación.</p>
    <p>Así o acorda e asina a súa señoría. Dou fe.</p>
    <table>
     <tbody>
      <tr>
       <td>A xuíza</td>
       <td>A letrada da Administración de xustiza».</td>
      </tr>
     </tbody>
    </table>
    <p>«Dilixencia de ordenación.</p>
    <p>Letrada da Administración de xustiza: Susana Varela Amboage.</p>
    <p>Santiago de Compostela, 9 de xullo de 2018.</p>
    <p>Despois de presentarse o traballador Jonatan Suárez Pérez exixindo o cumprimento por parte do empresario Aparcamiento Labacolla, S.L. da obriga de readmisión, e despois de despacharse auto de execución de data 6 de xullo de 2018, de conformidade co artigo 280 da LXS, acordo:</p>
    <p>Citar de comparecencia as partes e o Fondo de Garantía Salarial coas advertencias legais e facéndolles saber que deben asistir cos medios de proba de que intenten valerse, e fixo o próximo día 18 de setembro de 2018 ás 12.35 horas para realizar a comparecencia na Sala de Audiencias número 1 deste xulgado, sita na rúa Berlín, s/n, polígono das Fontiñas.</p>
    <p>De non asistir o traballador ou persoa que o represente terase por desistido na súa solicitude; se non o fixese o empresario ou o seu representante realizarase o acto sen a súa presenza.</p>
    <p>– Sirva de citación a notificación da presente resolución ás partes comparecidas.</p>
    <p>Modo de impugnación: mediante recurso de reposición, que se interporá ante quen dita esta resolución, no prazo de tres días hábiles seguintes á súa notificación.</p>
    <p>A letrada da Administración de xustiza».</p>
    <p>E para que lle sirva de notificación en legal forma a Aparcamiento Labacolla, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Santiago de Compostela, 27 de xullo de 2018</p>
    <footer><p>A letrada da Administración de xustiza</p></footer>

