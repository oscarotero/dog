---
date: '2018-08-08'
id: G0007-120718-0003
page: 36820
number: 151
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 32/2017).
range: Edicto
url: >-
  https://www.xunta.gal/dog/Publicados/2018/20180808/AnuncioG0007-120718-0003_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 32/2017 deste xulgado do social, seguido por instancia de Adrián Gómez Álvarez contra Calvi Proyectos, S.L., Fogasa, sobre ordinario, se ditou sentenza de data 2 de xullo de 2018, cuxo encabezamento e decisión son do tenor literal seguinte:</p>
    <p>«Sentenza 341/2018.</p>
    <p>Santiago de Compostela, 2 de xullo de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidades salariais) baixo o número 32/2017, nas cales é parte demandante Adrián Gómez Álvarez, asistido pola letrada Sra. Navarro Rodríguez, e son partes codemandadas a mercantil Calvi Proyectos, S.L., que non comparece ao acto de xuízo a pesar de constar citado en legal forma e tempo en unidade de autos para iso e o Fondo de Garantía Salarial (tamén e en diante, Fogasa), que tampouco comparece ao acto de xuízo a pesar de constar, así mesmo, citado en legal forma e tempo en unidade de autos para iso, en nome do rei, dito a presente con base nos seguintes,</p>
    <p>Decisión.</p>
    <p>Que debo estimar parcialmente e estimo parcialmente (por declararse a prescrición de boa parte das cantidades agora reclamadas en demanda, concretamente as devindicadas nos meses de agosto, setembro e outubro de 2015, p.p. pagas extras, p.p. vacacións non gozadas) a demanda presentada por Adrián Gómez Álvarez, asistido pola letrada Sra. Navarro Rodríguez, fronte á empresa Calvi Proyectos, S.L., e fronte ao Fondo de Garantía Salarial e, en consecuencia, debo condenar e condeno a empresa demandada Calvi Proyectos, S.L. a aboar a favor do traballador demandante a cantidade de 8.921,51 euros (en concepto de cantidades devindicadas nos meses de novembro de 2015, decembro de 2015 e xaneiro de 2016, p.p. pagas extraordinarias, p.p. vacacións non gozadas e falta de aviso previo) + a cantidade que resulte e se calcule en ulterior fase de execución de sentenza en concepto de xuro legal percibido por mora no pagamento do salario sobre toda cantidade de condena principal que teña a condición de cantidade salarial ex artigos 26 e 29.3, ambos os dous do Estatuto dos traballadores.</p>
    <p>Todo iso sen prexuízo da responsabilidade que puidese corresponder legalmente ao Fondo de Garantía Salarial.</p>
    <p>Notifíqueselles esta sentenza ás partes interesadas, coa advertencia de que esta non é firme e contra ela cabe interpor recurso de suplicación, que se presentará no plenario de cinco días contados desde o seguinte ao de notificación da presente ante este órgano de xustiza para ante o Tribunal Superior de Xustiza de Galicia, logo de consignación do depósito legalmente previsto na conta de depósitos e consignacións deste xulgado, coas condicións e requisitos do artigo 191, seguintes e concordantes da nosa Lei reguladora da xurisdición social.</p>
    <p>Así, por esta a miña sentenza, da cal se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mándoo e asínoo.</p>
    <p>A xuíza substituta».</p>
    <p>E para que lle sirva de notificación en legal forma a Calvi Proyectos, S.L., en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste órgano xudicial.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 10 de xullo de 2018</p>
    <footer><p>A letrada da Administración de xustiza</p></footer>

