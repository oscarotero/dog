---
date: '2018-08-08'
id: G0424-260718-0001
page: 36847
number: 151
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 24 de xullo de 2018, da Xefatura Territorial da Coruña, polo que se
  notifica o acordo da procedencia do reintegro do expediente da subvención á
  contratación indefinida inicial de traballadores con discapacidade na empresa
  ordinaria (expediente TR343A 2015/61-1).
range: Anuncio
url: >-
  https://www.xunta.gal/dog/Publicados/2018/20180808/AnuncioG0424-260718-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non se puidesen efectuar faranse por medio de anuncio no Boletín Oficial del Estado (BOE), e a súa eficacia quedará condicionada á súa publicación no taboleiro de edictos único (TEU) do BOE.</p>
    <p>Intentouse a notificación por correo certificado ao titular da empresa citada no anexo, sen que fose posible, polo que se lle notifica por medio deste anuncio o acordo de procedencia do procedemento de reintegro no correspondente expediente de subvención.</p>
    <p>Sen prexuízo do anterior, e en virtude do disposto no artigo 44 da Lei 39/2015, do 1 de outubro, este anuncio publícase no Diario Oficial de Galicia.</p>
    <p>O interesado dispón do prazo de dous (2) meses, contado a partir do día seguinte ao da súa publicación no <em>Boletín Oficial del Estado</em>, para interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, poderase interpoñer un recurso de reposición no prazo dun mes, que comezará a contar a partir do día seguinte ao desta publicación, ante esta xefatura territorial. Todo isto de conformidade co establecido na Lei 29/1998, do 13 de xullo, reguladora da xurisdición contencioso-administrativa, e conforme a norma reguladora do procedemento administrativo común das administracións públicas. </p>
    <p>Lémbraselles o seu dereito para comprobaren o contido íntegro do expediente nas dependencias da Xefatura Territorial da Coruña, na rúa Salvador de Madariaga, 9-1º, da Coruña, das 9.00 ás 14.00 horas, de luns a venres.</p>
    <p>A Coruña, 24 de xullo de 2018</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Empresa</td>
       <td>NIF</td>
       <td>Concello</td>
       <td>Materia</td>
       <td>Data da resolución</td>
      </tr>
      <tr>
       <td>TR343A 2015/61-1</td>
       <td>Panadería Kuralay, S.L.</td>
       <td>B70421557</td>
       <td>Santiago de Compostela</td>
       <td>Subvención á contratación indefinida inicial</td>
       <td>6.6.2018</td>
      </tr>
     </tbody>
    </table>

