---
date: '2001-07-11'
id: B542
page: 9
number: 134
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto (56/2001).
range: Edicto
url: 'https://www.xunta.gal/dog/Publicados/2001/20010711/AnuncioB542_gl.html'
---
<p>Camilo José García Puertas Magariños, secretario do Xulgado do Social número dous de Santiago de Compostela, fai saber que nos autos seguidos neste xulgado co nº de execución 56/2001, por instancia de Ana María Senra Blanco, contra a executada Campos &amp;amp; del Moral, S.L., sobre despedimento, se dictou con esta data auto, cunha parte dispositiva do teor literal seguinte:</p>
<p>«Dada conta. Presentado o anterior escrito pola parte demandante, rexístrese no libro de execucións co número 56/2001. Na súa vista e de conformidade co disposto no artigo 278 da Lei de procedemento laboral, cítense as partes para comparecencia na sala de audiencia deste xulgado, sito no polígono das Fontiñas, r/ Viena, s/n desta cidade, para o vindeiro día 18 de xullo, ás nove e trinta horas, advertindo a parte demandante de que, de non comparecer ela ou persoa que a represente, se considerará desistida da súa solicitude, e a Campos &amp;amp; del Moral, S.L. que, se non comparece, terá lugar o acto sen a súa presencia. Advírtase ás partes de que serán examinadas polo xuíz sobre os feitos da non read</p>
<p>misión ou da readmisión irregular, e poderán achega-las probas que poidan practicarse no acto. En canto ó outrosí, cítese para o mesmo día e hora o representante legal da citada empresa, para os efectos do seu interrogatorio, baixo os apercibimentos legais contidos no artigo 304 da LAC para o caso de incomparecencia, e requírase a executada para que presente no acto da comparecencia comunicación fidedigna dirixida á traballadora indicativa da data na que esta debeu incorporarse á empresa, xustificante do aboamento do pagamento de salarios de tramitación e partes de alta na Seguridade Social.</p>
<p>Notifíqueselles esta resolución ás partes, facéndolles saber que contra ela cabe interpor recurso de reposición ante este xulgado no prazo de cinco días desde a súa notificación. Así o acorda, manda e asína S.Sª., do que dou fe».</p>
<p>E para que lle sirva de notificación en forma á empresa executada Campos &amp;amp; del Moral, S.L., e ó representante legal de tal empresa, que actualmente se atopan en paradoiro descoñecido, e así mesmo para que teña lugar a súa publicación no BOP da Coruña, baixo a advertencia de que as seguintes notificacións se farán nos estrados deste xulgado (artigo 59 LPL), expido e asino este edicto en Santiago de Compostela, 11 de xuño de 2001.</p>
<p>O secretario</p>
<p>Rubricado</p>

