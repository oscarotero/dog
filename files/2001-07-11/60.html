---
date: '2001-07-11'
id: B5D6
page: 9
number: 134
agency: S.A. DE XESTIÓN DO PLAN XACOBEO
section: VI. ANUNCIOS
title: >-
  Anuncio polo que se convoca proceso selectivo para a provisión de tres prazas
  de persoal laboral fixo na S.A. de Xestión do Plan Xacobeo.
range: Anuncio
url: 'https://www.xunta.gal/dog/Publicados/2001/20010711/AnuncioB5D6_gl.html'
---
<p>En cumprimento do disposto na Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, e logo de informe conxunto das consellerías de Economía e Facenda e da Presidencia e Administración Pública, anúnciase convocatoria de proceso selectivo para cubri-los postos de traballo que a continuación se relacionan:</p>
<p>Nº de postosCategoría</p>
<p>1Oficial 2ª administrativo (contabilidade)</p>
<p>2Oficial 2ª administrativo</p>
<p>A modalidde de contratación deste persoal será a de laboral fixo.</p>
<p>Os candidatos terán que achegar á solicitude, que se presentará no domicilio social da S.A. de Xestión do Plan Xacobeo, sito en San Lázaro s/n, Santiago de Compostela, todos aqueles documentos que acrediten os méritos que aleguen no seu currículo. O prazo para a presentación de solicitudes, conforme o modelo depositado na sede da sociedade, e demais documentación será dun mes a partir da data de publicación no Diario Oficial de Galicia deste anuncio.</p>
<p>A selección dos candidatos consistirá na aplicación dun baremo, que será facilitado a quen o solicite no mesmo enderezo antes citado.</p>
<p>Manuel Villar Rosende</p>
<p>Director xerente de S.A. Xestión do Plan Xacobeo</p>

