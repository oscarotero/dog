---
date: '1997-01-27'
id: ED46
page: 864
number: 17
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Resolución do 10 de xaneiro de 1997, da Dirección Xeral de Patrimonio
  Cultural, pola que se incoa expediente para a declaración da delimitación do
  contorno da igrexa de Santa María de Dexo, no concello de Oleiros, provincia
  da Coruña.
range: Resolución
url: 'https://www.xunta.gal/dog/Publicados/1997/19970127/AnuncioED46_gl.html'
---
<p>Por Resolución do l5 de febreiro de l982, (Boletín Oficial del Estado do 28 de marzo), foi incoado expediente para a declaración como ben de interese cultural con categoría de monumento histórico artístico, a igrexa de Santa María de Dexo, no concello de Oleiros,provincia da Coruña.</p>
<p>Sendo a devandita incoación anterior á entrada en vigor da Lei 8/1995, do 30 de outubro, do patrimonio cultural de Galicia, (Diario Oficial de Galicia do 8 de novembro), é preciso na actualidade concreta-la delimitación do seu contorno, para proceder á súa declaración.</p>
<p>En consecuencia, e vistos os informes dos servicios técnicos e órganos consultivos, favorables á incoación do expediente para a delimitación do contorno da igrexa de Santa María de Dexo, concello de Oleiros, provincia da Coruña, esta dirección xeral,</p>
<p>RESOLVE:</p>
<p>Primeiro.-Ter por incoado expediente para a declaración da delimitación do contorno da igrexa</p>
<p>de Santa María de Dexo, concello de Oleiros, provincia da Coruña (artigo ll da Lei 8/1995, do 30 de outubro).</p>
<p>Protexer este monumento e a zona afectada pola incoación, sendo a delimitación a seguinte:</p>
<p>«l-2. Tramo da estrada de comunicación de Dexo-Lorbé.</p>
<p>2-3. Camiño veciñal desde a estrada de Dexo-Lorbé, ata a liña que define os fondos dos predios.</p>
<p>3-4. Liña que define os fondos dos predios que se atopan dentro dun ámbito de 80 m da igrexa.</p>
<p>4-5. Liña que seguindo o límite do predio debuxada no parcelario e perpendicular á liña 3-4, corta á estrada que vai de Dexo a Lorbé.</p>
<p>5-6. Tramo da estrada Dexo-Lorbé.</p>
<p>6-7. Liña qué perpendicular á estrada Dexo-Lorbé recolle o límite dos predios inmediatos edificados.</p>
<p>7-8. Paralela á estrada Dexo-Lorbé, que seguindo o límite do predio chega ata o seu fondo.</p>
<p>8-9. Liña qué recollendo os límites dos predios atrevesa a estrada que leva ó lugar de Buinte.</p>
<p>9-10. Límite dos predios debuxados e camiños veciñais, ata atoparse coa estrada de comunicación Dexo-Lorbé.»</p>
<p>Segundo.-Segui-la tramitación do expediente segundo as disposicións vixentes:</p>
<p>Terceiro.-Dar traslado da resolución ó alcalde do concello de Oleiros, provincia da Coruña, e comunicarlle que de acordo co artigo 35 de Lei 8/1995, do 30 de outubro, do patrimonio cultural de Galicia «A incoación dun expediente de declaración de ben de interese cultural respecto dun inmoble determinará a suspensión das correspondentes licencias municipais de parcelación, edificación ou demolición nas zonas afectadas, así como dos efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, deberán realizarse con carácter</p>
<p>inaprazable precisarán, en todo caso, autorización dos organismos competentes da Consellería de Cultura.»</p>
<p>Cuarto.-Notificarlle a presente resolución ó propietario, ó Rexistro de Bens de Interese Cultural do Ministerio de Educación y Cultura, e ó Rexistro de Bens de Interese Cultural de Galicia.</p>
<p>Quinto.-Que a presente resolución sexa publicada no Diario Oficial de Galicia e no Boletín Oficial del Estado, abríndose un período de información pública de l mes, contado a partir do día seguinte á súa publicación no Diario Oficial de Galicia.</p>
<p>Santiago de Compostela, 10 de xaneiro de l997.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>97-368</p>

