---
date: '1997-01-27'
id: ED36
page: 859
number: 17
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Resolución do 3 de decembro de 1996 pola que se ordena publica-la decisión do
  xurado do premio Elías Valiña ó esforzo revitalizador e promocional do Camiño
  de Santiago.
range: Resolución
url: 'https://www.xunta.gal/dog/Publicados/1997/19970127/AnuncioED36_gl.html'
---
<p>Por Orde do 27 de agosto de 1996 (DOG nº 175, do 6 de setembro) créase o premio Elías Valiña ó esforzo revitalizador e promocional do Camiño de Santiago, co fin de recoñecer e recompensa-los méritos de todas aquelas institucións, asociacións ou entidades culturais que dediquen unha parte significativa da súa actividade á revitalización e promoción do Camiño de Santiago, contribuíndo así ó coñecemento e divulgación do significado histórico, relixioso e cultural da rota xacobea.</p>
<p>O artigo 4 da citada orde establece que o premio será outorgado por un xurado presidido polo conselleiro de Cultura e Comunicación Social ou persoa en quen delegue e integrado polo presidente do Comité Internacional de Expertos del Camino de Santiago, e polos presidentes das entidades inscritas no Rexistro de Entidades de Promoción do Camiño de Santiago.</p>
<p>De acordo co citado artigo 4, as decisións do xurado serán inapelables e daranse a coñecer mediante publicación no DOG.</p>
<p>Por todo isto,</p>
<p>RESOLVO:</p>
<p>Artigo único.-Ordeno publica-la decisión do xurado do premio Elías Valiña ó esforzo revitalizador e promocional do Camiño de Santiago.</p>
<p>O citado xurado, reunido en Santiago de Compostela os días 1 e 2 de decembro de 1996, acordou concederlle o premio Elías Valiña ó esforzo revitalizador e promocional do Camiño de Santiago, ó proxecto presentado pola Confraternity of Saint James, polo refuxio de Rabanal do Camiño.</p>
<p>Santiago de Compostela, 3 de decembro de 1996.</p>
<p>(P.D. Orde 24-6-1996)</p>
<p>José Mª Sánchez González</p>
<p>Secretario xeral da Consellería de Cultura e Comunicación Social</p>
<p>0451</p>

