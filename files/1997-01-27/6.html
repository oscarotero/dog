---
date: '1997-01-27'
id: ED3E
page: 861
number: 17
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Resolución do 10 de xaneiro de 1997, da Dirección Xeral de Patrimonio
  Cultural, pola que se incoa expediente para a declaración da delimitación do
  contorno do xardín artístico do pazo de Santa Cruz de Ribadulla, no concello
  de Vedra, provincia da Coruña.
range: Resolución
url: 'https://www.xunta.gal/dog/Publicados/1997/19970127/AnuncioED3E_gl.html'
---
<p>Por Resolución do 30 de outubro de 1980, (Boletín Oficial del Estado do 5 de xaneiro de 1981), foi incoado expediente para a declaración como ben de interese cultural con categoría de xardín artístico, do Pazo de Santa Cruz de Ribadulla, no concello de Vedra, provincia da Coruña.</p>
<p>Sendo a devandita incoación anterior á entrada en vigor da Lei 8/1995, do 30 de outubro, do patrimonio cultural de Galicia, (Diario Oficial de Galicia do 8 de novembro ), é preciso na actualidade concreta-la delimitación do seu contorno, para proceder á súa declaración.</p>
<p>En consecuencia, e vistos os informes dos servicios técnicos e órganos consultivos, favorables á incoación do expediente para a delimitación do contorno</p>
<p>do xardín histórico, o Pazo de Santa Cruz de Ribadulla, concello de Vedra, provincia da Coruña, esta dirección xeral,</p>
<p>RESOLVE:</p>
<p>Primeiro.-Ter por incoado expediente para a declaración da delimitación do contorno do xardín histórico do Pazo de Santa Cruz de Ribadulla, concello de Vedra, provincia da Coruña (artigo ll da Lei 8/1995, do 30 de outubro).</p>
<p>Protexer este monumento e a zona afectada pola incoación, sendo a delimitación a seguinte:</p>
<p>«l-2. Estrada de Padrón a Ponte Ulla, desde o río ata o punto onde o muro de cerramento do predio cambia de dirección.</p>
<p>2-3. Liña que desde a esquina do muro de cerramento do predio segue paralelo a éste e únese de novo a estrada Padrón-Ponte Ulla, no punto onde esta se cruza co camiño que leva ó núcleo de Outeiro.</p>
<p>3-4. No Outeiro, cruzamento á esquerda que sobe rodeando a muralla ata chegar ó lugar do Sol, na estrada de Vedra a Santa Cruz.</p>
<p>4-5. Desde Sol, seguindo pola estrada que conduce á entrada do pazo, pasando polo núcleo de Torre de Abaixo ata chegar ó punto onde cruza o río.</p>
<p>5-6. Ribeira do río desde a estrada que conduce á entrada do Pazo, ata a estrada de Padrón a Ponte Ulla».</p>
<p>Segundo.-Segui-la tramitación do expediente segundo as disposicións vixentes:</p>
<p>Terceiro.-Dar traslado da resolución ó alcalde do concello de Vedra, provincia da Coruña, e comunicarlle que de acordo co artigo 35 de Lei 8/1995, do 30 de outubro, do patrimonio cultural de Galicia «A incoación dun expediente de declaración de ben de interese cultural respecto dun inmoble determinará a suspensión das correspondentes licencias municipais de parcelación, edificación ou demolición nas zonas afectadas, así como dos efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, deberán realizarse con carácter inaprazable precisarán, en todo caso, autorización dos organismos competentes da Consellería de Cultura».</p>
<p>Cuarto.-Notificarlle a presente resolución ó propietario, ó Rexistro de Bens de Interese Cultural do Ministerio de Educación y Cultura, e ó Rexistro de Bens de Interese Cultural de Galicia.</p>
<p>Quinto.-Que a presente resolución sexa publicada no Diario Oficial de Galicia e no Boletin Oficial del Estado, abríndose un período de información pública de l mes, contado a partir do día seguinte á súa publicación no Diario Oficial de Galicia.</p>
<p>Santiago de Compostela, 10 de xaneiro de l997.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>0453</p>

