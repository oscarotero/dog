---
date: '2017-03-29'
id: G0424-170317-0006
page: 15045
number: 62
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 15 de marzo de 2017, da Xefatura Territorial de Lugo, pola que se
  notifica o inicio do procedemento de reintegro das axudas á contratación
  indefinida inicial, reguladas na Orde do 28 de maio de 2013 (Diario Oficial de
  Galicia do 6 de xuño), relativa ao expediente TR349A 2013/29-2.
range: Cédula
url: >-
  https://www.xunta.gal/dog/Publicados/2017/20170329/AnuncioG0424-170317-0006_gl.html
---
<p>Intentada a notificación do acordo da xefa territorial da Consellería de Economía, Emprego e Industria de Lugo, polo que se inicia o procedemento de reintegro da subvención concedida, e non sendo posible a súa práctica, por medio desta cédula, e segundo o disposto no artigo 44 da Lei 39/2015, do 1 de outubro, do procedemento administrativo común das administracións públicas e o establecido no artigo 46 do mesmo texto legal, notificarlle ao interesado o contido da dita resolución como figura no anexo, para que poida ter coñecemento del.</p>
    <p>De conformidade co previsto no artigo 38.3º da Lei 9/2007, do 13 de xuño de Subvencións de Galicia, concédeselle ao interesado un prazo de quince días hábiles, que comezará a contar a partir do día seguinte ao da publicación da presente cédula no Boletín Oficial del Estado, para que poida formular as alegacións e presentar a documentación que xulgue pertinente, ante esta xefatura territorial.</p>
    <p>O interesado durante este prazo poderá presentarse ante o Servizo de Emprego e Economía Social da Xefatura Territorial da Consellería de Economía, Emprego e Industria de Lugo, sito na rolda da Muralla, 70, baixo, das 9.00 ás 14.00 horas, de luns a venres, para os efectos de coñecer integramente o contido do acto administrativo.</p>
    <p>Lugo, 15 de marzo de 2017</p>
    <footer><p>Pilar Fernández López<br>Xefa territorial de Lugo</p></footer>
    <h2>ANEXO</h2>
    <p>Nº de expediente: TR349A 2013/29-2.</p>
    <p>Nome: Ailalelo Deseño Gráfico.</p>
    <p> DNI/NIF: F27444710.</p>
    <p>Último enderezo coñecido: rúa Cruz, 20, 1º D, 27001 Lugo.</p>
    <p>Feito imputado: non manter no seu cadro de persoal fixo as persoas traballadoras subvencionadas ao abeiro desta orde durante un período de dous anos contado desde a data de realización da contratación.</p>
    <p>Precepto infrinxido: base sétima, punto 1, do anexo I da Orde do 28 de maio de 2013, pola que se establecen as bases reguladoras do programa de incentivos á contratación das persoas traballadoras, cofinanciado polo Fondo Social Europeo, e se procede á súa convocatoria para o ano 2013.</p>
    <p>Contido da resolución: inicio do procedemento de reintegro ditado o 20 de febreiro do 2017 pola xefa territorial da Consellería de Economía, Emprego e Industria de Lugo.</p>

