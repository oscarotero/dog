---
date: '2017-03-29'
id: G2173-090317-0004
page: 14998
number: 62
agency: Xulgado de Primeira Instancia número 4 de Santiago de Compostela
section: V. Administración de xustiza.
title: EDICTO (682/2015).
range: Edicto
url: >-
  https://www.xunta.gal/dog/Publicados/2017/20170329/AnuncioG2173-090317-0004_gl.html
---
<p>María Jesús Pérez Fernández, letrada da Administración de xustiza do Xulgado de Primeira Instancia número 4 de Santiago de Compostela, polo presente</p>
    <p>Faise saber:</p>
    <p>Que no presente procedemento de xuízo ordinario 682/2015 seguido por instancia de Manuel Doce Corral, fronte a María Doce Sende, se ditou sentenza cuxo encabezamento e decisión son do teor literal seguinte:</p>
    <p>«Xuízo ordinario 682/2015</p>
    <p>En Santiago de Compostela, 2 de febreiro de 2017</p>
    <p>Sentenza</p>
    <p>Vistos por min, Ana Belén López Otero, maxistrada xuíza do Xulgado de Primeira Instancia número 4 de Santiago de Compostela, os presentes autos de xuízo ordinario tramitados co número 682/2015, nos que interviñeron como demandante Manuel Doce Corral, representado polo procurador dos tribunais Sr. Domelo Gómez e asistido polo letrado Sr. Basteiro Guerra, e como demandada María Doce Sende, en situación de rebeldía procesual, en virtude das seguintes consideracións,</p>
    <p>Dispoño:</p>
    <p>Estimar a demanda interposta por Manuel Doce Corral e, en consecuencia, declárase o dominio que ao demandante, para a súa sociedade de gananciais constituída coa súa esposa Catalina Tejedor Munín, corresponde, ao tela adquirido por prescrición adquisitiva extraordinaria, sobre o terreo inscrito no Rexistro da Propiedade número 1 de Santiago de Compostela, a favor da demandada ao tomo 1134, libro 160, folio 184, terreo 19515, a inscrita no Rexistro da Propiedade número 1 de Santiago de Compostela, a favor da demandada, ao tomo 1134, libro 160, folio 194, terreo 19.535, a inscrita no Rexistro da Propiedade número 1 de Santiago de Compostela, a favor da demandada, ao tomo 1135, libro 161, folio 10, terreo 19.617, ordenándose, así mesmo, a cancelación da inscricións rexistrais dos devanditos terreos a favor de María Doce Sende, e ordénase, así mesmo, practicar a inscrición rexistral do devandito terreo a favor de Manuel Doce Corral, para a súa sociedade de gananciais, todo iso con expresa imposición de custas á parte demandada.</p>
    <p>Notifíqueselles esta resolución ás partes, facéndolles saber que contra esta cabe interpoñer recurso de apelación no prazo de vinte días a partir da súa notificación, logo de depósito da suma de 50 euros, para a súa ulterior resolución pola Audiencia Provincial.</p>
    <p>Así o acordo, mando e asino».</p>
    <p>Así mesmo, ditouse por instancia da parte demandante auto aclaratorio da referida resolución, cuxa parte dispositiva é do teor literal seguinte:</p>
    <p>«Dispoño</p>
    <p>Aclárase a sentenza ditada no marco deste procedemento no sentido de cando na parte dispositiva que “... e ordénase, así mesmo, practicar a inscrición rexistral do devandito terreo a favor de Manuel Doce Corral, para a súa sociedade de gananciais...” ha de entenderse que se establece “... e ordénase, así mesmo, practicar a inscrición rexistral dos devanditos terreos a favor de Manuel Doce Corral, para a súa sociedade de gananciais...”.</p>
    <p>Notifíquese esta resolución ás partes facéndolles saber que contra esta non cabe interpoñer recurso ningún.</p>
    <p>Así o acordo, mando e asino. Dou fe».</p>
    <p>E para que sirva de notificación en forma á demandada, María Doce Sende, en situación de rebeldía e cuxo domicilio se descoñece, expido, selo e asino o presente.</p>
    <p>Santiago de Compostela, 17 de febreiro de 2017</p>
    <footer><p>A letrada da Administración de xustiza</p></footer>

