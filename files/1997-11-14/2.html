---
date: '1997-11-14'
id: C6E6
page: 10
number: 221
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Decreto 315/1997, do 13 de novembro, polo que se modifica o prezo do Diario
  Oficial de Galicia.
range: Decreto
url: 'https://www.xunta.gal/dog/Publicados/1997/19971114/AnuncioC6E6_gl.html'
---
<p>O Diario Oficial de Galicia, órgano oficial de difusión e expresión da actividade administrativa da Comunidade Autónoma de Galicia, vén publicándose ininterrompidamente desde 1982.</p>
<p>En 1996, por Decreto 411/1996, produciuse o último incremento nos prezos da subscrición e da inserción de anuncios, pero razóns tales como un mellor axuste nos seus custos, así como o aumento do IPC fan aconsellable proceder a un novo incremento.</p>
<p>Na súa virtude, e de acordo co artigo 12 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, por proposta do conselleiro da Presidencia e Administración Pública tralo informe favorable da Consellería de Economía e Facenda e logo de deli</p>
<p>beración do Consello da Xunta de Galicia na súa reunión do día trece de novembro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>1. O prezo da subscrición anual ó Diario Oficial de Galicia establécese en 42.600 pesetas.</p>
<p>2. O prezo de venda do exemplar do Diario Oficial de Galicia fíxase en 205 pesetas.</p>
<p>Artigo 2º</p>
<p>1. O prezo dos anuncios no Diario Oficial de Galicia fíxase para cada liña en columna de 18 cíceros (54 espacios) en:</p>
<p>a) Procedemento ordinario: 508 pesetas.</p>
<p>b) Procedemento urxente: 1.016 pesetas.</p>
<p>2. Os prezos establecidos no artigo anterior e neste entenderanse, se é o caso, IVE incluído.</p>
<p>Disposicións derradeiras</p>
<p>Primeira.-Os prezos establecidos no presente decreto entrarán en vigor o día 1 de xaneiro de 1998.</p>
<p>Segunda.-Facúltase o conselleiro da Presidencia e Administración Pública para dicta-las disposicións necesarias para o desenvolvemento e aplicación deste decreto.</p>
<p>Santiago de Compostela, trece de novembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>8443</p>

