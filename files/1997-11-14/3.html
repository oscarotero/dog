---
date: '1997-11-14'
id: C6EA
page: 10
number: 221
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 27 de outubro de 1997 pola que se autoriza o cambio de titularidade do
  centro privado concertado San Blas Vista Alegre de Vigo.
range: Orde
url: 'https://www.xunta.gal/dog/Publicados/1997/19971114/AnuncioC6EA_gl.html'
---
<p>Examinado o expediente incoado pola titularidade do centro privado concertado San Blas Vista Alegre de Vigo, polo que se solicita o cambio de titularidade do devandito centro.</p>
<p>Resultando que mediante escritura pública notarial outorgada ante o notario do Ilustre Colexio da Coruña Mariano Vaqueiro Rumbao, Mercedes Estévez Quinteiro lle cede a súa titularidade, para tódolos efectos, ó Colegio Vista Alegre, Sociedad Limitada.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra, que se uniron a este os documentos esixidos e que sobre a petición foi emitido informe favorable pola Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 2377/1985, do 18 de decembro, (BOE do 27); Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que se cumpriron neste expediente tódolos requisitos esixidos pola normativa vixente nesta materia, esta consellería,</p>
<p>DISPÓN:</p>
<p>Autoriza-lo cambio de titularidade do centro privado San Blas Vista Alegre de Vigo a favor do Colegio Vista Alegre, Sociedad Limitada con tódolos dereitos e obrigas contraídas pola cesionista, Mercedes Estévez Quinteiro, sen prexuízo das responsabilidades que puidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Santiago de Compostela, 27 de outubro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>8624</p>

