---
date: '1997-11-14'
id: C776
page: 11
number: 221
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de outubro de 1997, da Xerencia Xeral do Complexo
  Hospitalario de Santiago de Compostela, pola que se anuncia concurso público
  para a contratación dunha subministración de equipamento diverso para os
  servicios médicos deste complexo hospitalario, mediante procedemento aberto.
  (Expediente 115/97).
range: Resolución
url: 'https://www.xunta.gal/dog/Publicados/1997/19971114/AnuncioC776_gl.html'
---
<p>A Xerencia Xeral do Complexo Hospitalario de Santiago de Compostela, en virtude das atribucións que lle foron delegadas conforme o establecido no artigo 7 da Orde do 22 de maio de 1996 (DOG do 6 de xuño) da Consellería de Sanidade e Servicios Sociais, convoca o seguinte concurso público:</p>
<p>I. Obxecto: subministración de equipamento diverso: set de videobroncoscopio ríxido (lote 1), analizador metabólico para medición do consumo enerxético (lote 2) e sistema de monitorización cardíaca por telemetría para catro pacientes (lote 3), para os servicios médicos do Complexo Hospitalario de Santiago de Compostela.</p>
<p>II. Orzamento estimado: 12.485.000 ptas., IVE incluído.</p>
<p>-Lote 1: 2.985.000 ptas.-Lote 2: 4.500.000 ptas.-Lote 3: 5.000.000 de ptas.</p>
<p>III. Fianzas:</p>
<p>a) Provisional: 2% do orzamento de licitación do/s lote/s ós que se presente oferta.</p>
<p>b) Definitiva: 4% do orzamento máximo autorizado.</p>
<p>Constituiranse segundo o disposto nos artigos 36 e 37, respectivamente, da Lei 13/1995, de contratos das administracións públicas.</p>
<p>IV. Forma de adxudicación: concurso público. Procedemento aberto e ordinario.</p>
<p>V. Prazo de execución: desde a data de sinatura do contrato ata o 31 de decembro de 1997.</p>
<p>VI. Admisión de variantes: consideraranse as proposicións que, respectando o obxecto da subministración e o prezo máximo, melloren as esixencias técnicas previas.</p>
<p>VII. Solvencia económica e financeira: acreditarase mediante calquera dos medios que dispón o artigo 16 da Lei 13/1995, de contratos das administracións públicas.</p>
<p>VIII. Solvencia técnica: acreditarase mediante calquera dos medios que dispón o artigo 18 da Lei 13/1995, de contratos das administracións públicas.</p>
<p>IX. Criterios de adxudicación: os que se establecen no apartado 9 da folla de especificacións.</p>
<p>X. Documentos de interese para os licitadores: o prego de cláusulas administrativas particulares e demais documentación complementaria pode ser solicitada no rexistro xeral do Hospital de Conxo, rúa Ramón Baltar, s/n, 15706 Santiago de Compostela, en días laborables desde as 9 ata as 14 horas.</p>
<p>XI. Clasificación: non se esixe.</p>
<p>XII. Presentación de proposicións: as proposicións deberán presentarse en man, en sobres pechados e asinados polo licitador ou persoa que o represente, no rexistro xeral do Hospital de Conxo, rúa Ramón Baltar, s/n, 15706 Santiago de Compostela, antes das 14 horas do vixésimo sexto día natural contado a partir do seguinte ó da publicación desta resolución no DOG, ou por correo na forma indicada no apartado 10 do prego de cláusulas administrativas particulares. No caso de que o devandito día coincida en sábado ou festivo, o prazo de presentación rematará o seguinte día hábil.</p>
<p>XIII. Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital de Conxo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas; en caso de que o dito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>XIV. Documentación que deberán achega-los licitadores: a documentación que figura no prego de cláusulas administrativas particulares.</p>
<p>XV. Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 27 de outubro de 1997.</p>
<p>Ignacio Martínez González</p>
<p>Xerente xeral do Complexo Hospitalario</p>
<p>de Santiago de Compostela</p>
<p>8544</p>

