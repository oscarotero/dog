---
date: '2000-04-24'
id: 862E
page: 6
number: 78
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 29 de marzo de 2000 pola que se lle dá publicidade á parte
  dispositiva da sentencia 905/1993, do 21 de outubro, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: 'https://www.xunta.gal/dog/Publicados/2000/20000424/Anuncio862E_gl.html'
---
<p>Visto pola Sección Segunda da Sala do Contencioso-Administrativo do Tribunal Superior de Xustiza de Galicia o recurso contencioso-administrativo número 02/0000135/1991, interposto pola Asociación pola Defensa da Ría, contra a orde da Consellería de Ordenación do Territorio e Obras Públicas da Xunta de Galicia do 18 de decembro de 1989 e contra a desestimación por silencio do recurso de reposición contra ela, sobre aprobación definitiva do Plan de Ordenación Urbana de Pontevedra; dictouse a sentencia 905/1993, do 21 de outubro, agora firme, pola que se estimaba parcialmente o dito recurso.</p>
<p>Polo tanto, de conformidade co disposto nos artigos 103 e seguintes da Lei 29/1998, do 13 de xullo, reguladora da xurisdicción contencioso-administrativa, e co fin de levar a puro e debido efecto a dita sentencia, este departamento resolve dar publicidade á parte dispositiva da sentencia 905/1993, do 21 de outubro, que a seguir se transcribe:</p>
<p>«Resolvemos que debemos estimar e estimamos en parte o recurso contencioso-administrativo deducido pola Asociación pola Defensa da Ría contra a orde da Consellería de Ordenación do Territorio e Obras Públicas de la Xunta de Galicia do 18 de decembro de 1989, e contra a desestimación por silencio do recurso de reposición contra ela, aprobatoria definitivamente do Plan de Ordenación Urbana do Municipio de Pontevedra; e, en consecuencia, debemos anulala e anulámola en canto cualifica como usos de parque urbano dentro do situado no nó da autoestrada as superficies de parque e talleres da deputación, industrias cerámicas e imprenta municipal; e debemos desestimar e desestimámo-lo recurso no demais».</p>
<p>Santiago de Compostela, 29 de marzo de 2000.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

