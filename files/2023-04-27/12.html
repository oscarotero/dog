---
date: '2023-04-27'
id: G1534-190423-0001
page: 26413
number: 81
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 18 de abril de 2023 pola que se notifican os informes de control
  de monitorización correspondentes á campaña da PAC 2022.
range: Resolución
url: >-
  https://www.xunta.gal/dog/Publicados/2023/20230427/AnuncioG1534-190423-0001_gl.html
---
<p>Mediante a Orde do 21 de xaneiro de 2022 (DOG núm. 20, do 31 de xaneiro) a Consellería do Medio Rural regulou a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control no ano 2022. </p>
    <p>O artigo 13.8 da dita orde dispón que os informes de control de expedientes suxeitos a control mediante monitorización notificaranse segundo o indicado no artigo 27, que indica que as resolucións poderán ser notificadas de acordo co establecido na Lei 39/2015. De conformidade co artigo 45.1 da citada lei, a notificación poderá realizarse mediante a publicación no Diario Oficial de Galicia cunha ligazón á páxina web do Fogga.</p>
    <p>Conforme co anterior, esta dirección</p>
    <h2>RESOLVE:</h2>
    <p>Primeiro. Dar publicidade na web do Fogga ás listaxes dos informes de control mediante monitorización citados na Orde do 21 de xaneiro de 2022. As persoas interesadas poden acceder á dita web no seguinte enlace:</p>
    <p>https://fogga.xunta.gal/gl/pac/consultas_pac/monitorizacion</p>
    <p>Segundo. Poñer a disposición das persoas interesadas os informes indicados no apartado primeiro mediante a aplicación para teléfonos móbiles Sga@pp, dispoñible en Google Play ou en App Store, e a páxina web Portal de axudas PAC a través do seguinte enlace:</p>
    <p>https://fogga.xunta.gal/gl/pac/consultas_pac/portal_de_axudas_pac</p>
    <p>Terceiro. As persoas interesadas disporán dun prazo de 10 días a partir do día seguinte ao desta publicación para formular as alegacións ou presentar os documentos ou xustificacións que xulguen pertinentes, consonte co que dispón o artigo 73 da Lei 39/2015, do 1 de outubro, do procedemento de administrativo común das administracións públicas.</p>
    <p>Santiago de Compostela, 18 de abril de 2023</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>

