---
date: '2021-03-31'
id: L226-100321-0001
page: 17648
number: 61
agency: Concello de Marín
section: VI. Anuncios. b) Administración local.
title: >-
  ANUNCIO do proxecto de expropiación, polo procedemento de taxación conxunta,
  para a execución do planeamento entre as rúas República Arxentina e Inferniño
  (expediente 2019 SE60-001).
range: Anuncio
url: >-
  https://www.xunta.gal/dog/Publicados/2021/20210331/AnuncioL226-100321-0001_gl.html
---
<p>En cumprimento do disposto no artigo 293.10 e 293.11 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia, este concello acordou proceder a efectuar o pagamento do importe da valoración establecida e o levantamento das actas de ocupación correspondentes ao expediente de expropiación forzosa instruído para o termo municipal de Marín, para execución do planeamento entre as rúas República Arxentina e Inferniño, que terá lugar: </p>
    <p>Termo municipal de Marín.</p>
    <p>Lugar: Salón de Plenos do Concello de Marín, avenida Ourense, s/n.</p>
    <p>Data: o día 26 de marzo de 2021, ás 10.00 horas.</p>
    <p>Co fin de proceder ao pagamento do importe.</p>
    <p>O pagamento será efectuado polo pagador deste concello aos propietarios dos predios. </p>
    <p>O presente acordo faise público, para xeral coñecemento, advertindo aos titulares que o pagamento se fará precisamente aos que figuren como donos da cousa ou titulares do dereito expropiado e que non se admitirá representación senón por medio de poder debidamente autorizado (notarial, xudicial ou do consulado), xa sexa xeral ou particular para este caso, e que deben achegar a documentación necesaria para acreditar a sucesión en caso de figurar o terreo a nome de herdeiros; e que deberán identificarse co documento nacional de identidade.</p>
    <p>Así mesmo, comunícase que deberán comparecer ao acto xuntando as escrituras de propiedade dos predios.</p>
    <p>No suposto de non comparecer ou non poderse efectuar o pagamento aos titulares, procederase á consignación do importe na caixa xeral de depósitos.</p>
    <p>Coincidindo co acto de pagamento, procederase ao levantamento da acta de ocupación correspondente. </p>
    <p>O pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto.</p>
    <p>Marín, 1 de marzo de 2021</p>
    <footer><p>María Ramallo Vázquez<br>Alcaldesa</p></footer>

