---
date: '2021-12-27'
id: G0599-141221-0002
page: 63894
number: 247
agency: Consellería de Emprego e Igualdade
section: III. Outras disposicións.
title: >-
  EXTRACTO da Orde do 9 de decembro de 2021 pola que se regula o réxime de
  subvencións ás organizacións sindicais e se procede á súa convocatoria para o
  ano 2022, tramitada por anticipado de gasto (códigos de procedemento TR807A e
  TR807B).
range: Orde
url: >-
  https://www.xunta.gal/dog/Publicados/2021/20211227/AnuncioG0599-141221-0002_gl.html
---
<p>BDNS (Idenf.): 601517.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarias</em></p>
    <p>Organizacións sindicais con representación no ámbito da Comunidade Autónoma de Galicia.</p>
    <p>Segundo. <em>Obxecto</em></p>
    <p>A convocatoria de axudas que concederá a Consellería de Emprego e Igualdade ás organizacións sindicais con representación na Comunidade Autónoma de Galicia, para o desenvolvemento das súas actividades ordinarias durante o ano 2022, para o funcionamento dos seus gabinetes técnicos e para plans de formación de cadros e delegadas e delegados sindicais, co fin último da mellora das condicións de traballo na Comunidade Autónoma de Galicia.</p>
    <p>Terceiro. <em>Bases reguladoras</em></p>
    <p>Orde do 9 de decembro de 2021 pola que se regula o réxime de subvencións ás organizacións sindicais e se procede á súa convocatoria para o ano 2022, tramitada por anticipado de gasto (códigos de procedemento TR807A e TR807B).</p>
    <p>Cuarto. <em>Importe</em></p>
    <p>Para a concesión destas axudas destínase un millón noventa e nove mil oitocentos euros (1.099.800 €), de acordo coa seguinte distribución:</p>
    <p>Axudas para o desenvolvemento das actividades ordinarias das organizacións sindicais durante o ano 2022.</p>
    <p>780.200 € proporcionalmente distribuídos entre as organizacións sindicais solicitantes, segundo o número de representantes que tivesen o 31 de decembro de 2021 en virtude das eleccións celebradas nas empresas e nas administracións públicas no ámbito de Galicia.</p>
    <p>Axudas para a creación e/ou o funcionamento de gabinetes técnicos das organizacións sindicais e para plans de formación de cadros e delegadas e delegados sindicais.</p>
    <p>319.600 € proporcionalmente distribuídos entre as organizacións sindicais intersectoriais que o soliciten, segundo o número de representantes que tivesen o 31 de decembro de 2021 en virtude das eleccións celebradas nas empresas e nas administracións públicas no ámbito de Galicia.</p>
    <p>Quinta. <em>Prazo de presentación de solicitudes</em></p>
    <p>O prazo de presentación de solicitudes será dun mes contado a partir do día seguinte ao da data de publicación desta orde no <em>Diario Oficial de Galicia</em>.</p>
    <p>Santiago de Compostela, 9 de decembro de 2021</p>
    <footer><p>Mª Jesús Lorenzana Somoza<br>Conselleira de Emprego e Igualdade</p></footer>

