---
date: '2012-07-12'
id: G2346-210612-0001
page: 27891
number: 133
agency: Xulgado do Social número 3 da Coruña
section: V. Administración de xustiza.
title: EDICTO (472/2010).
range: Edicto
url: >-
  https://www.xunta.gal/dog/Publicados/2012/20120712/AnuncioG2346-210612-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento ordinario 472/2010 deste xulgado do social, seguido por instancia de Óscar Varela Lavandeira contra a empresa José Eduardo Mella Rodríguez sobre ordinario, se ditou a seguinte resolución:</p>
    <p>«A Coruña o vinte e oito de maio de dous mil doce.</p>
    <p>Carlos Villarino Moure, maxistrado xuíz do Xulgado do Social número 3 da Coruña, tras ver os presentes autos sobre ordinario entre partes, dunha e como demandante Óscar Varela Lavandeira, que comparece asistido pola letrada Lidia Vázquez Méndez, e doutra como demandada a empresa Jose Eduardo Mella Rodríguez que non comparece malia estar citada en legal forma.</p>
    <p>Decido que, admitindo a demanda formulada por Óscar Varela Lavandeira contra a empresa José Eduardo Mella Rodríguez, condeno esta a aboarlle a cantidade de 3.436,95 euros, que lle debe en concepto de salarios e demais conceptos cos xuros conforme o artigo 29.3 do ET.</p>
    <p>Notifíquese esta sentenza ás partes advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533.0000.36.0472.10, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0472.10, a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>Así por esta a miña sentenza, definitivamente xulgando, pronúncioo, mándoo e asínoo.</p>
    <p>Publicación. A anterior sentenza foi lida e publicada polo maxistrado que a ditou, estando celebrando audiencia pública no día da data, do que dou fe».</p>
    <p>E para que sirva de notificación en legal forma á empresa José Eduardo Mella Rodríguez, expido o presente para a súa inserción no <em>Diario Oficial de Galicia</em> e publicación no taboleiro de anuncios.</p>
    <p>A Coruña, 1 de xuño de 2012</p>
    <footer><p>O secretario xudicial</p></footer>

