---
date: '2012-07-12'
id: CA05-040712-0003
page: 27877
number: 133
agency: Consellería de Traballo e Benestar
section: III. Outras disposicións.
title: >-
  ORDE do 2 de xullo de 2012 pola que se acorda a cesión en propiedade dun
  vehículo, propiedade da Comunidade Autónoma de Galicia, ao Concello do Pereiro
  de Aguiar.
range: Orde
url: >-
  https://www.xunta.gal/dog/Publicados/2012/20120712/AnuncioCA05-040712-0003_gl.html
---
<p>O artigo 82 da Lei 5/2011, do 30 de setembro, do patrimonio da Comunidade Autónoma de Galicia, establece que os bens e dereitos patrimoniais da Comunidade Autónoma de Galicia poden ser cedidos gratuitamente para a realización de fins de utilidade pública ou interese social a outras administracións públicas, sempre que a súa afectación ou explotación non se considere previsible. </p>
    <p>No artigo 96 bis do Decreto 50/1989, do 9 de marzo, segundo redacción dada polo Decreto 238/1998, do 24 de xullo, disponse que o acordo de cesión, que adoptará a forma de orde, publicarase no <em>Diario Oficial de Galicia</em>, expresando a finalidade concreta a que as entidades beneficiarias deben destinar os bens, así como as súas condicións. Este acordo, se é o caso, levará implícita a desafectación dos bens de que se trate </p>
    <p>De conformidade co disposto no artigo 83 da Lei 5/2011, do 30 de setembro, a cesión dos bens mobles do patrimonio da Comunidade Autónoma de Galicia é competencia do titular da consellería que teña a adscrición do ben. </p>
    <p>Con data do 13 de abril de 2012, o Concello do Pereiro de Aguiar remitiu un escrito dirixido á Secretaría Xeral Técnica da Consellería de Traballo e Benestar no cal se solicitaba a cesión en propiedade dunha máquina de servizos automotriz (matrícula E-2789-BCG), que viña usando desde o ano 2004 para obras e servizos de utilidade colectiva, en virtude dun acordo asinado entre o Concello e a Dirección Xeral do Voluntariado. </p>
    <p>Polo tanto, no marco do réxime legal regulador das relacións de colaboración, cooperación e coordinación, e logo da petición do Concello do Pereiro de Aguiar, considérase conveniente ceder ao devandito concello a propiedade do citado vehículo, do que é titular a Comunidade Autónoma de Galicia e adscrito á Consellería de Traballo e Benestar.</p>
    <p>Para tal fin, a Consellería de Traballo e Benestar tramitou o expediente de cesión, de conformidade co disposto na sección 5ª do capítulo V, do título III da Lei 5/2011, do 30 de setembro, do patrimonio da Comunidade Autónoma de Galicia, e no artigo 96 bis do regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo, en vigor.</p>
    <p>Polo exposto e en uso das facultades que me confiren os artigos 34.6 e 38 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1</p>
    <p>Acórdase a cesión en propiedade a favor do Concello do Pereiro de Aguiar do seguinte vehículo:</p>
    <p>Marca: Honda.</p>
    <p>Modelo: TRX350.</p>
    <p>Matrícula: E-2789-BCG.</p>
    <p>Ano de matriculación: 2003.</p>
    <p>Artigo 2</p>
    <p>A cesión queda sometida ás seguintes cláusulas:</p>
    <p>a) O ben cedido tal como establecen os artigos 82.1 da Lei 5/2011, do 30 de setembro, do patrimonio da Comunidade Autónoma de Galicia, e 96 bis do Decreto 50/1989, polo que se aproba o seu regulamento, destinarase a fins de utilidade pública ou interese social do Concello do Pereiro de Aguiar, concretamente, para obras e servizos de utilidade colectiva consistentes na revalorización de espazos públicos, vixilancia para a prevención de incendios forestais e coidados do medio ambiente en todo o termo municipal. </p>
    <p>b) Coa cesión outorgarase ao Concello do Pereiro de Aguiar a propiedade do ben moble cedido.</p>
    <p>c) Se o ben cedido non se aplicase ao fin sinalado, se se descoidase ou utilizase con grave quebrantamento, ou se incumprisen as condicións do acordo, considerarase resolta a cesión e o ben reverterá na Comunidade Autónoma de Galicia, que terá dereito a percibir, logo da taxación pericial, o valor dos detrimentos ou deterioracións que experimentase.</p>
    <p>d) Serán por conta da entidade cesionaria todos os gastos de conservación e mantemento do ben moble cedido, así como os derivados dos seguros, inspección técnica de vehículos (ITV) e dos impostos correspondentes.</p>
    <p>Artigo 3</p>
    <p>A dita cesión formalizarase mediante acta subscrita pola secretaria xeral técnica desta consellería ou funcionario/a en que delegue e debe constar nela o acordo de cesión e a aceptación do cesionario.</p>
    <p>Disposición derradeira primeira</p>
    <p>Facúltase a Secretaría Xeral Técnica da Consellería de Traballo e Benestar para ditar as resolucións e realizar os trámites necesarios para o desenvolvemento e execución desta orde.</p>
    <p>Disposición derradeira segunda</p>
    <p>Esta orde producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 2 de xullo de 2012</p>
    <footer><p>Beatriz Mato Otero<br>Conselleira de Traballo e Benestar</p></footer>

