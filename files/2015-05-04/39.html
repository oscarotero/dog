---
date: '2015-05-04'
id: CA04-140415-0001
page: 17324
number: 82
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de abril de 2015, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de Ourense (expediente IN407A 2015/2-3).
range: Resolución
url: >-
  https://www.xunta.gal/dog/Publicados/2015/20150504/AnuncioCA04-140415-0001_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira 2, 32960 Velle.</p>
    <p>Denominación: LMT ao centro de seccionamento depuradora de Reza.</p>
    <p>Situación: Ourense.</p>
    <p>Características técnicas:</p>
    <p>– LMT subterránea en canalización existente a 20 kV de 2.085 m con condutor RHZ1 e con orixe na LMT VLL812, LMT ao CT Pino (32CB18) e remate na LMT ao CS proxectado.</p>
    <p>– LMT subterránea en canalización existente a 20 kV de 1.675 m con condutor RHZ1 e con orixe na LMT VLL812 ao CS proxectado e remate no CT Reza-2 (32CS83).</p>
    <p>– LMT subterránea en canalización existente a 20 kV de 260 m con condutor RHZ1 e con orixe na LMT VLL812 LMT ao CT urb. Pino (32CS82) e remate na LMT ao CT Reza-2 (32CS83).</p>
    <p>– Centro de seccionamento nova depuradora de Reza.</p>
    <p>Orzamento: 177.005,72 euros.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Conceder a autorización administrativa previa e a autorización administrativa de construción á devandita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén se poderá interpoñer calquera outro recurso que estime pertinente ao seu dereito.</p>
    <p>Ourense, 10 de abril de 2015</p>
    <footer><p>Alfonso Tomás Paz Doniz<br>Xefe territorial de Ourense</p></footer>

