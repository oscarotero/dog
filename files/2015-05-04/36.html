---
date: '2015-05-04'
id: CA04-180215-0003
page: 17314
number: 82
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 13 de febreiro de 2015, da Xefatura Territorial da Coruña, pola
  que se concede a autorización administrativa previa, autorización
  administrativa de construción e declaración de utilidade pública dunha
  instalación eléctrica no concello da Baña (expediente IN407A 2014/113-1).
range: Resolución
url: >-
  https://www.xunta.gal/dog/Publicados/2015/20150504/AnuncioCA04-180215-0003_gl.html
---
<p>Expediente: IN407A 2014/113-1-1.</p>
    <p>Promotor: Industrial Barcalesa, S.L.</p>
    <p>Denominación da instalación: LMTS, CT e RBT A Riba.</p>
    <p>Concello: A Baña.</p>
    <p>Feitos.</p>
    <p>1. O 8 de agosto de 2014 Industrial Barcalesa, S.L. solicitou a autorización administrativa previa, a autorización administrativa de construción do proxecto de execución e a declaración de utilidade pública da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 10 de novembro de 2014, no BOP do 22 de outubro, no xornal La Voz de Galicia do 22 de outubro e no taboleiro de anuncios do Concello da Baña, segundo dilixencia do secretario municipal do 8 de xullo de 2014, así como con notificacións individuais aos titulares que constan na relación de bens e dereitos afectados.</p>
    <p>Non consta no expediente ningunha alegación e recibiuse certificado de exposición pública do concello da Baña en que se indica que non se formularon alegacións.</p>
    <p>3. Solicitouse o preceptivo informe ao concello da Baña, así como reiteración, sen que conste no expediente ningunha contestación, polo que se entende a súa conformidade coa autorización da instalación e coas especificacións técnicas propostas.</p>
    <p>4. Os servizos técnicos da Xefatura Territorial emitiron un informe favorable sobre a dita solicitude.</p>
    <p>Consideracións legais e técnicas.</p>
    <p>1. Lei 24/2013, do 26 de decembro, do sector eléctrico.</p>
    <p>2. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 24 de xullo).</p>
    <p>7. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>8. Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>9. Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 34, do 16 de febreiro).</p>
    <p>10. Decreto 110/2013, do 4 de xullo, polo que se establece a estrutura orgánica da Consellería de Economía e Industria (DOG núm. 140, do 24 de xullo), modificado polo Decreto 116/2014, do 11 de setembro (DOG núm. 183, do 25 de setembro).</p>
    <p>11. As características técnicas da instalación son as seguintes:</p>
    <p>– Centro de transformación e manobra A Riba, interior en edificio prefabricado de formigón de tipo monobloque, incluíndo tres celas de media tensión: dúas celas de entrada/saída de liñas motorizadas e unha cela de proteción mediante fusibles para un trafo de 160 kVA, cuxo fin será a subministración aos servizos auxiliares do edificio e á rede de baixa tensión de distribución, todas elas con illamento e corte en SF6.</p>
    <p>– Tramo de liña subterránea de alta tensión de interconexión entre a LMT Babión-Gandarela, no apoio existente do tipo HV-400/11, e CT A Riba, simple circuíto, con condutores unipolares de aluminio e illamento seco tipo RHZ1-2OL 12/20 kV 3×(1×240 Al), de 211 metros de lonxitude.</p>
    <p>– Tramo de liña subterránea de alta tensión de interconexión entre CT A Riba e a LMT Babión-Gandarela, no apoio existente do tipo HV-400/11, simple circuíto, con condutores unipolares de aluminio e illamento seco tipo RHZ1-2OL 12/20 kV 3×(1×240 Al), de 211 metros de lonxitude.</p>
    <p>O orzamento da instalación segundo o proxecto é de 43.661,16 €.</p>
    <p>12. Durante o período de información pública non se recibiron alegacións.</p>
    <p>13. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa, a autorización administrativa de construción e a declaración de utilidade pública á instalación eléctrica denominada LMTS, CT e RBT da Riba.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude que irá acompañada da seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións se procede.</p>
    <p>• Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1000, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 13 de febreiro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

