---
date: '2017-08-02'
id: G1144-270717-0001
page: 36609
number: 146
agency: 'Cámara Oficial de Comercio, Industria, Servizos e Navegación da Coruña'
section: VI. Anuncios. c) Outros anuncios.
title: >-
  ANUNCIO de convocatoria de participación no Plan internacional de promoción,
  cofinanciado polo Fondo Europeo de Desenvolvemento Rexional (Feder, período
  2014- 2020) da Unión Europea para pemes.
range: Anuncio
url: >-
  https://www.xunta.gal/dog/Publicados/2017/20170802/AnuncioG1144-270717-0001_gl.html
---
<footer><p><img src="/dog/Publicados/2017/20170802/AnuncioG1144-270717-0001_gl-web-images/logo%20camaraG_fmt.jpeg" alt="missing image file"></p></footer>
    <p>A Cámara de Comercio da Coruña anuncia a apertura de convocatoria, que ten por obxecto promover a participación no Plan internacional de promoción, cofinanciado polo Fondo Europeo de Desenvolvemento Rexional (Feder, período 2014-2020) da Unión Europea na seguinte acción: </p>
    <p>Misión comercial a Polonia, multisectorial: entre o 24 e o 30 de setembro de 2017. A convocatoria abrirase o día 4 de agosto e pecharase o día 4 de setembro de 2017.</p>
    <p>Primeiro. Beneficiarios </p>
    <p>Pemes, micropemes e autónomos da Comunidade Autónoma de Galicia. </p>
    <p>O número máximo de empresas beneficiarias será de 12.</p>
    <p>Segundo. Obxecto</p>
    <p>O obxecto da convocatoria é a selección de operacións realizadas polas pemes que contribúan a promover a súa internacionalización e mellorar a súa competitividade, co obxectivo de mellorar a propensión para exportar e a base exportadora da economía española, diversificar os mercados de destino da exportación española e incrementar a competitividade da economía española para impulsar a España como destino de investimento. </p>
    <p>Terceiro. Convocatoria</p>
    <p>O texto completo da convocatoria estará á disposición das empresas na sede da Cámara da Coruña. Ademais, pode consultarse a través da web www.camaracoruna.com. </p>
    <p>Cuarto. Contía </p>
    <p>O orzamento máximo de execución das actuacións indicadas a continuación, no marco desta convocatoria da Misión comercial a Polonia para o período 2017, dentro do Programa operativo de crecemento intelixente 2014-2020, é de 25.000 €.</p>
    <p>Os recursos estimados para os servizos de apoio prestados pola Cámara de Comercio da Coruña serán de 7.000 €, cofinanciados nunha porcentaxe do 80 % con cargo aos fondos Feder e nunha porcentaxe do 20 % pola Cámara de Comercio da Coruña. </p>
    <p>A contía máxima das axudas para outorgar con cargo a esta convocatoria ás empresas participantes nas actuacións obxecto desta convocatoria é de 18.000 € en concepto de subvencións. As axudas serán cofinanciadas nunha porcentaxe do 80 % con cargo a fondos Feder, a través do Programa operativo de crecemento intelixente 2014-2020, e o resto financiarase con cargo ás empresas participantes. </p>
    <p>Quinto. Prazo de presentación de solicitudes</p>
    <p>O prazo para a presentación de solicitudes ábrese tras a publicación deste anuncio o día 4 de agosto e finalizará o día 4 de setembro de 2017. </p>
    <p>O modelo de solicitude de participación poderá descargarse na web:</p>
    <p>www.camaracoruna.com.</p>
    <p>A Coruña, 27 de xullo de 2017 </p>
    <footer><p>Gonzalo Ortiz Amor<br>Secretario xeral da Cámara Oficial de Comercio,<br>Industria, Servizos e Navegación da Coruña</p></footer>
    <table>
     <tbody>
      <tr>
       <td>Fondo Europeo de Desenvolvemento Rexional</td>
       <td>Unha maneira de facer Europa</td>
      </tr>
     </tbody>
    </table>

