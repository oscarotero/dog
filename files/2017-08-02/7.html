---
date: '2017-08-02'
id: O150-190717-0001
page: 36538
number: 146
agency: Escola Galega de Administración Pública
section: III. Outras disposicións.
title: >-
  RESOLUCIÓN do 17 de xullo de 2017 pola que se convoca o curso monográfico
  Cambio e motivación na función pública, nivel II.
range: Resolución
url: >-
  https://www.xunta.gal/dog/Publicados/2017/20170802/AnuncioO150-190717-0001_gl.html
---
<p>Conforme os fins que lle asigna á Escola Galega de Administración Pública a normativa que a regula (Lei 4/1987, do 27 de maio, de creación da Escola Galega de Administración Pública, modificada pola Lei 10/1989, do 10 de xullo),</p>
    <h2>RESOLVO:</h2>
    <p>Convocar o curso monográfico Cambio e motivación na Función Pública, Nivel II, de acordo coas bases que se indican a continuación:</p>
    <p>1. Obxectivos.</p>
    <p>Como continuación do curso monográfico Cambio e motivación na función pública, realizado na EGAP os pasados 15 de xuño de 2016 e 12 de xullo de 2017, convócase o nivel II da citada actividade co fin de afondar e consolidar os coñecementos adquiridos.</p>
    <p>A través dunha metodoloxía moi práctica e dinámica, este curso centra as súas accións nos seguintes obxectivos:</p>
    <p>– Experimentar a diferenza que existe entre «intentar facer» e «decidir facer», para tomar as rendas dos propios actos.</p>
    <p>– Elevar o nivel de confianza en si mesmos/as, ilusión, motivación e desexos de pasar á acción.</p>
    <p>– Ter a oportunidade de desafiarse a si mesmos/as e experimentar o poder persoal que reside no seu interior a través dunha poderosa metáfora de superación de temores e crenzas limitantes.</p>
    <p>2. Contidos.</p>
    <p>Defínense unha serie de puntos que servirán como fío condutor do evento:</p>
    <p>– O mito da caverna:</p>
    <p>Xestionar as emocións fóra da caverna.</p>
    <p>Aceptar e liderar</p>
    <p>– O reto:</p>
    <p>Deixar atrás o que non che achega nada.</p>
    <p>3. Persoas destinatarias.</p>
    <p>O curso diríxese ao persoal empregado das administracións públicas de Galicia, tanto autonómica coma local e de xustiza, e dos entes instrumentais da Comunidade Autónoma de Galicia, que participasen no nivel I do curso convocado polas resolucións do 11 de maio de 2016 (DOG nº 100, do 27 de maio) e do 14 de xuño de 2017 (DOG nº 119, do 23 de xuño).</p>
    <p>4. Desenvolvemento.</p>
    <p>Lugar: EGAP, rúa Madrid, 2-4, Santiago de Compostela.</p>
    <p>Data: mércores, 6 de setembro de 2017.</p>
    <p>Horario: de mañá.</p>
    <p>Duración: 4 horas lectivas.</p>
    <p>5. Número de prazas: 44.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP (https://egap.xunta.gal/matricula/).</p>
    <p>O prazo para a inscrición estará aberto desde as 8.00 horas do día seguinte ao da publicación desta resolución no <em>Diario Oficial de Galicia</em> ata as 23.00 horas do día 1 de setembro de 2017.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41; 981 54 62 39.</p>
    <p>7. Criterios de admisión.</p>
    <p>Únicamente serán admitidas aquelas solicitudes presentadas polos participantes no primeiro nivel do curso, segundo o establecido na base 3 desta resolución.</p>
    <p>8. Publicación da listaxe de persoas seleccionadas e prazo de presentación de alegacións.</p>
    <p>A listaxe de persoas seleccionadas publicarase na epígrafe deste curso da páxina web da EGAP (http://egap.xunta.gal/).</p>
    <p>9. Cambios ou substitucións na selección, renuncia e asistencia.</p>
    <p>9.1. En ningún caso serán admitidos cambios ou substitucións entre as persoas seleccionadas.</p>
    <p>9.2. A renuncia:</p>
    <p>a) As persoas seleccionadas só poderán renunciar á actividade formativa:</p>
    <p>Por causa de forza maior suficientemente acreditada.</p>
    <p>Por necesidades do servizo debidamente motivadas por parte dos responsables dos centros directivos.</p>
    <p>Por outras causas xustificadas documentalmente.</p>
    <p>b) A renuncia debe ser comunicada por escrito á Escola Galega de Administración Pública cunha antelación mínima de tres días hábiles anteriores ao comezo da actividade formativa. Na páxina web da Escola estará dispoñible un modelo de renuncia.</p>
    <p>Para isto poderá utilizarse, ademais do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE do 2 de outubro), o enderezo de correo electrónico novas.egap@xunta.gal</p>
    <p>c) As persoas que incumpran o previsto nas liñas a) e b) pasarán ao final das listas de espera de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>9.3. A asistencia e a puntualidade:</p>
    <p>a) Son obrigatorias a asistencia ás sesións da actividade formativa e a puntualidade.</p>
    <p>b) Durante a actividade formativa terá lugar un control permanente de asistencia e puntualidade, incluídos controis extraordinarios.</p>
    <p>c) As faltas de asistencia:</p>
    <p>c.1. Non poden superar en ningún caso o 10 % das horas lectivas presenciais. En todo caso, as faltas de asistencia deberán xustificarse documentalmente ante os responsables da actividade formativa nun prazo máximo de 10 días contados a partir do día da finalización desta actividade. As persoas que incumpran o antedito perderán o dereito ao certificado de participación na actividade formativa.</p>
    <p>c.2 Aquelas persoas cuxas faltas de asistencia superen o 50 % das horas lectivas pasarán ao final das listas de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>10. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustificase a súa realización.</p>
    <p>11. Certificado electrónico de asistencia.</p>
    <p>Ao final do curso expedirase un certificado electrónico de asistencia, descargable desde a área de matrícula (https://egap.xunta.gal/matricula), a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Este documento estará asinado electronicamente pola EGAP e incluirá, de forma expresa, o contido, a carga lectiva, a data e o lugar de realización do curso, así como un código de verificación electrónica (CVE) para contrastar a súa autenticidade.</p>
    <p>Santiago de Compostela, 17 de xullo de 2017</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

