---
date: '2014-09-08'
id: G0244-020914-0004
page: 37282
number: 170
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 26 de agosto de 2014, da Secretaría Xeral da Igualdade, pola que
  se procede á publicación dos requirimentos de emenda de documentación das
  solicitudes presentadas ao abeiro da Resolución do 23 de maio de 2014 pola que
  se establecen as bases reguladoras que rexerán as axudas e subvencións a
  entidades de iniciativa social sen ánimo de lucro para programas para mulleres
  e recursos integrais para xestantes e lactantes, e se procede á súa
  convocatoria para o ano 2014, cofinanciada polo Fondo Social Europeo e polo
  Fondo Europeo de Desenvolvemento Rexional (SI427A).
range: Resolución
url: >-
  https://www.xunta.gal/dog/Publicados/2014/20140908/AnuncioG0244-020914-0004_gl.html
---
<footer><p><img src="/dog/Publicados/2014/20140908/AnuncioG0244-020914-0004_gl-web-images/LOGO%20FEDER_fmt.jpeg" alt="missing image file"> <img src="/dog/Publicados/2014/20140908/AnuncioG0244-020914-0004_gl-web-images/LOGO%20FSE_fmt.jpeg" alt="missing image file"></p></footer>
    <p>A Secretaría Xeral da Igualdade convocou para o ano 2014, a través da Resolución do 23 de maio de 2014 (<em>Diario Oficial de Galicia</em> núm. 99, do 26 de maio), axudas e subvencións destinadas a entidades de iniciativa social sen ánimo de lucro para programas para mulleres e recursos integrais para xestantes e lactantes, cofinanciadas polo FSE e polo Feder.</p>
    <p>A Subdirección Xeral de Promoción da Igualdade, órgano encargado da instrución deste procedemento, revisou as solicitudes presentadas ao abeiro da dita resolución e identificou as que se presentaron en prazo, as que non conteñen erros e que dispoñen da documentación preceptiva, así como aqueloutras que non reúnen a documentación necesaria, por non tela presentado, por conter erros, por non empregar os modelos normalizados ou por non ser suficiente para a determinación do cumprimento dos requisitos exixidos para a súa posterior remisión á comisión encargada da súa valoración.</p>
    <p>O artigo 18 da convocatoria establece, de conformidade co estipulado no artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común, que se a solicitude non reúne algún dos requisitos establecidos na convocatoria, o órgano instrutor requirirá as persoas interesadas para que nun prazo de dez (10) días hábiles emenden a falta ou acheguen os documentos preceptivos. Neste requirimento farase indicación expresa de que, se así non o fixeren, se terán por desistidas da súa petición, logo da correspondente resolución.</p>
    <p>Así mesmo, indica que por tratarse dun procedemento de concorrencia competitiva, e de conformidade co establecido nos artigos 59, 60 e 61 da indicada Lei 30/1992, os citados requirimentos de emenda poderanse facer ben a través de notificación individualizada, ben mediante publicación no <em>Diario Oficial de Galicia</em>, a cal producirá os mesmos efectos que a notificación individualizada, e tamén se publicitarán na páxina web da Secretaría Xeral da Igualdade.</p>
    <p>Polo exposto, </p>
    <h2>DISPOÑO:</h2>
    <p>Primeiro. Ordenar a publicación no <em>Diario Oficial de Galicia </em>da relación de solicitudes que non están debidamente cubertas e/ou non achegan a documentación preceptiva exixida segundo o establecido na convocatoria. Esta relación achégase como anexo desta resolución, con especificación dos documentos preceptivos requiridos a cada solicitude. </p>
    <p>Segundo. Facer indicación expresa a todas as entidades solicitantes relacionadas no anexo de que son requiridas para que no prazo de dez (10) días hábiles, contados a partir do día seguinte ao da publicación desta resolución no <em>Diario Oficial de Galicia</em>, emenden a falta ou acheguen os documentos preceptivos conforme se establece nesta resolución. De non o facer, teranse por desistidas na súa petición, logo de resolución, que será ditada nos termos previstos no artigo 42 da Lei 30/1992, do 26 de novembro, pola que se regula o réxime xurídico das administracións públicas e do procedemento administrativo común. </p>
    <p>Terceiro. En caso de dúbida, dificultades técnicas ou necesidade de máis información durante o proceso de emenda de documentación das solicitudes, poderán dirixirse á Secretaría Xeral da Igualdade, preferentemente a través da conta de correo<br>promocion.igualdade@xunta.es ou ben por calquera dos medios dispostos no artigo 34 da resolución de convocatoria.</p>
    <p>Santiago de Compostela, 26 de agosto de 2014</p>
    <footer><p>Susana López Abella<br>Secretaria xeral da Igualdade</p></footer>
    <h2>ANEXO<br>Relación de solicitudes suxeitas a emenda de documentación do procedemento SI427A</h2>

