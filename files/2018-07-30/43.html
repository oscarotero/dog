---
date: '2018-07-30'
id: G0427-160718-0001
page: 35342
number: 144
agency: Consellería do Mar
section: VI. Anuncios. a) Administración autonómica.
title: >-
  ORDE do 12 de xullo de 2018 pola que se autoriza a transmisión inter vivos da
  concesión administrativa e da batea Lezama.
range: Orde
url: >-
  https://www.xunta.gal/dog/Publicados/2018/20180730/AnuncioG0427-160718-0001_gl.html
---
<p>Visto o expediente instruído para os efectos de transmisión da batea <em>Lezama </em>e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante Mandamento do 5 de maio de 2015, do Xulgado do Mercantil número 2 de Pontevedra, decretouse a adxudicación da concesión administrativa e da batea <em>Lezama</em> a favor de Bateamar, S.L. (B36159119).</p>
    <p>Segundo. En acto de comparecencia do 22 de decembro de 2017, no Xulgado do Mercantil número 2 de Pontevedra, púxose de manifesto o recoñecemento da cotitularidade da concesión administrativa e da batea <em>Lezama </em>por parte de Bateamar, S.L. (B36159119) e de Ramón Santiago Rial (35424868S), ao constatarse que este último en ningún momento perdeu a súa condición de cotitular que xa posuía con carácter previo á adxudicación xudicial da devandita concesión administrativa e batea. </p>
    <p>Terceiro. Mediante escrito do 2 de xullo de 2018, Manuel Abal Camiña (35285004Z), en nome e representación de Bateamar, S.L. (B36159119), solicitou autorización para a transmisión da concesión administrativa e da batea<em> Lezama</em>. </p>
    <p>Cuarto. O informe do Servizo de Protección de Recursos sobre as características da batea é favorable.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar, nas dirección xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Bateamar, S.L. (B36159119) e Ramón Santiago Rial (35424868S), da concesión que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: <em>Lezama</em>.</p>
    <p>Situación: </p>
    <p>Cuadrícula nº: 52.</p>
    <p>Polígono: C.</p>
    <p>Distrito: Cambados (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 31.10.1972.</p>
    <p>Remate da vixencia: 15.12.2019.</p>
    <p>Actual titular: Bateamar, S.L. (B36159119).</p>
    <p>Novos titulares: Bateamar, S.L. (B36159119) e Ramón Santiago Rial (35424868S).</p>
    <p>Os novos titulares da concesión subróganse nos dereitos e obrigas da anterior.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 12 de xullo de 2018</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

