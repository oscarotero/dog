---
date: '2016-06-17'
id: G0423-070616-0007
page: 24866
number: 115
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 31 de maio de 2016, da Subdirección Xeral de Inspección do
  Transporte, polo que se notifican as resolucións ditadas nos expedientes
  sancionadores en materia de transportes terrestres devoltas polo servizo de
  Correos porque, intentada a notificación, non se puido efectuar (expediente
  LU-00794-O-2015 e dezaoito máis).
range: Anuncio
url: >-
  https://www.xunta.gal/dog/Publicados/2016/20160617/AnuncioG0423-070616-0007_gl.html
---
<p>A persoa titular da Dirección Xeral de Mobilidade ditou a resolución dos expedientes sancionadores número LU-00794-O-2015 e dezaoito máis por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo e de conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, a notificación efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio notifícanse as resolucións ditadas ás persoas interesadas.</p>
    <p>Infórmase que os expedientes sancionadores se atopan á súa disposición nas oficinas da Subdirección Xeral de Inspección do Transporte, situadas na praza de Europa, 5A, 2º, en Santiago de Compostela.</p>
    <p>Comunicáselles que contra a resolución sancionadora, que non é definitiva na vía administrativa, cabe recurso de alzada ante a persoa titular da Consellería de Infraestruturas e Vivenda, no prazo dun mes contado desde o día seguinte ao da publicación deste anuncio no Boletín Oficial del Estado.</p>
    <p>En caso de conformidade coa resolución sancionadora, a persoa interesada deberá aboar a multa imposta, empregando o modelo impreso que se facilitará na Subdirección Xeral de Inspección do Transporte.</p>
    <p>No caso de non presentar recurso de alzada e non pagar a sanción imposta, cobrarase pola vía de constrinximento, segundo o previsto no artigo 97 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 31 de maio de 2016</p>
    <footer><p>David Conde Varela<br>Subdirector xeral de Inspección do Transporte</p></footer>

