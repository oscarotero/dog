---
date: '2013-10-07'
id: L106-170913-0002
page: 39967
number: 191
agency: Concello de Arzúa
section: VI. Anuncios. b) Administración local.
title: >-
  ANUNCIO de información pública sobre implantación de estación base de
  telefonía móbil no parque empresarial.
range: Anuncio
url: >-
  https://www.xunta.gal/dog/Publicados/2013/20131007/AnuncioL106-170913-0002_gl.html
---
<p>Por instancia de José Martínez Ferreiro, en representación de Telefónica Móviles España, S.A., tramítase expediente sobre solicitude de licenza para a implantación de estación base de telefonía móbil, compartindo infraestrutura existente, situada sobre a parcela número 1 da 2ª fase do parque empresarial, de conformidade coas prescricións contidas no proxecto redactado polo enxeñeiro técnico industrial, colexiado número 804, Óscar Fernández Rodríguez.</p>
    <p>Para os efectos previstos no artigo 8.1 do Decreto 133/2008, do 12 de xuño, polo que se regula a avaliación de incidencia ambiental, sométese a exposición pública, por un período de vinte días hábiles, contados desde o día seguinte ao da última inserción do presente anuncio no Boletín Oficial da provincia e no Diario Oficial de Galicia, período durante o cal todas aquelas persoas que se consideren afectadas pola actividade que se pretende instalar poderán examinar o expediente nas oficinas xerais da casa do concello, das 9.00 ás 14.30 horas, e, de ser o caso, formular as alegacións que consideren procedentes.</p>
    <p>Arzúa, 18 de xullo de 2013</p>
    <footer><p>José Luis García López<br>Alcalde</p></footer>

