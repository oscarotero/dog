---
date: '2020-12-29'
id: L157-041220-0001
page: 50820
number: 260
agency: Concello de Noia
section: VI. Anuncios. b) Administración local.
title: >-
  ANUNCIO polo que se aproba definitivamente o expediente de estudo de detalle
  para o reaxuste de aliñacións e rasantes na rúa Outonil.
range: Anuncio
url: >-
  https://www.xunta.gal/dog/Publicados/2020/20201229/AnuncioL157-041220-0001_gl.html
---
<p>Visto o acordo do Pleno do Concello de Noia do 26 de novembro de 2020 polo que se aproba definitivamente expediente de estudo de Detalle para o reaxuste de aliñacións e rasantes na rúa Outonil, Noia, que, de xeito literal, di: </p>
    <p>«Primeiro. Estimar parcialmente as alegacións presentadas por Cecilio Fernández Casabella polos motivos expresados nos informes dos servizos técnicos do 11 de febreiro e 20 de febreiro de 2020, dos que se remitirá copia aos interesados xunto coa notificación do presente acordo. Como consecuencia da súa aceptación, introducíronse no proxecto as modificacións indicadas en devandito informe.</p>
    <p>Segundo. Aprobar definitivamente o estudo de detalle descrito nos antecedentes.</p>
    <p>Terceiro. Publicar o acordo de aprobación definitiva no <em>Diario Oficial de Galicia</em>, e o texto dos documentos que o integran, así como o índice de planos do estudo de detalle no <em>Boletín Oficial</em> da provincia.</p>
    <p>Cuarto. Notificar o presente acordo aos propietarios e demais interesados directamente afectados polo estudo de detalle.</p>
    <p>Quinto. Comunicar á consellería competente en materia de urbanismo da aprobación do estudo de detalle, á vez que se lle dá traslado dun exemplar en soporte dixital, debidamente dilixenciado, co fin de ser inscrito no Rexistro de Plan Urbanístico de Galicia.</p>
    <p>Sexto. Facultar o alcalde presidente para subscribir e asinar toda clase de documentos e, en xeral, para todo o relacionado con este asunto».</p>
    <p>Logo de aprobar definitivamente o estudo de detalle antedito, publícase este para o seu xeral coñecemento e en cumprimento dos artigos 82 da Lei 2/2016, do 10 de febreiro, do solo de Galicia, e 199 do seu regulamento:</p>
    <p>Tipo de instrumento: estudo de detalle.</p>
    <p>Ámbito: rúa Outonil.</p>
    <p>Instrumento que desenvolve: NN.SS. de Planeamento do Concello de Noia.</p>
    <p>Obxecto: completar ou reaxustar as aliñacións e rasantes.</p>
    <p>Clasificación do solo: solo urbano de núcleo urbano.</p>
    <p>Contra o presente acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia con sede na Coruña, no prazo de dous meses, contados desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que se poida interpor calquera outro recurso que se xulgue máis conveniente ao dereito.</p>
    <p>Noia, 30 de novembro de 2020</p>
    <footer><p>José Santiago Freire Abeijón<br>Alcalde</p></footer>

