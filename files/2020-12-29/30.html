---
date: '2020-12-29'
id: G0427-041220-0006
page: 50800
number: 260
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 2 de decembro de 2020 pola que se autoriza unha permuta de
  puntos de fondeadura entre os viveiros de cultivos mariños B. IV e Apolo.
range: Resolución
url: >-
  https://www.xunta.gal/dog/Publicados/2020/20201229/AnuncioG0427-041220-0006_gl.html
---
<p>Visto o expediente instruído para os efectos de outorgamento de autorización para a permuta de puntos de fondeadura entre as bateas <em>B. IV</em> e <em>Apolo</em>, apreciáronse os seguintes:</p>
    <p>a) Antecedentes:</p>
    <p>Primeiro. Mediante escrito do 5 de novembro de 2020, Antonio Juncal Portas (***0714**) e José Luis Iglesias García (***5317**) solicitaron autorización para a permuta de puntos de fondeadura entre as bateas denominadas <em>B. IV</em> e <em>Apolo</em>.</p>
    <p>Segundo. As persoas interesadas achegaron a documentación requirida para a tramitación neste tipo de procedementos.</p>
    <p>Terceiro. No expediente consta o informe técnico preceptivo.</p>
    <p>b) Consideracións legais e técnicas:</p>
    <p>Primeiro. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 18 de abril de 2001 pola que se regula o procedemento que rexerá a permuta de puntos de fondeadura e os cambios de sistema, localización e cultivo nas bateas de cultivos mariños. </p>
    <p>Vistos os antecedentes citados, e de acordo coas consideracións legais e técnicas, esta consellería resolve outorgarlles a Antonio Juncal Portas (***0714**) e José Luis Iglesias García (***5317**) autorización para a permuta de puntos de fondeadura entre as bateas que se indican:</p>
    <p>Subtipo: batea.</p>
    <p>Nome: <em>B. IV</em>.</p>
    <p>Especie: mexillón (<em>Mytilus galloprovincialis</em>). </p>
    <p>Localización: cuadrícula nº 343. </p>
    <p>Polígono: B. </p>
    <p>Distrito: Vilagarcía de Arousa.</p>
    <p>Remate da vixencia: 15.12.2029.</p>
    <p>Titulares: Antonio Juncal Portas (***0714**) e Benita Portas Valle (***1173**).</p>
    <p>Subtipo: batea.</p>
    <p>Nome: <em>Apolo</em>.</p>
    <p>Especie: mexillón (<em>Mytilus galloprovincialis</em>).</p>
    <p>Localización: cuadrícula nº 179. </p>
    <p>Polígono: A. </p>
    <p>Distrito: Cambados.</p>
    <p>Remate da vixencia: 15.12.2029.</p>
    <p>Titular: José Luis Iglesias García (***5317**).</p>
    <p>Baixo as seguintes condicións:</p>
    <p>Primeira. Como consecuencia da permuta modifícanse as localizacións dos títulos habilitantes, que quedan como se indica:</p>
    <p>Subtipo: batea.</p>
    <p>Nome: <em>B. IV</em>.</p>
    <p>Localización: cuadrícula nº 179. </p>
    <p>Polígono: A. </p>
    <p>Distrito: Cambados.</p>
    <p>Subtipo: batea.</p>
    <p>Nome: <em>Apolo</em>.</p>
    <p>Localización: cuadrícula nº 343. </p>
    <p>Polígono: B. </p>
    <p>Distrito: Vilagarcía de Arousa.</p>
    <p>Segunda. As bateas afectadas deberán adaptarse ás condicións dos polígonos de destino.</p>
    <p>Terceira. A permuta realizarase no prazo máximo de tres (3) meses contados desde o día seguinte ao da publicación no <em>Diario Oficial de Galicia</em> desta resolución. Rematado o prazo indicado para a realización da permuta sen que esta se levase a cabo, a autorización quedará sen efecto.</p>
    <p>Cuarta. As bateas contarán coa pertinente autorización dos organismos competentes na materia para o traslado á nova localización.</p>
    <p>Quinta. As datas de fondeadura deberán ser comunicadas con antelación suficiente, mediante escrito dirixido á xefatura correspondente desta consellería en Vilagarcía de Arousa, para os efectos de que se realicen baixo a supervisión e o control de persoal técnico do Servizo de Busca, Salvamento Marítimo e Loita contra a Contaminación.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 2 de decembro de 2020</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

