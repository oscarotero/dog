---
date: '2015-03-30'
id: G0244-270315-0007
page: 12421
number: 60
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 26 de marzo de 2015, da Secretaría Xeral Técnica da Consellería de
  Presidencia, Administracións Públicas e Xustiza, polo que se acorda someter a
  información pública o anteproxecto da Lei de transparencia e bo goberno.
range: Anuncio
url: >-
  https://www.xunta.gal/dog/Publicados/2015/20150330/AnuncioG0244-270315-0007_gl.html
---
<p>A Consellería de Presidencia, Administracións Públicas e Xustiza está a tramitar o anteproxecto da Lei de transparencia e bo goberno, que ten por obxecto regular a transparencia na actividade da Administración pública e o dereito da cidadanía a acceder á información pública, así como establecer o réxime xurídico das obrigas de bo goberno que deben cumprir os responsables públicos, incluíndo o seu réxime de incompatibilidades, de conflito de intereses e de control dos seus bens patrimoniais.</p>
    <p>En virtude do exposto no artigo 7.4 do Decreto 111/1984, do 25 de maio, polo que se aproba o Regulamento de réxime interior da Xunta de Galicia, modificado polo Decreto 57/1994, do 25 de marzo, e co fin de garantir unha maior participación da cidadanía neste trámite administrativo,</p>
    <footer><p>ACORDO:</p></footer>
    <p>Someter a información pública, por un prazo de quince días hábiles que se contarán desde o día seguinte ao da publicación deste anuncio, o anteproxecto da Lei de transparencia e bo goberno.</p>
    <p>O texto do anteproxecto de lei poderase consultar no seguinte enderezo electrónico:</p>
    <p>http://cpapx.xunta.es/normativa-en-tramitacion/</p>
    <p>As persoas interesadas, dentro do prazo sinalado, poderán enviar as súas alegacións preferentemente mediante correo electrónico ao seguinte enderezo: dxara@xunta.es ou, alternativamente, mediante a presentación dun escrito dirixido á Secretaría Xeral Técnica da Consellería de Presidencia, Administracións Públicas e Xustiza en calquera dos lugares previstos no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 26 de marzo de 2015</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>

