---
date: '2023-06-06'
id: G0532-260523-0002
page: 34824
number: 106
agency: 'Consellería de Medio Ambiente, Territorio e Vivenda'
section: IV. Oposicións e concursos.
title: >-
  ORDE do 26 de maio de 2023 pola que se resolve a convocatoria pública para a
  provisión, polo sistema de libre designación, dun posto de traballo vacante na
  Axencia de Protección da Legalidade Urbanística, anunciada pola Orde do 18 de
  abril de 2023.
range: Orde
url: >-
  https://www.xunta.gal/dog/Publicados/2023/20230606/AnuncioG0532-260523-0002_gl.html
---
<p>Mediante a Orde do 18 de abril de 2023, publicada no <em>Diario Oficial de Galicia</em> núm. 80, do 26 de abril, convocouse a provisión, polo sistema de libre designación, do posto de traballo da Axencia de Protección da Legalidade Urbanística que se detalla no anexo desta orde.</p>
    <p>De conformidade co establecido nos artigos 88.2 e 92 da Lei 2/2015, do 29 de abril, do emprego público de Galicia, e nos artigos 6.2, 8 e 27 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Axencia de Protección da Legalidade Urbanística, anunciada pola Orde do 18 de abril de 2023 (<em>Diario Oficial de Galicia</em> núm. 80, do 26 de abril), e adxudicarlle á persoa funcionaria de carreira indicada no anexo o posto que tamén se especifica, vista a proposta-informe da persoa titular do centro directivo ao cal está adscrito o posto convocado, sobre a apreciación da súa idoneidade para o desempeño do posto con respecto ás demais persoas solicitantes, e considerando que cumpre cos requisitos e especificacións que para o posto se exixen na relación de postos de traballo e, polo tanto, na convocatoria.</p>
    <p>Segundo. O cesamento no actual destino da funcionaria que obtivo praza producirase no prazo de tres días, contados a partir do seguinte ao da data da publicación desta resolución de convocatoria pública de libre designación no <em>Diario Oficial de Galicia</em> ou, de ser o caso, segundo o establecido na normativa de aplicación na Administración de procedencia.</p>
    <p>O prazo para a toma de posesión do novo destino será de tres (3) días hábiles contados a partir do seguinte ao do cesamento, se non implica cambio de residencia, ou de sete (7) días hábiles, se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun mes.</p>
    <p>O cómputo dos prazos posesorios iniciarase cando rematen os permisos ou licenzas que, de ser o caso, fosen concendidos. Nos supostos de incapacidade temporal, o cómputo do prazo iniciarase a partir da correspondente alta.</p>
    <p>Terceiro. A xefatura de persoal do centro en que cause baixa o persoal funcionario, así como a daquel en que obteña destino, efectuarán, dentro do prazo sinalado no punto anterior, as correspondentes dilixencias de cesamento e de toma de posesión, das cales se dará traslado á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, as persoas interesadas poderán interpor recurso potestativo de reposición, ante a persoa titular da Consellería de Medio Ambiente, Territorio e Vivenda, no prazo dun (1) mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous (2) meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 26 de maio de 2023</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>
    <h2>ANEXO</h2>
    <p>Apelidos e nome: Caulonga Rivadulla, Montserrat.</p>
    <p>DNI: **8163**.</p>
    <p>Subgrupo: C2.</p>
    <p>Corpo/escala: auxiliar da Administración xeral da Comunidade Autónoma de Galicia.</p>
    <p>Código do posto: MA.K10.00.000.15770.010.</p>
    <p>Denominación: secretario/a de director/a.</p>
    <p>Nivel: 18.</p>
    <p>Centro directivo: Axencia de Protección da Legalidade Urbanística.</p>
    <p>Localidade: Santiago de Compostela.</p>
    <p>* O DNI encóntrase cifrado co fin de protexer os datos de carácter persoal.</p>

