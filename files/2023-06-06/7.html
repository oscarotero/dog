---
date: '2023-06-06'
id: G0655-220523-0003
page: 34753
number: 106
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 16 de maio 2023 pola que se convocan prazas de residencia
  nos centros residenciais docentes da Coruña, Ourense e Vigo para realizar
  estudos postobrigatorios non universitarios no curso 2023/24 (código de
  procedemento ED306A).
range: Orde
url: >-
  https://www.xunta.gal/dog/Publicados/2023/20230606/AnuncioG0655-220523-0003_gl.html
---
<p>BDNS (Identif.): 700168.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>O alumnado que no curso académico 2023/24 inicie ou continúe estudos postobrigatorios non universitarios en centros docentes públicos ou privados concertados situados nos termos municipais da Coruña, Culleredo, Ourense e Vigo e reúna os requisitos académicos, persoais, de lugar de residencia e económicos establecidos na orde de convocatoria.</p>
    <p>Segundo. <em>Obxecto</em></p>
    <p>Regular o procedemento (código ED306A) para adxudicar, de forma gratuíta ou bonificada, as prazas de residencia existentes nos centros residenciais docentes da Coruña, Ourense e Vigo.</p>
    <p>Terceiro. <em>Bases reguladoras</em></p>
    <p>Orde do 16 de maio de 2023 pola que se convocan prazas de residencia nos centros residenciais docentes da Coruña, Ourense e Vigo para realizar estudos postobrigatorios non universitarios no curso 2023/24 (código de procedemento ED306A).</p>
    <p>Cuarto. <em>Prazo de presentación de solicitudes</em></p>
    <p>1. Prazo de presentación de solicitudes en período ordinario:</p>
    <p>a) Para o alumnado matriculado en bacharelato, entre o día seguinte ao da publicación desta convocatoria e o 12 de xullo de 2023 (este incluído).</p>
    <p>b) Para o alumnado matriculado en ciclos formativos, entre o día seguinte ao da publicación desta convocatoria e o 1 de agosto de 2023 (este incluído).</p>
    <p>2. Prazo de presentación de solicitudes en período extraordinario: entre o 4 e o 8 de setembro de 2023, ambos incluídos.</p>
    <p>Santiago de Compostela, 16 de maio de 2023</p>
    <footer><p>Román Rodríguez González<br>Conselleiro de Cultura, Educación,<br>Formación Profesional e Universidades</p></footer>

