---
date: '2003-11-04'
id: 1F23A
page: 13
number: 214
agency: CONCELLO DE BOIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031104/Anuncio1F23A_gl.html'
---
<p>A Comisión Municipal de Goberno, en sesión realizada o día 16 de setembro de 2003, aprobou definitivamente a delimitación do polígono ou unidade de actuación denominado Barraña 1, definido polos eixes das rúas nº 6, 18, 20 e o paseo marítimo de Barraña, correspondente ó ámbito da modificación puntual de Barraña, aprobada polo Concello Pleno en sesión extraordinaria realizada o día 20 de xuño de 2001.</p>
<p>O que se fai público para xeral coñecemento e co fin de que os propietarios interesados presenten</p>
<p>no prazo de vinte días o proxecto de reparcelación, para os efectos previstos no artigo 117 da lei 9/2002, do 30 de decembro, de ordenación urbanística e protección do medio rural de Galicia.</p>
<p>Contra este acordo, que é definitivo na vía administrativa, poderá interpoñerse recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contados a partir do día seguinte ó da publicación deste acordo e sen prexuízo da notificación persoal a cada un dos interesados ou o exercicio de calquera outro recurso que se considere pertinente.</p>
<p>Boiro, 2 de outubro de 2003.</p>
<p>Xosé Deira Triñanes</p>
<p>Alcalde-presidente</p>

