---
date: '2014-08-08'
id: L135-180714-0001
page: 34376
number: 150
agency: Concello de Fene
section: VI. Anuncios. b) Administración local.
title: >-
  ANUNCIO da aprobación inicial do Plan especial de reforma interior ámbito
  APE-22 (PERI).
range: Anuncio
url: >-
  https://www.xunta.gal/dog/Publicados/2014/20140808/AnuncioL135-180714-0001_gl.html
---
<p>A Xunta de Goberno Local, en sesión ordinaria que tivo lugar o 12 de xuño de 2014, aprobou inicialmente o Plan especial de reforma interior ámbito APE-22 (PERI), redactado polo arquitecto Francisco Otero Méndez e visado polo COAG o 6 de maio de 2014 co número 1102950,7.</p>
    <p>En cumprimento do artigo 86 da Lei 9/2002, de ordenación urbanística e protección do medio rural de Galicia, o dito expediente sométese a información pública polo prazo dun mes, contado a partir do día seguinte ao da última das publicacións deste anuncio no <em>Diario Oficial de Galicia</em> e en dous dos xornais de maior circulación da provincia, coa finalidade de que o que o desexe poida examinalo e deducir, durante o dito prazo, cantas alegacións ou observacións considere oportunas.</p>
    <p>Así mesmo, acordouse suspender o procedemento de outorgamento de licenzas por un prazo máximo de dous anos no ámbito da APE-22, extinguíndose en todo caso coa aprobación definitiva do Plan especial de reforma interior ámbito APE-22, conforme o disposto no artigo 77.2 da Lei 9/2002, do 30 de decembro, de ordenación urbanística e proteción do medio rural de Galicia.</p>
    <p>O expediente completo pode ser examinado no departamento municipal de Urbanismo do Concello de Fene, en horario de mañá, de luns a venres.</p>
    <p>Fene, 24 de xuño de 2014</p>
    <footer><p>Gumersindo Pedro Galego Feal<br>Alcalde</p></footer>

