---
date: '2014-08-08'
id: G2348-170714-0001
page: 34309
number: 150
agency: Xulgado do Social número 5 da Coruña
section: V. Administración de xustiza.
title: EDICTO (190/2014).
range: Edicto
url: >-
  https://www.xunta.gal/dog/Publicados/2014/20140808/AnuncioG2348-170714-0001_gl.html
---
<p>María Jesús Hernando Arenas, secretaria do Xulgado do Social número 5 da Coruña, fai saber que ante este xulgado se tramitan autos co número DSP 190/2014 por instancia de Begoña Leis Rama contra Tercera Edad Servicios del Norte, S.L. e o Fogasa, sobre despedimento, nos cales, no día da data, se ditou sentenza cuxa parte dispositiva di textualmente:</p>
    <p>«Decido que debo estimar e estimo a demanda e debo declarar e declaro improcedente o despedimento do que a demandante foi obxecto o 31 de decembro de 2013 e, así mesmo, declaro extinguida a relación laboral existente entre a demandante e Tercera Edad Servicios del Norte, S.L., e condeno a esta empresa a aboar á demandante a cantidade de 408,37 euros en concepto de indemnización por despedimento improcedente, así como a aboar a cantidade de 1.376,73 euros, en concepto de salarios debidos, cantidade esta última incrementada co dez por cento de xuro de demora. Así mesmo, debo absolver e absolvo o Fogasa, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado ou representante dentro do indicado prazo.</p>
    <p>Así o pronuncio, mando e asino».</p>
    <p>Para que conste e inserir no Diario Oficial de Galicia co fin de que sirva de notificación á empresa demandada Tercera Edad Servicios del Norte, S.L. co apercibimento de que as sucesivas notificacións se realizarán nos estrados do xulgado, agás as que revistan forma de emprazamentos, sentenzas e autos, expido e asino o presente edicto.</p>
    <p>A Coruña, 29 de xuño de 2014</p>
    <footer><p>María Jesús Hernando Arenas<br>Secretaria xudicial</p></footer>

