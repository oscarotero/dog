---
date: '2003-01-23'
id: 2F72
page: 890
number: 15
agency: AUGAS DE GALICIA
section: VI. ANUNCIOS
title: >-
  Anuncio do 9 de xaneiro de 2003, del Servicio de Vertidos, polo que se publica
  a renovación da autorización de vertido de augas residuais industriais e a
  tramitación do estudio de impacto ambiental presentadas polo grupo empresarial
  Ence, S.A. (Clave DH.V36.6528).
range: Anuncio
url: 'https://www.xunta.gal/dog/Publicados/2003/20030123/Anuncio2F72_gl.html'
---
<p>a) O grupo empresarial Ence, S.A., de conformidade co artigo 114 do Real decreto 1471/1989, polo que se aproba o Regulamento xeral de execución da Lei de costas, solicita renovación da autorización</p>
<p>para o vertido dun caudal máximo de 40.280 m/día de augas residuais á ría de Pontevedra, procedentes das súas instalacións industriais sitas na marisma de Lourizán, concello de Pontevedra.</p>
<p>As augas residuais industriais serán tratadas, antes do seu vertido, nos seguintes sistemas de depuración:</p>
<p>* Pretratamento mediante desbaste e peneirado (3 mm).</p>
<p>* Sistema biolóxico de tratamento por oxidación mediante lamas activadas en dúas etapas: selector (1.420 m) - reactor (18.870 m).</p>
<p>* Clarificación mediante dous decantadores secundarios de 1.950 m de superficie cada un deles.</p>
<p>* Balsa de emerxencia, con capacidade de 10.000 m.</p>
<p>* Tratamento de lamas: espesador provisto de axitador e sistema de brazos rascadores xunto con deshidratación nun filtro banda e centrífuga en paralelo. En ámbolos casos engadirase polieliectrolito para favorece-lo proceso.</p>
<p>* Dúas balsas de seguridade e regulación previas ó vertido, de 7.882 m e 25.700 m respectivamente.</p>
<p>* As augas residuais, tralo seu tratamento son vertidas á ría de Pontevedra, xuntamente coas augas residuais da EDAR dos Praceres a través dun emisario submarino que consta das seguintes características:</p>
<p>* Material: polietileno de alta densidade (HDPE).</p>
<p>* Diámetro: 1.200 mm.</p>
<p>* Lonxitude do tramo mariño: 2.794 m.</p>
<p>* Difusores: 87 boquillas separadas 5,75 m.</p>
<p>As coordenadas UTM do punto de vertido á ría de Pontevedra a través do emisario submarino, son as seguintes: X=523.570; Y=4.695.247.</p>
<p>b) Por outra parte, e de acordo co disposto no Real decreto lexislativo 1302/1986, modificado pola Lei 6/2001, grupo empresarial Ence, S.A. está a tramitar perante a Dirección Xeral de Calidade e Avaliación Ambiental o estudio de impacto ambiental do devandito proxecto da planta de tratamento de efluentes. Nese procedemento acordouse con data do 15 de novembro de 2002 a aplicación da tramitación de urxencia.</p>
<p>O que se fai público para xeral coñecemento e para os efectos de ámbolos dous procedementos por un prazo de vinte (20) días, contados a partir do día seguinte á data da publicación no Diario Oficial de Galicia deste anuncio, co fin de que os que se consideren interesados poidan presenta-las súas reclamacións, durante o prazo sinalado, no Concello de Pontevedra, nas oficinas do organismo autónomo Augas de Galicia da Consellería de Medio Ambiente sitas na praza Camilo Díaz Baliño de Santiago de Compostela e no Servicio Territorial Sur de Augas</p>
<p>de Galicia sito na r/ Urzáiz, 18-3º, Vigo, onde se atopa exposta a documentación técnica correspondente para que poida ser examinada por quen desexe.</p>
<p>Santiago de Compostela, 9 de xaneiro de 2003.</p>
<p>Antonio N. López Grueiro</p>
<p>Xefe do Servicio de Vertidos</p>

