---
date: '2013-02-08'
id: G2162-210113-0004
page: 3913
number: 28
agency: Xulgado de Primeira Instancia número 3 de Pontevedra
section: V. Administración de xustiza.
title: EDICTO (631/2012).
range: Edicto
url: >-
  https://www.xunta.gal/dog/Publicados/2013/20130208/AnuncioG2162-210113-0004_gl.html
---
<p>Sandra Pérez López, secretaria xudicial do Xulgado de Primeira Instancia número 3 de Pontevedra, mediante este edicto, anuncio:</p>
    <p>No procedemento de xuízo verbal civil 631/2012, seguido por instancia do Banco Popular Español, S.A. fronte a Arriengal19, S.L., ditouse sentenza cuxo encabezamento e parte dispositiva son do teor literal seguinte:</p>
    <p>«Sentenza: 159/2012.</p>
    <p>Pontevedra, 21 de decembro de 2012</p>
    <p>Vistos por min, María Luisa Maquieira Prieto, xuíza substituta do Xulgado de Primeira Instancia número 3 de Pontevedra e o seu partido, estes autos nº 631/2012 sobre xuízo verbal, seguidos ante este xulgado por instancia do Banco Popular Español, S.A., representado polo procurador dos tribunais Pedro Sanjuan e asistido polo letrado Sr. Suris Regueiro, fronte á entidade mercantil Arriengal19, S.L., declarada en rebeldía procesual, no exercicio de acción de entrega do ben obxecto de contrato de arrendamento financeiro inmobiliario, declárase,</p>
    <p>(Seguen antecedentes de feito e fundamentos de dereito)</p>
    <p>Decido que, aceptando a demanda formulada polo procurador dos tribunais Sr. Sanjuán Fernández, en representación da entidade financeira Banco Popular Español, S.A., fronte á entidade mercantil Arriengal19, S.L., declarada en rebeldía procesual, e na súa virtude, debo declarar e declaro resolto o contrato de arrendamento financeiro do 25 de outubro de 2006 do inmoble a que se refire o feito primeiro da demanda, e condeno a entidade demandada a deixalo libre e á disposición da demandante, con apercibimento de proceder ao seu lanzamento, en caso de non o verificar de forma voluntaria conforme o previsto no artigo 447.1 da LAC, e todo iso con imposición das custas deste procedemento á demandada.</p>
    <p>Esta resolución non produce efectos de cousa xulgada, de conformidade co disposto no artigo 447.2 da LEC.</p>
    <p>Notifíqueselles esta resolución ás partes, facéndolles saber que contra ela non cabe interpor recurso de apelación, de conformidade co disposto no artigo 441.4 da LAC.</p>
    <p>Así, por esta miña sentenza, pronúncioo e asínoo».</p>
    <p>Estando a dita demandada, Arriengal19, S.L., en paradoiro descoñecido, expídese este edicto co fin de que sirva de notificación en forma.</p>
    <p>Pontevedra, 26 de decembro de 2012</p>
    <footer><p>A secretaria xudicial</p></footer>

