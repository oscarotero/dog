---
date: '2020-11-20'
id: G0596-301020-0004
page: 45966
number: 235
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de outubro de 2020, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Meaño (expediente
  IN407A 2020/127-4).
range: Resolución
url: >-
  https://www.xunta.gal/dog/Publicados/2020/20201120/AnuncioG0596-301020-0004_gl.html
---
<p>Visto o expediente para outorgamento de autorización administrativa previa e autorización administrativa de construción para a instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: recuamento LMTA CBD808 en Covas.</p>
    <p>Situación: Meaño.</p>
    <p>Características técnicas: LMT aérea a 20 kV, con condutor LA-56, de 28 metros de lonxitude, con orixe no apoio proxectado C-1000-12 na CBD8080940 e final no apoio proxectado C-1000-12 na CBD8081033. LMT subterránea a 20 kV, con condutor RHZ, de 22 metros de lonxitude, con orixe no paso aéreo subterráneo no apoio proxectado C-1000-12 e final na CBD 8081032 (arqueta proxectada). A instalación está situada en Aldea de Abaixo, Covas, no concello de Meaño.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais en Galicia, DOG nº 203, do 25 de outubro de 2017, esta xefatura territorial resolve:</p>
    <p>Conceder autorización administrativa previa e autorización administrativa de construción para a dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun (1) mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 28 de outubro de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>

