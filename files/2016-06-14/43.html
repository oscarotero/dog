---
date: '2016-06-14'
id: G0427-020616-0004
page: 24316
number: 112
agency: Consellería do Mar
section: VI. Anuncios. a) Administración autonómica.
title: >-
  ANUNCIO do 3 de xuño de 2016 polo que se notifica a Resolución do 22 de abril
  de 2016 pola que se acorda a declaración de caducidade do procedemento de
  extinción dunha concesión temporal de carácter experimental para o cultivo de
  ameixa.
range: Anuncio
url: >-
  https://www.xunta.gal/dog/Publicados/2016/20160614/AnuncioG0427-020616-0004_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), logo de intentada sen éxito a notificación persoal a través do servizo de Correos, notifícaselle á entidade Inprocar de Carril, S.L. (B36341410) a Resolución do 22 de abril de 2016, da conselleira do Mar, pola que, en síntese, se acorda:</p>
    <p>Primeiro. Declarar a caducidade do procedemento de extinción da concesión temporal de carácter experimental outorgada a Inprocar de Carril, S.L.</p>
    <p>Segundo. Acordar o inicio dun novo expediente de extinción da concesión temporal de carácter experimental outorgada a Inprocar de Carril, S.L.</p>
    <p>Terceiro. Dar audiencia ao interesado, que disporá dun prazo de 15 días para formular as alegacións e achegar os documentos que considere pertinentes.</p>
    <p>A eficacia do acto queda supeditada á súa publicación no taboleiro de edictos único do Boletín Oficial del Estado (TEU do BOE), polo que o prazo para formular as alegacións se computará desde o día seguinte ao desa publicación.</p>
    <p>A entidade interesada poderá comparecer nas oficinas da sede da Consellería do Mar, sitas no Edificio Administrativo San Caetano, Santiago de Compostela, das 9.00 ás 14.00 horas, de luns a venres, para o coñecemento íntegro da resolución e a constancia de tal coñecemento.</p>
    <p>Santiago de Compostela, 3 de xuño de 2016</p>
    <footer><p>A conselleira do Mar<br>P.D. (Orde do 30.3.2012)<br>Juan Carlos Maneiro Cadillo<br>Director xeral de Pesca, Acuicultura e Innovación Tecnolóxica</p></footer>

