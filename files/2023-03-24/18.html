---
date: '2023-03-24'
id: G2018-150323-0004
page: 20162
number: 59
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 15 de marzo de 2023 pola que se modifica a composición do
  tribunal cualificador das probas selectivas para cubrir tres prazas da
  categoría profesional de técnico/a de investigación, área bioloxía-saúde,
  grupo III, polas quenda de promoción interna e de acceso libre.
range: Resolución
url: >-
  https://www.xunta.gal/dog/Publicados/2023/20230324/AnuncioG2018-150323-0004_gl.html
---
<p>Mediante a Resolución do 3 de novembro de 2022 (DOG do 18 de novembro) convócanse probas selectivas para cubrir tres prazas da categoría profesional de técnico/a de investigación, área bioloxía-saúde, grupo III, pola quenda de promoción interna e pola quenda de acceso libre, vacantes no cadro de persoal laboral.</p>
    <p>Na base 5.5 da dita resolución disponse que a autoridade convocante publicará no Diario Oficial de Galicia a resolución pola que se nomean os novos membros que teñan que substituír os que perdesen a súa condición por algunha das causas previstas. </p>
    <p>De conformidade coa mencionada base, por renuncia dun dos seus membros, o reitor</p>
    <h2>RESOLVE:</h2>
    <p>Primeiro. Aceptar a renuncia presentada por José Ramón Basante Barbazán, funcionario de carreira da escala de xestión, secretario titular do tribunal cualificador.</p>
    <p>Segundo. Nomear a Xosé Antón Romero Banzas, funcionario de carreira da escala administrativa, como secretario titular en substitución de José Ramón Basante Barbazán.</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpor recurso potestativo de reposición no prazo dun mes perante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 15 de marzo de 2023</p>
    <footer><p>Antonio López Díaz<br>Reitor da Universidade de Santiago de Compostela</p></footer>

