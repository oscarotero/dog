---
date: '2023-03-24'
id: G0427-160323-0006
page: 20066
number: 59
agency: Consellería do Mar
section: III. Outras disposicións.
title: >-
  RESOLUCIÓN  do 10 de marzo de 2023 pola que se modifica a Resolución do 6 de
  febreiro de 2023 pola que se autoriza o Plan de pesca da anguía para as
  confrarías de pescadores da ría de Vigo, tempada 2023.
range: Resolución
url: >-
  https://www.xunta.gal/dog/Publicados/2023/20230324/AnuncioG0427-160323-0006_gl.html
---
<p>Antecedentes.</p>
    <p>Por Resolución do 6 de febreiro de 2023 aprobouse o Plan de pesca da anguía para as Confrarías de Pescadores da Ría de Vigo, para a tempada 2023.</p>
    <p>Os números 2 e 6 e os anexos A e B da devandita resolución establecen:</p>
    <p>«2. Período.</p>
    <p>O período autorizado será desde o 1 de maio ata o 31 de outubro de 2023».</p>
    <p>«6. Zonas de pesca.</p>
    <p>A zonas autorizadas de traballo e os períodos de actividade serán os seguintes: </p>
    <p>Entre o 1 e o 31 de maio de 2023, segundo a carta mariña que se acompaña como anexo A (por dentro da zona delimitada entre a liña de referencia de Punta do Cabo e Punta do Pereiro ata a liña de referencia de limitación das augas continentais, de Punta Muxeira a Punta Ulló).</p>
    <p>Entre o 1 de xuño e o 31 de outubro, na totalidade da Enseada de San Simón e segundo a carta mariña que se xunta como anexo B (da Ponte de Rande cara ao interior, ata a liña de referencia de limitación das augas continentais, de Punta Muxeira a Punta Ulló)». </p>
    <p>«Anexo A.</p>
    <p>(Período entre o 1.5.2023 e o 31.5.2023)».</p>
    <p> «Anexo B.</p>
    <p>(Período entre o 1.6.2023 e o 31.10.2023)».</p>
    <p>A presente modificación estivo suxeita ás consultas ao sector afectado e a súa posterior conformidade por parte da Federación Provincial de Confrarías de Pescadores de Pontevedra.</p>
    <p>Con base nisto, esta consellería</p>
    <h2>RESOLVE:</h2>
    <p>Modificar os números 2 e 6 e os anexos A e B da Resolución do 6 de febreiro de 2023 pola que se autoriza o Plan de pesca da anguía para as Confrarías de Pescadores da Ría de Vigo, para a tempada 2023, que queda redactado como segue:</p>
    <p>«2. Período.</p>
    <p>O período autorizado será desde o 1 de abril ata o 30 de setembro de 2023».</p>
    <p>«6. Zonas de pesca.</p>
    <p>A zonas autorizadas de traballo e os períodos de actividade serán os seguintes: </p>
    <p>Entre o 1 de abril e o 31 de maio de 2023, segundo a carta mariña que se acompaña como anexo A (por dentro da zona delimitada entre a liña de referencia de Punta do Cabo e Punta do Pereiro ata a liña de referencia de limitación das augas continentais, de Punta Muxeira a Punta Ulló). </p>
    <p>Entre o 1 de xuño e o 30 de setembro, na totalidade da Enseada de San Simón e segundo a carta mariña que se acompaña como anexo B (da Ponte de Rande cara ao interior, ata a liña de referencia de limitación das augas continentais, de Punta Muxeira a Punta Ulló)». </p>
    <p>«Anexo A.</p>
    <p>(Período entre o 1.4.2023 e o 31.5.2023)».</p>
    <p> «Anexo B.</p>
    <p>(Período entre o 1.6.2023 e o 30.9.2023)».</p>
    <p>A presente resolución non modifica o resto das condicións establecidas no plan.</p>
    <p>Contra esta resolución, que esgota a vía administrativa, poderase interpoñer recurso de reposición no prazo dun mes, contado desde o día seguinte ao da súa notificación, ante a conselleira do Mar, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de marzo de 2023</p>
    <footer><p>A conselleira do Mar<br>P.D. (Orde do 21.2.2022; DOG núm. 41, do 1 de marzo)<br>Antonio Basanta Fernández<br>Director xeral de Pesca, Acuicultura e Innovación Tecnolóxica</p></footer>

