---
date: '2023-03-24'
id: G0256-160323-0001
page: 20118
number: 59
agency: Axencia de Turismo de Galicia
section: III. Outras disposicións.
title: >-
  RESOLUCIÓN do 15 de marzo de 2023 pola que se acorda a ampliación do prazo
  para a presentación de solicitudes no procedemento regulado pola Resolución do
  25 de novembro de 2022 pola que se establecen as bases reguladoras para a
  concesión, en réxime de concorrencia non competitiva, de subvencións para
  actuacións de eficiencia enerxética en empresas turísticas, incluído no Plan
  de modernización e competitividade do sector turístico do Plan de
  recuperación, transformación e resiliencia financiado pola Unión
  Europea-NextGenerationEU e se procede á súa convocatoria por anticipado de
  gasto para o ano 2023 (código de procedemento TU986B).
range: Resolución
url: >-
  https://www.xunta.gal/dog/Publicados/2023/20230324/AnuncioG0256-160323-0001_gl.html
---
<p>O 2 de decembro de 2022 publicouse no Diario Oficial de Galicia (DOG) a Resolución do 25 de novembro de 2022 pola que se establecen as bases reguladoras para a concesión, en réxime de concorrencia non competitiva, de subvencións para actuacións de eficiencia enerxética en empresas turísticas, incluído no Plan de modernización e competitividade do sector turístico do Plan de recuperación, transformación e resiliencia financiado pola Unión Europea-NextGenerationEU, e se procede á súa convocatoria por anticipado de gasto para o ano 2023 (código do procedemento TU986B).</p>
    <p>O prazo para a presentación de solicitudes era desde o día seguinte ao da publicación da mencionada resolución no DOG ata o día 30 de marzo de 2023.</p>
    <p>Tendo en conta a dificultade técnica da presentación dos proxectos subvencionables, resulta aconsellable, para promover e facilitar a participación neste procedemento, ampliar o prazo de presentación de solicitudes establecido na convocatoria ata o 2 de maio de 2023. Ao tratarse dunha convocatoria en réxime de concorrencia non competitiva, a ampliación do prazo de presentación de solicitudes non causa prexuízo a terceiros.</p>
    <p>Con carácter xeral, o artigo 32 da Lei 39/2015, do 1 de outubro, do procedemento administrativo común das administracións públicas (LPACAP), indica que a Administración poderá acordar a ampliación dos prazos establecidos de oficio ou por instancia de parte antes do vencemento do prazo de que se trate e se as circunstancias así o aconsellan.</p>
    <p>Por todo o anterior, sobre a base dos requisitos e condicións previstos na normativa anteriormente citada,</p>
    <h2>RESOLVO:</h2>
    <p>Primeiro. Ampliación do prazo de presentación de solicitudes</p>
    <p>1. Modifícase o artigo 6 das bases reguladoras da Resolución do 25 de novembro de 2022 pola que se establecen as bases reguladoras para a concesión, en réxime de concorrencia non competitiva, de subvencións para actuacións de eficiencia enerxética en empresas turísticas, incluído no Plan de modernización e competitividade do sector turístico do Plan de recuperación, transformación e resiliencia financiado pola Unión Europea-NextGenerationEU, e se procede á súa convocatoria por anticipado de gasto para o ano 2023 (código de procedemento TU986B) no referente ao prazo de presentación de solicitudes, de maneira que a data límite de presentación de solicitudes se amplía ata o 2 de maio de 2023.</p>
    <p>2. Esta modificación, unha vez publicada no Diario Oficial de Galicia, non implicará a apertura dun novo prazo para presentar novas solicitudes.</p>
    <p>Segundo. Publicidade da ampliación do prazo de presentación de solicitudes</p>
    <p>Publicar esta resolución no Diario Oficial de Galicia, para os efectos previstos nos artigos 44 e 45.3 da Lei 39/2015, do 1 de outubro, do procedemento administrativo común das administracións públicas (LPACAP).</p>
    <p>Terceiro. Recursos</p>
    <p>De acordo co disposto no artigo 32.3 de la LPACAP, contra o presente acordo non cabe recurso de ningún tipo.</p>
    <p>Cuarto. Entrada en vigor</p>
    <p>Esta resolución entrará en vigor o día da súa publicación no Diario Oficial de Galicia.</p>
    <p>Santiago de Compostela, 15 de marzo de 2023</p>
    <footer><p>María Nava Castro Domínguez<br>Directora da Axencia de Turismo de Galicia</p></footer>

