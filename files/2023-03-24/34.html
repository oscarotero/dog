---
date: '2023-03-24'
id: G0532-150323-0002
page: 20200
number: 59
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 14 de marzo de 2023, da Dirección Xeral de Calidade Ambiental,
  Sostibilidade e Cambio Climático, polo que se someten a información pública o
  estudo de impacto ambiental e a documentación de solicitude de modificación
  substancial da autorización ambiental integrada co número de rexistro
  2006/0362_NAA/IPPC_105, outorgada a Extrusionados Galicia, S.A. e Extrugasa
  Transformación, S.A. para o complexo industrial de tratamento e produción de
  perfís de aluminio situado no concello de Valga (Pontevedra) (expediente
  2022-IPPC-M-141).
range: Anuncio
url: >-
  https://www.xunta.gal/dog/Publicados/2023/20230324/AnuncioG0532-150323-0002_gl.html
---
<p>Para os efectos previstos no artigo 29.1 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), faise público que, por espazo de 30 días hábiles contados a partir do día seguinte ao de publicación deste anuncio no <em>Diario Oficial de Galicia</em>, quedan expostos o estudo de impacto ambiental e a solicitude de modificación substancial da autorización ambiental integrada do complexo industrial de tratamento e produción de perfís de aluminio presentada por Extrusionados Galicia, S.A., para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>A documentación estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente y sostenibilidad&gt;&gt;prevención y control de actividades&gt;&gt;autorización ambiental integrada&gt;&gt;proyectos en información pública).</p>
    <p>Santiago de Compostela, 14 de marzo de 2023</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <p>Categoría principal da actividade: 2.6 (instalacións para o tratamento de superficies de metais e materiais plásticos por procedemento electrolítico ou químico, cando o volume das cubetas ou das liñas completas destinadas ao tratamento empregadas sexa superior a 30 m³).</p>
    <p>Titular: Extrusionados Galicia, S.A. e Extrugasa Transformación, S.A.</p>
    <p>NIF: A15041916 e A36451797.</p>
    <p>Domicilio social: rúa Nova Campaña, s/n, 36645 Valga (Pontevedra).</p>
    <p>Enderezo da instalación: rúa Nova Campaña, s/n, 36645 Valga (Pontevedra).</p>
    <p>Actividade principal: encádrase no sector do aluminio; as súas actividades principais son o extrusionado, o lacado e o anodizado de perfís de aluminio.</p>
    <p>Descrición da modificación: execución dunha planta de fundición de chatarra de aluminio, co obxecto de recuperar/valorizar chatarra de aluminio para a produción de barrote de aluminio secundario, que será reintroducido no proceso de extrusión como materia prima.</p>
    <p>Verteduras: a nova planta de fundición non xerará verteduras de augas residuais industriais. As augas pluviais da nova nave conduciranse á rede de recollida de pluviais existente no complexo, con destino final o regato Puntó (bacía do río Ulla). As augas sanitarias serán conectadas á rede de saneamento municipal.</p>

