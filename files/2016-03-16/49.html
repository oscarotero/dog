---
date: '2016-03-16'
id: G1096-070316-0002
page: 9895
number: 52
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 26 de febreiro de 2016 pola que se notifica a execución subsidiaria
  de orde de demolición no expediente 107B 2009/3-0, devolta polo servizo de
  Correos por resultar o seu destinatario descoñecido.
range: Cédula
url: >-
  https://www.xunta.gal/dog/Publicados/2016/20160316/AnuncioG1096-070316-0002_gl.html
---
<p>O director da Axencia de Protección da Legalidade Urbanística ditou, o 13 de xaneiro de 2016, resolución pola que dispón a execución forzosa, mediante a execución subsidiaria por conta de Jorge da Veiga Correia e os seus habentes causa, da Resolución do 10 de decembro de 2009 que ordenou a Jorge da Veiga Correia a demolición das obras de construción dunha edificación no lugar da Barca do Castelo, no termo municipal de Quiroga, na provincia de Lugo.</p>
    <p>Ao non poderse realizar a notificación persoal desta resolución ao interesado, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao interesado a dita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselle ao interesado que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra a dita resolución, que pon fin á vía administrativa, o interesado pode interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exerce o seu dereito de presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 26 de febreiro de 2016</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

