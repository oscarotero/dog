---
date: '2016-03-16'
id: G0164-090316-0001
page: 9662
number: 52
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 4 de marzo de 2016, da Secretaría Xeral de Universidades, pola
  que se dá publicidade á relación de másteres universitarios que non poderán
  formar parte da oferta de titulacións oficiais universitarias do Sistema
  universitario de Galicia para o curso 2016/17.
range: Resolución
url: >-
  https://www.xunta.gal/dog/Publicados/2016/20160316/AnuncioG0164-090316-0001_gl.html
---
<p>A Secretaría Xeral de Universidades é o órgano superior da Administración xeral da Comunidade Autónoma de Galicia para a ordenación, planificación e execución das competencias en materia de universidades e ensinanzas universitarias correspondentes a esta consellería.</p>
    <p>Desde a publicación do Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia, e modificado polo Decreto 161/2015, do 5 de novembro, un dos criterios establecidos pola Secretaría Xeral de Universidades é a racionalización da oferta do mapa de titulacións do Sistema universitario de Galicia (SUG), xa que a experiencia dos últimos anos demostrou unha clara deficiencia relacionada coa aplicación do requisito mínimo de demanda nas titulacións oficiais para ser impartidas polas universidades.</p>
    <p>Neste proceso de racionalización, os/as vicerreitores/as responsables de titulacións das tres universidades integrantes do Sistema universitario galego e persoal da Secretaría Xeral de Universidades reuníronse inicialmente o 15 de decembro de 2015 para a análise da situación actual da oferta de titulacións de másteres universitarios existentes no Sistema universitario de Galicia, e procederon con posterioridade, a unha análise pormenorizada das titulacións afectadas con cada unha das universidades.</p>
    <p>É competencia da Secretaría Xeral de Universidades, recoñecida no Decreto 222/2011, a facultade de permitir as universidades do SUG a non impartición dunha titulación durante un curso académico, autorización que se poderá facer extensible un ano máis cando razóns excepcionais debidamente xustificadas polas universidades así o consideran. </p>
    <p>En consecuencia, o secretario xeral de Universidades, en virtude das competencias e atribucións establecidas no Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria, </p>
    <h2>RESOLVE:</h2>
    <p>Primeiro. Publicar a relación de másteres universitarios que non poderán formar parte da oferta de titulacións oficiais nas universidades do Sistema universitario de Galicia para o curso 2016/17:</p>
    <p>– Universidade da Coruña (UDC):</p>
    <p>Máster universitario en Fotónica e Tecnoloxía do Láser; conxunto das tres universidades do SUG e coordinado pola Universidade de Vigo.</p>
    <p>Máster universitario en Computación de Altas Prestacións; conxunto entre a UDC e a USC e coordinado pola USC.</p>
    <p>Máster universitario en Dereito. Estudos da Unión Europea.</p>
    <p>Máster universitario en Tecnoloxía da Edificación Sustentable.</p>
    <p>– Universidade de Santiago de Compostela (USC):</p>
    <p>Máster universitario en Computación de Altas Prestacións; conxunto entre a UDC e a USC e coordinado pola USC.</p>
    <p>Máster universitario en Enerxías Renovables e Sustentabilidade Enerxética.</p>
    <p>Máster universitario en Fiscalidade Internacional e Comunitaria.</p>
    <p>Máster universitario en Fotónica e Tecnoloxía do Láser; conxunto das tres universidades do SUG e coordinado pola Universidade de Vigo.</p>
    <p>Máster universitario en Lóxica e Filosofía da Ciencia; conxunto con cinco universidades de fóra do SUG.</p>
    <p>Máster universitario en Psicoxerontoloxía; conxunto con tres universidades de fóra do SUG. (Acordo de alternancia).</p>
    <p>– Universidade de Vigo (UVIGO):</p>
    <p>Máster universitario en Ciencias Biolóxicas: Bioloxía Molecular, Computacional e Ambiental e Bio-Industrias. </p>
    <p>Máster universitario en Contaminación Industrial: Avaliación, Prevención e Control.</p>
    <p>Máster universitario en Enxeñaría de Organización.</p>
    <p>Máster universitario en Enxeñaría Química.</p>
    <p>Máster universitario en Fotónica e Tecnoloxía do Láser; conxunto das tres universidades do SUG e coordinado pola Universidade de Vigo.</p>
    <p>Máster universitario en Xestión do Desenvolvemento Sustentable.</p>
    <p>Segundo. Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Contra a presente resolución poderá interpoñerse recurso de alzada ante o conselleiro de Cultura, Educación e Ordenación Universitaria, no prazo dun mes, de acordo co establecido nos artigos 107.1 e 114 de la Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 4 de marzo de 2016</p>
    <footer><p>José Alberto Díez de Castro<br>Secretario xeral de Universidades</p></footer>

