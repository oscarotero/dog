---
date: '2023-06-01'
id: V0653-080523-0028
page: 33761
number: 103
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 5 de maio de 2023, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello da Estrada (expediente IN407A 2023/184-4).
range: Resolución
url: >-
  https://www.xunta.gal/dog/Publicados/2023/20230601/AnuncioV0653-080523-0028_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida América, 38, 28028 Madrid.</p>
    <p>Denominación: substitución do apoio ACTIMLUX//57-1 da LMTA LES807 e instalación IT.</p>
    <p>Situación: A Estrada.</p>
    <p>Características técnicas: substitución do apoio ACTIMLUX//57-1 da liña de media tensión aérea (LMTA) LES807, por un apoio C-2000/16, no cal se instala un interruptor telecontrolado. Retensado dos vans aéreos contiguos ao apoio proxectado C-2000/16. A instalación está situada en Viso, Cereixo, no concello da Estrada (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, na avenida María Victoria Moreno, 43, 36003 Pontevedra, no prazo máximo de trinta días a partir da última publicación ou notificación individual. </p>
    <p>O proxecto está á disposición do público para a súa consulta no Portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 5 de maio de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO </h2>
    <p>Nº de expediente: IN407A 2023/184-4.</p>
    <p>Denominación: substitución do apoio ACTIMLUX//57-1 da LMTA LES807 e instalación IT.</p>
    <p>Concello: A Estrada.</p>
    <table>
     <tbody>
      <tr>
       <td>Nº</td>
       <td>Lugar</td>
       <td>Cultivo</td>
       <td>Referencia catastral</td>
       <td>Titular</td>
       <td>Apoio (m2)</td>
      </tr>
      <tr>
       <td>1</td>
       <td>O Mollarrabo</td>
       <td>Rústico</td>
       <td>36017Q514003600000UE</td>
       <td>Descoñecido/a</td>
       <td>2,00</td>
      </tr>
     </tbody>
    </table>

