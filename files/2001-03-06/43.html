---
date: '2001-03-06'
id: 3B26
page: 2
number: 46
agency: CONCELLO DE VIGO
section: VI. ANUNCIOS
title: >-
  Anuncio da toma de coñecemento do avance do PERI 08.01 Carrasqueira en Coruxo.
  (Expediente 6271/411).
range: Anuncio
url: 'https://www.xunta.gal/dog/Publicados/2001/20010306/Anuncio3B26_gl.html'
---
<p>O Consello da Xerencia Municipal de Urbanismo, en sesión do 21 de decembro de 2000, tivo coñecemento do avance do Plan especial de reforma interior 1 Carrasqueira (Coruxo) 08.01 (expte. 6271/411), de iniciativa municipal, redactado polos arquitectos Jesús Irisarri Castro, Ramón Reboreda Martínez e Carlos Rodríguez Fontefría, con visado do COAG con data do 6 de novembro de 2000, así como das suxestións formuladas sobre el pola Oficina Técnica Municipal de Planeamento.</p>
<p>Sométese o expediente ó trámite de información pública polo prazo dun mes, mediante anuncio que se publicará no DOG e nun dos xornais de maior circulación da provincia co fin de que as distintas entidades e particulares poidan formula-las suxestións que consideren oportunas e presentar propostas e convenios urbanísticos que coiden procedentes.</p>
<p>O prazo de exposición ó público entenderase aberto desde a primeira publicación ata o remate do mes contado desde o derradeiro anuncio. A documentación atópase na Oficina de Información da Xerencia Municipal de Urbanismo ó dispor do público.</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados persoalmente.</p>
<p>Vigo, 2 de febreiro de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

