---
date: '1998-04-23'
id: B58E
page: 4
number: 77
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 13 de febreiro de 1998 pola que se convoca o IX Certame de Música Folk
  de Galicia Xuventude 98.
range: Orde
url: 'https://www.xunta.gal/dog/Publicados/1998/19980423/AnuncioB58E_gl.html'
---
<p>O Real decreto 2434/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de cultura, especifica no seu anexo I.B.3.h que aquela asume as competencias de promoción e organización de actividades de animación sociocultural no ámbito artístico, artesanal, turístico e de aire libre, dirixidas ós sectores da xuventude, infancia, terceira idade e sectores marxinados.</p>
<p>Neste marco competencial, o ámbito cultural e artístico no que respecta á xuventude é compartido conxuntamente polas consellerías de Familia e Promoción do Emprego, Muller e Xuventude, que a través da Dirección Xeral de Xuventude desenvolve o programa Fomento da actividade xuvenil, que ten entre os seus obxectivos básicos promociona-la actividade cultural e artística entre a nosa xuventude, e a Consellería de Cultura, Comunicación Social e Turismo, a través da súa Dirección Xeral de Promoción Cultural, que ten, entre outras funcións, a de colaborar no desenvolvemento do teatro, a danza, a música, as artes líricas e coreográficas, así como a posta en práctica de medidas de apoio para os artistas, de acordo co Decreto 488/1997, do 26 de decembro, e o Decreto 8/1998, do 8 de xaneiro, polos que, respectivamente, se establece a estructura orgánica de cada unha das ditas consellerías.</p>
<p>Por outra banda, o artigo 1.3º da Orde do 11 de febreiro de 1998 pola que se regula a tramitación anticipada de expedientes de gasto, permite a posibilidade de iniciar expedientes de gasto imputables ós capítulos II, IV, VI e VII dos orzamentos xerais da Comunidade Autónoma no período de prórroga destes, unha vez aprobado o proxecto de orzamentos e sempre que exista crédito axeitado e suficiente neste, co beneficio que isto supón para o administrado ó evitarse unha demora nas actuacións administrativas previas.</p>
<p>Polo exposto, a Consellería de Familia e Promoción do Emprego, Muller e Xuventude, consciente da importancia que ten facilitar vías polas que poida manifestarse a actividade e inquedanza artística individual e colectiva da xuventude galega, e contando coa colaboración da Consellería de Cultura, Comunicación Social e Turismo, dada a natureza das actividades que se van realizar, convoca unha serie de certames, concursos e mostras que abran</p>
<p>guen un amplo abano de manifestacións de carácter artístico e artesanal e que constitúen o programa Certames e Mostras Xuventude 98. Por todo isto,</p>
<p>DISPOÑO:</p>
<p>Artigo 1º</p>
<p>A Consellería de Familia e Promoción do Emprego, Muller e Xuventude convoca o IX Certame de Música Folk de Galicia Xuventude 98, segundo as bases que se establecen no anexo I desta orde, onde se regulan os aspectos relativos á participación, condicións xerais que van rexer na respectiva convocatoria, inscricións, desenvolvemento, premios e xurado.</p>
<p>Artígo 2º</p>
<p>O certame obxecto da presente convocatoria desenvolverase a través das delegacións provinciais da Consellería de Familia e Promoción do Emprego, Muller e Xuventude coa colaboración das delegacións provinciais da Consellería de Cultura, Comunicación Social e Turismo.</p>
<p>Artígo 3º</p>
<p>As actividades que impliquen o desenvolvemento deste certame serán custeadas con cargo á partida orzamentaria 14.05.355B.640.1 dos orzamentos xerais da Comunidade Autónoma de Galicia para 1998.</p>
<p>Disposicións derradeiras</p>
<p>Primeira.-Facúltase a directora xeral de Xuventude para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 13 de febreiro de 1998.</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>
<p>ANEXO I</p>
<p>IX Certame Música Folk de Galicia Xuventude 98</p>
<p>I. Participantes:</p>
<p>Tódolos grupos musicais formados por xoves galegos ou residentes en Galicia.</p>
<p>II. Condicións xerais.</p>
<p>1. Os compoñentes do grupo terán entre 15 e 30 anos cumpridos no ano 1998. Soamente poderá superar estas idades o 10% dos compoñentes totais do grupo.</p>
<p>2. Non poerán intervir neste certame os grupos que teñan asinado un contrato discográfico.</p>
<p>3. Presentarase unha cinta casete con tres temas elixidos para o certame, indicando os títulos, dentro dun sobre pechado. No exterior deberá figura-lo lema do grupo e os títulos dos temas.</p>
<p>4. Noutro sobre pechado presentarase o boletín de inscrición e maila documentación que se indica no anexo III. No exterior deberá figura-lo lema do grupo.</p>
<p>5. A Dirección Xeral de Xuventude reserva para si o dereito de editar ou difundi-las obras musicais que sexan seleccionadas para a fase final.</p>
<p>III. Inscricións.</p>
<p>As solicitudes deberán formularse no impreso de solicitude que se indica no anexo II, e dirixiranse á directora xeral de Xuventude.</p>
<p>Os grupos participantes deberán presenta-las solicitudes xunto cos sobres pechados citados anteriormente no Servicio de Xuventude da Delegación Provincial da Consellería de Familia e Promoción do Emprego, Muller e Xuventude da provincia onde residan habitualmente, que poderá ser en:</p>
<p>r/ Ronda da Muralla, 70, 27003 Lugo.</p>
<p>Avda. da Habana, 81 baixo, 32004 Ourense.</p>
<p>r/ Durán Loriga, 9-1º 15003 A Coruña.</p>
<p>r/ Mª Berdiales 20, entreplanta, 36203 Vigo.</p>
<p>r/ Benito Corbal, 47-2º, 36001 Pontevedra.</p>
<p>ata o día 5 de xuño de 1998.</p>
<p>IV. Organización.</p>
<p>A Delegación Provincial da Cosnellería de Familia e Promoción do Emprego, Muller e Xuventude de Pontevera supervisará o certame.</p>
<p>V. Desenvolvemento.</p>
<p>O xurado seleccionará seis maquetas para a fase final que terá lugar o 10 de xullo de 1998 na Praza do Teucro de Pontevedra.</p>
<p>Contarase coa presencia dun técnico de son á disposición do certame como único responsable deste, para a fase final.</p>
<p>VI. Premios.</p>
<p>1º 100.000 ptas. e gravación de seis temas nun disco compacto.</p>
<p>2º 75.000 ptas. e gravación de catro temas nun disco compacto.</p>
<p>3º 50.000 ptas. e gravación de dous temas nun disco compacto.</p>
<p>Enténdese que se gravará un disco compacto cos doce temas seleccionados.</p>
<p>Ós grupos finalistas entrgaránselles 50.000 ptas. en concepto de axudas para gastos de desprazamento e manutención, así como un diploma que acredite a súa participación neste Certame de Música Folk de Galicia.</p>
<p>Así mesmo, os tres primeiros clasificados comprométense, no momento de face-la inscrición, a actuar nun festival-concerto nunha capital galega e en data por determinar pola Delegación Provincial da Consellería de Familia e Promoción do Emprego, Muller e Xuventude de Pontevedra. Para tal efecto, prevese unha axuda de 50.000 ptas., en concepto de gastos xerais.</p>
<p>VII. Xurado.</p>
<p>Será nomeado pola directora xeral de Xuventude e polo director xeral de Promoción Cultural, e estará composto por persoas cualificadas no campo da música folk, recaendo a secretaría nun funcionario da Delegación Provincial da Consellería de Familia e Promoción do Emprego, Muller e Xuventude de Pontevedra.</p>
<p>A decisión do xurado será irrecorrible.</p>
<p>3600</p>

