---
date: '2020-02-13'
id: C3Q2-070220-0009
page: 10190
number: 30
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 7 de febreiro de 2020 pola que se fai pública a declaración de
  urxente ocupación, para os efectos de expropiación forzosa, dos bens e
  dereitos para a execución das obras do proxecto denominado modificado da
  estación de tratamento de auga potable (ETAP) da plataforma loxística
  industrial Salvaterra de Miño-As Neves (Plisan), zona de captación, así como
  en calquera das modificacións que sexan necesarias realizar para a súa
  execución.
range: Resolución
url: >-
  https://www.xunta.gal/dog/Publicados/2020/20200213/AnuncioC3Q2-070220-0009_gl.html
---
<p>O Instituto Galego de Vivenda e Solo (en diante, IGVS), acordou someter a información pública, polo prazo dun mes, mediante inserción de anuncios no <em>Diario Oficial de Galicia</em> (núm. 218, do 15 de novembro de 2019), no taboleiro de edictos dos concellos das Neves e de Salvaterra de Miño, o proxecto modificado da estación de tratamento de auga potable (ETAP) da plataforma loxística industrial Salvaterra de Miño-As Neves (Plisan), zona de captación, así como a relación individual de bens, dereitos e propietarios afectados, para que aquelas persoas que poidan resultar interesadas formulasen as observacións e reclamacións que xulgaran convenientes.</p>
    <p>Durante o citado trámite non se presentou ningunha alegación. </p>
    <p>O antedito proxecto contén un novo trazado da zona de captación que transcorre sobre terreos que non están adquiridos polos promotores da Plisan polo que é necesario realizar unha expropiación de 1.088 m2, que afecta parcialmente 10 parcelas do polígono 161 do concello das Neves e unha ocupación temporal de 1.167 m2.</p>
    <p>A adquisición e ocupación temporal dos citados terreos débese realizar por expropiación mediante o procedemento de urxencia, recollido no artigo 52 da Lei do 16 de decembro de 1954, de expropiación forzosa, para ocupar inmediatamente os terreos e non interromper a execución dos proxectos que se están a desenvolver, e co fin de dotar de todos os servizos necesarios as parcelas da zona loxística empresarial (LE), das que xa foron adxudicadas polo director xeral do IGVS (30 de decembro de 2019) 5 parcelas que ocupan unha superficie total de 68.875,88 m2.</p>
    <p>Ao abeiro do citado artigo 52 da Lei de expropiación forzosa, e do artigo 28.2 da Lei orgánica 1/1981, do 6 de abril, do Estatuto de autonomía de Galicia, o Consello da Xunta de Galicia, na súa sesión do 30 de xaneiro de 2020, á vista do expediente remitido, que incluía a oportuna retención de crédito con cargo ao exercicio en que se prevé a conclusión do expediente expropiatorio e a realización efectiva do pagamento, acordou a declaración de urxente ocupación. </p>
    <p>Á vista de todo o anterior, </p>
    <h2>RESOLVO:</h2>
    <p>Facer pública a declaración de urxente ocupación acordada polo Consello da Xunta de Galicia na súa sesión do 30 de xaneiro de 2020 nos seguintes termos:</p>
    <p>«Declarar a urxente ocupación para os efectos de expropiación forzosa dos bens e dereitos necesarios para a execución das obras do proxecto denominado modificado da estación de tratamento de auga potable (ETAP) da plataforma loxística industrial Salvaterra de Miño-As Neves (Plisan), zona de captación, así como en calquera das modificacións que sexan necesarias realizar para a súa execución.</p>
    <table>
     <tbody>
      <tr>
       <td>Aplicación orzamentaria</td>
       <td>Anualidade</td>
       <td>Importe estimado</td>
      </tr>
      <tr>
       <td>07.83.531A.605.0 proxecto 2009 00025
        Instituto Galego da Vivenda e Solo (IGVS)</td>
       <td>Ano 2020</td>
       <td>12.100 €</td>
      </tr>
     </tbody>
    </table>
    <p>Santiago de Compostela, 7 de febreiro de 2020</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

