---
date: '1995-02-15'
id: A446
page: 1
number: 32
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 18 de xaneiro de 1995, do Servicio de Estructuras e
  Desenvolvemento Rural da Coruña, pola que se anuncia a publicación das bases
  definitivas da zona de Santiago de Prevediños (Touro-A Coruña).
range: Resolución
url: 'https://www.xunta.gal/dog/Publicados/1995/19950215/AnuncioA446_gl.html'
---
<p>Ponse en coñecemento dos interesados na concentración parcelaria da zona de Santiago de Prevediños (Touro-A Coruña), declarada de utilidade pública e urxente execución polo Decreto 94/1989, do 18 de maio (DOG nº 107, do 6 de xuño de 1989), que a xunta local da zona, na súa reunión do 11 de febreiro de 1994, aprobou as bases definitivas de concentración, que estarán expostas ó público na casa do Concello de Touro e nos lugares de costume da parroquia durante o prazo de trinta días hábiles, contados desde o seguinte ó da última inserción deste aviso no Diario Oficial de Galicia e no Boletín Oficial da provincia, de conformidade co que determina a Lei de concentración parcelaria para Galicia (artigo 36).</p>
<p>Os documentos que se poden examinar no local do concello refírense á determinación do perímetro (predios da periferia que se incluíron e excluíron, superficies que se exceptúan por seren de dominio público e relación de predios excluídos), á clasificación de terras e á fixación de coeficientes que servirán de base para face-las compensacións que sexan necesarias, e á determinación de propietarios e titulares de gravames e outras situacións xurídicas das que se declara formalmente a titularidade.</p>
<p>Contra estas bases os interesados poden interpoñer recurso de alzada perante o conselleiro de Agricultura, Gandería e Montes, dentro do prazo dos trinta días sinalados, na Xefatura de Estructuras Agrarias (edificio administrativo Monelos, s/n, 6ª planta, A Coruña) ou nas oficinas centrais da consellería (San Caetano, s/n, Santiago de Compostela), ou en calquera das dependencias ás que fai referencia o artigo 66 da Lei de procedemento administrativo, expresando no escrito un domicilio dentro do concello para facérlle-las notificacións que procedan e, se é o caso, a persoa residente nel a quen teñan que facérlle as notificacións.</p>
<p>A Coruña, 18 de xaneiro de 1995.</p>
<p>Rogelio del Valle Muñoz-Cobo</p>
<p>Xefe do Servicio de Estructuras e Desenvolvemento</p>
<p>Rural da Coruña</p>

