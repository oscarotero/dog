---
date: '2021-10-05'
id: G0533-270921-0001
page: 48603
number: 192
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 23 de setembro de 2021, da Secretaría Xeral Técnica da
  Consellería de Infraestruturas e Mobilidade, pola que se dá publicidade da
  encomenda de xestión de carácter técnico á Axencia Galega de Infraestruturas
  para a supervisión e implantación do proxecto das obras de
  restauración-mellora da envolvente térmica e distribución interior dos espazos
  no edificio da praza de Mazarelos, número 15 (Santiago de Compostela), así
  como a elaboración dos informes técnicos correspondentes na fase de
  adxudicación e a dirección de execución do contrato da obra relativa ao
  referido proxecto.
range: Resolución
url: >-
  https://www.xunta.gal/dog/Publicados/2021/20211005/AnuncioG0533-270921-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión de carácter técnico da Consellería de Infraestruturas e Mobilidade á Axencia Galega de Infraestruturas para a supervisión e implantación do proxecto das obras de restauración-mellora da envolvente térmica e distribución interior dos espazos no edificio da praza de Mazarelos, núm. 15 (Santiago de Compostela), así como a elaboración dos informes técnicos correspondentes na fase de adxudicación e a dirección de execución do contrato de obra relativa ao referido proxecto, que ten as seguintes características: </p>
    <p>• Obxecto: a elaboración, de acordo co establecido no artigo 235 da Lei 9/2017, do 8 de novembro, de contratos do sector público, do informe de supervisión do referido proxecto.</p>
    <p>• A realización, de acordo co establecido no artigo 236 da Lei 9/2017, do 8 de novembro, de contratos do sector público, da acta de implantación do referido proxecto.</p>
    <p>• A elaboración dos informes de carácter técnico que en relación co procedemento de adxudicación deste contrato de obras solicite o órgano encomendante.</p>
    <p>• A execución das obras de restauración-mellora da envolvente térmica e distribución interior dos espazos no edificio da praza de Mazarelos, núm. 15 (Santiago de Compostela), realizando as actuacións materiais e técnicas que sexan necesarias para a dirección facultativa da obra en cuestión, de xeito tal que se garanta a súa correcta execución, incluída a comprobación da implantación.</p>
    <p>Os ditos documentos serán emitidos por persoal técnico cualificado da AXI.</p>
    <p>• Natureza e alcance da xestión encomendada: esta encomenda ten natureza intersubxectiva ao seren a Consellería de Infraestruturas e Mobilidade e a AXI órganos pertencentes á mesma consellería con personalidade xurídica propia.</p>
    <p>• Prazo de vixencia: a presente encomenda estenderase desde o día seguinte ao da súa aprobación ata o 31 de decembro de 2022.</p>
    <p>• Supostos de finalización anticipada: por incumprimento total ou parcial dalgunha das partes ou por mutuo acordo.</p>
    <p>• Taxas: a encomenda non liquidará ningunha taxa a favor da AXI en concepto de custo polos servizos que preste en desenvolvemento desta.</p>
    <p>Santiago de Compostela, 23 de setembro de 2021</p>
    <footer><p>Joaquín Macho Canales<br>Secretario xeral técnico da Consellería de de Infraestruturas e Mobilidade</p></footer>

