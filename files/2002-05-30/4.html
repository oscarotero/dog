---
date: '2002-05-30'
id: A82A
page: 7
number: 103
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 188/2002, do 15 de maio, polo que se acepta a cesión, a título
  gratuíto, dun terreo situado no concello da Guarda (Pontevedra) destinado á
  construcción dunha estación de autobuses.
range: Decreto
url: 'https://www.xunta.gal/dog/Publicados/2002/20020530/AnuncioA82A_gl.html'
---
<p>O Pleno da Corporación municipal do Concello da Guarda, reunido en sesión que tivo lugar o día 2 de novembro de 2001, acordou ceder á Comunidade Autónoma de Galicia o predio situado no termo municipal da Guarda, destinado á construccción dunha estación de autobuses.</p>
<p>A Secretaría Xeral e do Patrimonio tramitou o correspondente expediente de aceptación de cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia e 33, 34 e 38 do Decreto 50/1989, do 9 de marzo, polo que se aproba o Regulamento para a execución de dita lei.</p>
<p>Na súa virtude, por proposta do conselleiro de Economía e Facenda, feita nos termos nos que o Concello da Guarda acordou a cesión e logo de deliberación do Consello da Xunta de Galicia na súa reunión do día quince de maio de dous mil dous,</p>
<p>DISPOÑO:</p>
<p>Artigo 1º</p>
<p>Acéptase a cesión, feita polo Concello da Guarda, a título gratuíto, do predio de 3.099 m, situado no termo municipal da Guarda e cos seguintes lindeiros: ó norte, Avelino Franco e máis Angelina Trigo Álvarez; ó sur, Manuel Sobrino, Francisco Vicente González e Ramón Miguel Rodríguez González; ó leste, estrada da Pasaxe; e ó oeste, castro, parede, Angelina Trigo Álvarez, Ignacio Otero Giráldez e José Otero Vicente.</p>
<p>Artigo 2º</p>
<p>O predio cedido destinarase á construcción dunha estación de autobuses. A dita parcela resulta da agrupación das seguintes parcelas rexistrais:</p>
<p>Predio nº 1: tomo 969, libro 107, folio 193, predio nº 17.798.</p>
<p>Predio nº 2: tomo 969, libro 107, folio 194, predio nº 17.799.</p>
<p>Predio nº 3: tomo 969, libro 107, folio 195, predio nº 17.800.</p>
<p>Predio nº 4: tomo 969, libro 107, folio 196, predio nº 17.801.</p>
<p>Predio nº 5: tomo 969, libro 101, folio 62, predio nº 16.887.</p>
<p>Predio nº 6: tomo 969, libro 107, folio 197, predio nº 17.802.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documen</p>
<p>to público e á inscrición do ben no Rexistro da Propiedade a nome da Comunidade Autónoma de Galicia.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, quince de maio de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

