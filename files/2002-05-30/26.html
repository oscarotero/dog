---
date: '2002-05-30'
id: A88A
page: 7
number: 103
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto (1/2001).
range: Edicto
url: 'https://www.xunta.gal/dog/Publicados/2002/20020530/AnuncioA88A_gl.html'
---
<p>Nos autos que se seguen neste xulgado co número arriba indicado, sobre cantidade, por instancia de Eva Forneas Braña, dictouse resolución do seguinte teor literal:</p>
<p>«Santiago de Compostela, quince de abril de dous mil dous.</p>
<p>Dada conta recibido o anterior informe procedente do Rexistro Mercantil da Coruña, únase ós autos da súa razón.</p>
<p>Visto o informe emitido polo Rexistro Mercantil da Coruña e o informe emitido pola Policía Local de Santiago de Compostela sen que ningún dos dous ache novos datos sobre o paradoiro da empresa demandada Construnor Area, S.L., e ignorándose o seu paradoiro acórdase cita-la devandita empresa a través do DOG, sinálase para que teñan lugar os actos de conciliación e o xuízo o vindeiro día 26 de xuño de 2002 ás 9.30 horas da mañá, e que se celebrará na sala de audiencia deste xulgado, sita no piso primeiro do Pazo de Xustiza, sito na rúa Viena, s/n, desta cidade cos mesmos apercibimentos e requirimentos que no sinalamento. Cítese en legal forma a parte actora e a demandada Construnor Area, S.L., a través do DOG. Advírtaselles ás partes que: a) Poden comparecer ou defenderse persoalmente ou por medio dun representante designado mediante poder bastante, comparecencia perante este xulgado ou perante o de primeira instancia ou de paz do seu domicilio; b) A celebración</p>
<p>do acto terá lugar en única convocatoria e non se suspenderá pola inxustificada falta de asistencia das partes, nin por enfermidades destas nin dos seus representantes ou defensores, podendo estes substituí-la representación ou defensa consonte as leis; c) Terase por desistido o demandante se non comparece; d) Os litigantes ou quen os represente deberá acudir con tódolos medios de proba de que tenten valerse; e e) O demandado que tente valerse de avogado, graduado social ou procurador deberá poñelo en coñecemento deste xulgado por escrito dentro das 48 horas seguintes á citación.</p>
<p>Notifíqueselles esta resolución ás partes, facéndolles saber que cabe interpoñer recurso de reposición no prazo de 5 días perante este mesmo xulgado.</p>
<p>Acórdao, mándao e asínao Súa Señoría do que dou fe».</p>
<p>E para que se publique no DOG e lle sirva de notificación, citación e requirimento a Construnor Area, S.L., expido, selo e asino esta cédula en Santiago de Compostela o 15 de abril de 2002.</p>
<p>O secretario</p>
<p>Rubricado</p>

