---
date: '2020-08-26'
id: O150-110820-0001
page: 33928
number: 172
agency: Escola Galega de Administración Pública
section: VI. Anuncios. a) Administración autonómica.
title: >-
  ANUNCIO do 7 de agosto de 2020 polo que se fai pública a resolución da
  concesión dunha bolsa de formación en estudos relacionados co dereito
  administrativo.
range: Anuncio
url: >-
  https://www.xunta.gal/dog/Publicados/2020/20200826/AnuncioO150-110820-0001_gl.html
---
<p>Mediante a Resolución do 23 de decembro de 2019 (DOG núm. 29, do 12 de febreiro de 2020) convocouse unha bolsa de formación en estudos relacionados co dereito administrativo.</p>
    <p>En cumprimento do establecido na base décimo segunda da dita Resolución do 23 de decembro de 2019, a comisión de avaliación examinou e valorou os méritos e realizou a entrevista ás persoas candidatas.</p>
    <p>De acordo co exposto e coa obriga de publicidade recollida na base décimo terceira da Resolución do 23 de decembro de 2019, faise pública a Resolución da directora da EGAP do 6 de agosto de 2020 pola que se concede unha bolsa de formación en estudos relacionados co dereito administrativo que literalmente di:</p>
    <p>«En vista de todo o que antecede e da proposta do secretario xeral da EGAP</p>
    <h2>RESOLVO: </h2>
    <p>1. Adxudicar a bolsa de referencia a Verónica Piñeiro Soliño NIF **4885**J por ser a candidata a que lle corresponde por orde de puntuación. As actividades de formación iniciaranse desde a data da súa incorporación na EGAP e rematarán o 31 de decembro de 2020. </p>
    <p>2. Recordarlle á beneficiaria que, de acordo co disposto pola base décimo cuarta da convocatoria, unha vez recibida a notificación desta resolución de concesión da bolsa, disporá dun prazo de dez (10) días para comunicar á EGAP a súa aceptación ou renuncia á bolsa. Transcorrido este prazo sen que se producise manifestación expresa pola súa parte, entenderase tacitamente aceptada, segundo o establecido no artigo 21.5 da Lei 9/2007, do 13 de xuño, de subvencións de Galicia.</p>
    <p>3. Recordarlle á beneficiaria que, de acordo co disposto pola base décimo cuarta da convocatoria, no prazo de cinco días contados desde a aceptación expresa da bolsa ou do transcurso do prazo para entendela tacitamente aceptada, deberá incorporarse ao desempeño da bolsa na EGAP. No caso de que a beneficiaria non se incorporase neste prazo, ou que renunciase expresamente, perderá os dereitos inherentes á bolsa.</p>
    <p>Esta resolución pon fin á vía administrativa e contra ela poderá interpoñerse, con carácter potestativo, recurso de reposición ante a directora da EGAP no prazo dun mes, contado desde o día seguinte ao da súa notificación ou publicación nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas. Asemade, cabe a interposición directa dun recurso contencioso-administrativo ante os xulgados do contencioso-administrativo que resulten competentes, no prazo de dous meses contado desde o día seguinte ao da antedita notificación ou publicación, de conformidade co establecido nos artigos 8.2.a) e 14 e 46.1, respectivamente, da Lei 29/1998, do 13 de xullo, reguladora da xurisdición contencioso-administrativa».</p>
    <p>Santiago de Compostela, 7 de agosto de 2020</p>
    <footer><p>A directora da Escola Galega de Administración Pública<br>P.D. (Resolución do 17.12.2007; DOG núm. 3, do 2.1.2008)<br>Sergio Domingo Baamonde Boquete<br>Secretario xeral da Escola Galega de Administración Pública</p></footer>

