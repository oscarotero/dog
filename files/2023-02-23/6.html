---
date: '2023-02-23'
id: O601-150223-0001
page: 15276
number: 38
agency: Axencia para a Calidade do Sistema Universitario de Galicia
section: II. Autoridades e persoal. b) Nomeamentos.
title: >-
  RESOLUCIÓN do 15 de febreiro de 2023 pola que se fai pública a composición da
  Comisión Galega de Informes, Avaliación, Certificación e Acreditación (CGIACA)
  consonte o disposto nos seus estatutos.
range: Resolución
url: >-
  https://www.xunta.gal/dog/Publicados/2023/20230223/AnuncioO601-150223-0001_gl.html
---
<p>O artigo 23 dos estatutos do consorcio Axencia para a Calidade do Sistema Universitario de Galicia (ACSUG), aprobados polo Decreto 6/2018, do 11 de xaneiro, establece que a Comisión Galega de Informes, Avaliación, Certificación e Acreditación (CGIACA) estará constituída polo seu presidente ou presidenta, a directora ou director do consorcio, que asistirá as xuntanzas con voz e sen voto, e oito vogais elixidos polo Consello Reitor, nomeados pola presidenta ou presidente deste, seis dos cales serán nomeados de entre destacados membros da comunidade académica e científica nacional ou internacional, un será nomeado de entre destacados membros do ámbito profesional ou empresarial galego, con recoñecida experiencia e traxectoria en materia de avaliación universitaria, e outro será nomeado de entre o estudantado das universidades do SUG integrantes do consorcio.</p>
    <p>O punto terceiro do citado artigo establece que os vogais da CGIACA serán nomeados por un período de catro anos, procedendo cada dous anos á renovación da metade dos vogais académicos.</p>
    <p>Transcorrido o mandato establecido nos estatutos, na xuntanza do Consello Reitor de ACSUG, do 22 de decembro de 2022, elixíronse tres novos vogais académicos, así como un vogal estudante e un vogal representante do ámbito profesional ou empresarial galego. Todos eles foron nomeados pola presidenta de ACSUG.</p>
    <p>De conformidade co establecido no punto 2 do artigo 23 dos estatutos de ACSUG a composición da CGIACA debe publicarse no <em>Diario Oficial de Galicia</em>.</p>
    <p>Polo exposto, faise pública a composición da citada comisión:</p>
    <p>Presidente:</p>
    <p>• Miguel Ángel Santos Rego: catedrático de Teoría e Historia da Educación da Universidade de Santiago de Compostela. </p>
    <p>Vogais:</p>
    <p>• María Belén Bande Vilela, profesora titular de Comercialización e Investigación de Mercados da Universidade de Santiago de Compostela. Vogal académica.</p>
    <p>• María José Bravo Bosch, profesora titular de Dereito Romano da Universidade de Vigo. Vogal académica.</p>
    <p>• María Ángeles Cid Blanco, catedrática de Microbioloxía da Universidade da Coruña. Vogal académica.</p>
    <p>• María José Domínguez Vázquez, profesora titular de Filoloxía Alemá da Universidade de Santiago de Compostela. Vogal académica.</p>
    <p>• Emilio Martín Gutiérrez, profesor titular de Mecánica dos Medios Continuos e Teoría de Estruturas da Universidade da Coruña. Vogal académico.</p>
    <p>• Margarita Rosa Pino Juste, catedrática de Didáctica e Organización Escolar da Universidade de Vigo. Vogal académica.</p>
    <p>• Juan Jesús Rico Fuentes, estudante de doutoramento da Universidade de Vigo. Vogal estudante en representación do alumnado do SUG.</p>
    <p>• Fernando Barros Fornos, ecónomo diocesano de Santiago de Compostela. Vogal en representación do ámbito profesional e empresarial galego.</p>
    <p>• José Eduardo López Pereira, director de ACSUG. Vogal con voz e sen voto.</p>
    <p>Secretario:</p>
    <p>• Francisco Rico Rey, técnico de ACSUG. Secretario da CGIACA con voz e sen voto.</p>
    <p>Santiago de Compostela, 15 de febreiro de 2023</p>
    <footer><p>María Patrocinio Morrondo Pelayo<br>Presidenta do consorcio Axencia para a Calidade<br>do Sistema Universitario de Galicia</p></footer>

