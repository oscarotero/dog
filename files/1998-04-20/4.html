---
date: '1998-04-20'
id: B30A
page: 4
number: 74
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 20 de marzo de 1998, da Dirección Xeral de Ordenación Educativa
  e Formación Profesional, pola que se convoca a proba extraordinaria para a
  obtención do título de graduado escolar para maiores de 15 anos nas
  convocatorias de xuño e setembro e se dictan instruccións para a súa
  realización.
range: Resolución
url: 'https://www.xunta.gal/dog/Publicados/1998/19980420/AnuncioB30A_gl.html'
---
<p>O Real decreto 173/1998, do 16 de febreiro, que modifica e completa o Real decreto 986/1991, do 14 de xuño, polo que se aproba o calendario de aplicación da nova ordenación do sistema educativo, dispón no seu artigo único, apartado 5º, que en aplicación do establecido na disposición adicional cuarta, 1, da Lei orgánica 1/1990, do 3 de outubro, que durante os cinco anos seguintes á extinción do oitavo curso da educación xeral básica se continuarán convocando probas extraordinarias para a obtención do título de graduado escolar nos termos previstos no artigo 52.3º da mencionada Lei orgánica 1/1990.</p>
<p>A Orde do 27 de xaneiro de 1998 (DOG do 4 de marzo) ten por obxecto a regulación, no ámbito da Comunidade Autónoma de Galicia, das probas extraordinarias para a obtención do título de graduado escolar, que se convocarán tódolos anos ata o remate do curso 2001/2002.</p>
<p>Atribuída á Dirección Xeral de Ordenación Educativa e Formación Profesional capacidade para a elaboración, desenvolvemento e avaliación das probas extraordinarias para a obtención do título de graduado escolar, de acordo co preceptuado na referida Orde do 27 de xaneiro de 1998, esta dirección xeral,</p>
<p>RESOLVEU:</p>
<p>I. Condicións dos aspirantes.</p>
<p>1. Poderán realizar esta proba extraordinaria aqueles aspirantes que teñan cumpridos os 15 anos de idade con anterioridade ó 31 de decembro de 1997, é dicir, nados no ano 1982 ou anteriores, e que non estean seguindo ensinanzas regradas de educación secundaria obrigatoria.</p>
<p>2. Para a realización da proba os aspirantes acudirán provistos do DNI ou outro documento oficial suficiente para a identificación persoal. Así mesmo, poderán ir provistos do diccionario de lingua castelá, lingua galega e o da lingua estranxeira pola que optasen.</p>
<p>II. Matrícula.</p>
<p>1. A matrícula realizarase do 4 ó 18 de maio para a convocatoria de xuño e do 1 ó 15 de xullo inclusive para a convocatoria de setembro. A solicitude axustarase ó modelo que figura no anexo I.</p>
<p>2. Para a convocatoria de xuño, os aspirantes que non estean inscritos en centros autorizados formalizarán a matrícula no Servicio da Inspección Educativa das delegacións provinciais. Os directores dos centros públicos ou privados autorizados para impar</p>
<p>tir ensinanzas de adultos poderán presentar no Servicio da Inspección Educativa das delegacións provinciais da Consellería de Educación e Ordenación Universitaria as solicitudes de matrícula dos alumnos inscritos no seu centro.</p>
<p>3. Para a convocatoria de setembro, os aspirantes matriculados na convocatoria de xuño que non acadasen a suficiencia para ser propostos para o título de graduado escolar quedarán matriculados para a convocatoria de setembro sen ter que presentar unha nova solicitude, o resto de aspirantes deberán realiza-la matrícula no Servicio da Inspección Educativa das delegacións provinciais.</p>
<p>III. Lugar de realización da proba.</p>
<p>As delegacións provinciais designarán a localización xeográfica dos centros onde se van realiza-las probas extraordinarias e as comisións avaliadoras en función do número de alumnos aspirantes, escolarización en centros penitenciarios, alumnos con características especiais e outros aspectos significativos de acordo cos seguintes procesos:</p>
<p>1. Tendo en conta os informes do Servicio de Inspección Educativa, as delegacións provinciais determinarán o número de comisións avaliadoras, lugares de realización da proba e o nome e número de alumnos asignados a cada comisión, e dará publicidade de todo iso no taboleiro de anuncios da delegación provincial e a través dos medios de comunicación antes do 30 de maio para a convocatoria de xuño e antes do 1 de agosto para a convocatoria de setembro.</p>
<p>2. Unha vez rematado o proceso de matrícula, as delegacións provinciais remitirán á Dirección Xeral de Ordenación Educativa e Formación Profesional, antes do 25 de maio para a convocatoria de xuño e antes do 24 de xullo para a convocatoria de setembro, a relación dos centros nos que se van realiza-las probas extraordinarias, así como o número de aspirantes inscritos en cada un deles para proceder á autorización dos devanditos centros.</p>
<p>IV. Acreditación de avaliación continua.</p>
<p>1. Para dar cumprimento ó disposto no artigo 7 apartado 3º da Orde do 27 de xaneiro de 1998 (DOG do 4 de marzo ), os directores dos centros autorizados, unha vez finalizado o seguimento do proceso de aprendizaxe para aqueles alumnos matriculados con anterioridade ó 30 de novembro de 1997 emitirán un informe de seguimento dos alumnos aspirantes ás probas a modo de acta que se remitirá ás comisións avaliadoras correspondentes a cada alumno antes do 9 de xuño, segundo modelo do anexo II.</p>
<p>2. As comisións avaliadoras, unha vez realizada a avaliación da proba, poderán propoñer para a expedición do título de graduado escolar aqueles aspirantes que, sendo avaliados negativamente nalgunha das áreas que configuran a presente proba extraordinaria, á vista do informe de seguimento e avaliación continua emitido polos seus profesores,</p>
<p>alcancen os obxectivos establecidos para a extinguida educación xeral básica, tendo que pronunciarse tódolos membros da comisión de forma colexiada.</p>
<p>3. Documento individualizado, anexo III. Os alumnos aspirantes que acrediten ter superada en centros autorizados algunha área ou áreas correspondentes ó oitavo curso da extinguida educación xeral básica quedarán dispensados da realización da proba naquela área ou áreas avaliadas positivamente axustándose, á cualificación do apartado VII da presente resolución.</p>
<p>4. Os aspirantes que acrediten ter superada algunha área ou áreas nas anteriores probas de madurez para a obtención do título de graduado escolar quedarán eximidos da realización da proba naquela área ou áreas avaliadas positivamente axustando a cualificación ó apartado VII da presente resolución.</p>
<p>V. Contidos da proba.</p>
<p>1. As materias constitutivas da proba extraordinaria están agrupadas nas seguintes áreas:</p>
<p>-Matemáticas e ciencias da natureza.</p>
<p>-Ciencias sociais.</p>
<p>-Lingua castelá.</p>
<p>-Lingua estranxeira.</p>
<p>-Lingua Galega.</p>
<p>2. Os protocolos de exame serán remitidos ás delegacións provinciais da Consellería de Educación e Ordenación Universitaria por esta dirección xeral. Unha vez recibidos distribuiranse, en presencia do delegado provincial e do xefe do Servicio Provincial de Inspección ou funcionarios nos que deleguen, segundo as comisións que actúen na provincia, procedendo ó empaquetado e lacrado dos distintos paquetes que serán entregados, no seu momento, ós presidentes das distintas comisións avaliadoras.</p>
<p>3. As delegacións provinciais adoptarán tódalas medidas necesarias para que, en ningún caso, poida ser coñecido o contido da proba antes da súa realización.</p>
<p>VI. Data e normas de realización.</p>
<p>1. As probas celebraranse o día 9 de xuño e o 9 de setembro en sesións de mañá e tarde.</p>
<p>2. A sesión da mañá, que comezará ás 9.30 horas, dedicarase íntegra ás áreas de matemáticas e ciencias da natureza, ciencias sociais e lingua estranxeira e terá unha duración de 4 horas.</p>
<p>3. A sesión da tarde, que dará comezo ás 16 horas, comprenderá:</p>
<p>a) Lingua castelá:</p>
<p>a.1) Exercicio de redacción.</p>
<p>A comisión avaliadora elixirá un tema para propoñer ós aspirantes. O tema elixido debe ser preferentemente dun contido de tipo social ou cultural e de ampla difusión local, rexional, nacional ou internacional.</p>
<p>Na valoración da redacción que realicen os aspirantes terase en conta a forma de estructura-los datos e os feitos, a coherencia da exposición, o vocabulario empregado, a presentación do tema e o dominio da ortografía.</p>
<p>O tempo para a realización será dunha hora como máximo.</p>
<p>a.2) Cuestións de lingua castelá e literatura.</p>
<p>O tempo para a súa realización será dunha hora.</p>
<p>b) Lingua galega.</p>
<p>b.1) Exercicio de redacción:</p>
<p>Aterase ó disposto no punto a.1).</p>
<p>O tempo para a súa realización será dunha hora.</p>
<p>b.2) Cuestións de lingua e literatura galegas:</p>
<p>O tempo para a súa realización será dunha hora.</p>
<p>VII. Puntuación e cualificación da proba.</p>
<p>1. Puntuación.</p>
<p>Obterase da suma das puntuacións conseguidas na totalidade da proba. A cualificación global final outorgarase de acordo coa seguinte escala:</p>
<table><tbody><tr><td></td></tr>
<tr><td>a) Área de matemáticas e C. da natureza.
Matemáticas:
Ciencias da natureza:</td><td>Puntuación máxima: 25 puntos
Puntuación máxima: 10 puntos
Total máxima puntuación: 35 puntos</td></tr>
<tr><td></td></tr>
<tr><td>b) Área de ciencias sociais.
Ciencias sociais:</td><td>Puntuación máxima: 15 puntos</td></tr>
<tr><td></td></tr>
<tr><td>c) Área de lingua castelá e literatura.
Redacción:
Cuestións de L. castelá e literatura:</td><td>Puntuación máxima: 15 puntos
Puntuación máxima: 15 puntos
Total máxima puntuación: 30 puntos</td></tr>
<tr><td></td></tr>
<tr><td>d) Área de lingua extranxeira.
Lingua extranxeira:</td><td>Puntuación máxima: 10 puntos</td></tr>
<tr><td></td></tr>
<tr><td>e) Área de lingua e literatura galega.
Redacción:
Cuestións de lingua e literatura galega:</td><td>Puntuación máxima: 15 puntos
Puntuación máxima: 15 puntos
Total máxima puntuación: 30 puntos</td></tr>
<tr><td></td></tr></tbody></table>
<p>2. Cualificación da proba.</p>
<table><tbody><tr><td></td></tr>
<tr><td></td></tr>
<tr><td>Puntuación</td><td>Cualificación</td></tr>
<tr><td></td></tr>
</tbody></table>
<table><tbody><tr><td>105 e máis
86 a 104
73 a 85
60 a 72
Menos de 60</td><td>Sobresaliente
Notable
Ben
Suficiente
Insuficiente</td></tr>
<tr><td></td></tr></tbody></table>
<p>3. Cualificación por áreas fundamentais.</p>
<p>Se a cualificación global da proba fose insuficiente, pero as puntuacións dalgunha ou dalgunhas das</p>
<p>áreas sinaladas conseguisen o nivel de puntuación mínima indicado no apartado VII. 4., esas áreas consideraranse superadas, debendo a comisión avaliadora emiti-la certificación correspondente e non sendo necesario ter que examinarse novamente da área ou áreas superadas en posteriores convocatorias.</p>
<p>4. Puntuación mínima necesaria para superar unha área.</p>
<p>En matemáticas e ciencias da natureza, puntuación mínima de: 17 puntos.</p>
<p>En ciencias sociais, puntuación mínima de: 7 puntos.</p>
<p>En lingua castelá, puntuación mínima de: 15 puntos.</p>
<p>En lingua estranxeira, puntuación mínima de: 5 puntos.</p>
<p>En lingua galega, puntuación mínima de: 15 puntos.</p>
<p>En todo caso, ó presentarse á proba para a obtención do título de graduado escolar, os aspirantes poderán acreditar, mediante as certificacións anteriores, as áreas superadas ou exentas (caso de lingua galega) que xa non serán obxecto de avaliación nesa convocatoria.</p>
<p>VIII. Comisións avaliadoras.</p>
<p>1. As comisións avaliadoras das probas extraordinarias, tal como se establece no artigo 6 apartado 1º da Orde do 27 de xaneiro de 1998 (DOG do 4 de marzo), estarán constituídas por un inspector ou director de centro público designado polo delegado provincial de educación, como presidente, e cinco vocais, un por cada unha das áreas do currículo, un dos cales actuará como secretario, designados polo delegado provincial.</p>
<p>2. Os funcionarios que formen parte das comisións avaliadoras e deban trasladarse da súa localidade de destino terán dereito ás indemnizacións establecidas legalmente.</p>
<p>3. Realizada a proba, os presidentes das comisións cubrirán a ficha estatística que se xunta como anexo IV e remitirana ó xefe do Servicio Provincial da Inspección Educativa, que de haber máis dunha comisión cubrirá a ficha estatística de resumo provincial, anexo V. As devanditas fichas enviaranse á Dirección Xeral de Ordenación Educativa e Formación Profesional antes do próximo 30 de xuño e 30 de setembro para as respectivas convocatorias.</p>
<p>Santiago de Compostela, 20 de marzo de 1998.</p>
<p>José Luis Mira Lema</p>
<p>Director xeral de Ordenación Educativa</p>
<p>e Formación Profesional</p>
<p>Delegados Provinciais de la Consellería de Educación e Ordenación Universitaria</p>
<p>INSTRUCCIÓNS PARA CUBRI-LA DA FICHA ESTATÍSTICA</p>
<p>Co obxecto de facilitar-lo que recubra correctamente a ficha de recollida de datos sobre a proba extraordinaria para a obtención do título de graduado escolar para maiores de quince anos, danse as seguintes instruccións:</p>
<p>1. Faise entrega de dúas fichas para a estatística. Unha delas para cubrir por cada comisión avaliadora. A outra denominada ficha resumo provincial, cubrirase por cada delegación provincial e nela contabilizaranse tódolos datos recollidos nas diferentes comisións avaliadoras constituídas nesa provincia.</p>
<p>Esta última será a que deberá remitirse á Dirección Xeral de Ordenación Educativa e Formación Profesional.</p>
<p>2. No punto primeiro faise referencia ó número total de aspirantes presentados tanto á totalidade das áreas como a algunha delas.</p>
<p>3. No punto segundo indicarase o número de aspirantes que superan a proba na súa totalidade e, polo tanto, poden ser propostos para a expedición do título de graduado escolar.</p>
<p>4. No punto terceiro farase constar, ademais das cualificacións globais, o tanto por cento desas cualificacións respecto ó número total de aspirantes presentados.</p>
<p>5. No punto cuarto reflectiranse as incidencias habidas no desenvolvemento da proba, se as houber, así como calquera outra observación que se coide conveniente.</p>
<p>INSTRUCCIÓNS PARA CUBRI-LA FICHA ESTATÍSTICA</p>
<p>Co obxecto de facilitar que se cubra correctamente a ficha de recollida de datos sobre a proba extraordinaria para a obtención do título de graduado escolar para maiores de quince anos, danse as seguintes instruccións:</p>
<p>1. Faise entrega de dúas fichas para a estatística. Unha delas para cubrir por cada comisión avaliadora. A outra denominada ficha resumo provincial, cubrirase por cada delegación provincial e nela contabilizaransen tódolos datos recollidos nas diferentes comisións avaliadoras constituídas nesa provincia.</p>
<p>Esta última será a que deberá remitirse á Dirección Xeral de Ordenación Educativa e Formación Profesional.</p>
<p>2. No punto primeiro faise referencia ó número total de aspirantes presentados tanto á totalidade das áreas como a algunha delas.</p>
<p>3. No punto segundo indicarase o número de aspirantes que superan a proba na súa totalidade e, polo tanto, poden ser propostos para a expedición do título de graduado escolar.</p>
<p>4. No punto terceiro farase constar, ademais das cualificacións globais, o tanto por cento desas cualificacións respecto ó número total de aspirantes presentados.</p>
<p>5. No punto cuarto reflectiranse as incidencias habidas no desenvolvemento da proba, se as houber, así como calquera outra observación que se coide conveniente.</p>
<p>3116</p>

