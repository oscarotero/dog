---
date: '1998-04-20'
id: B336
page: 4
number: 74
agency: XULGADO DE PRIMEIRA INSTANCIA E INSTRUCCIÓN DE MUROS
section: V. ADMINISTRACIÓN DE XUSTIZA
title: Edicto (47/1998).
range: Edicto
url: 'https://www.xunta.gal/dog/Publicados/1998/19980420/AnuncioB336_gl.html'
---
<p>En cumprimento do acordado por providencia do día da data, pola xuíza do Xulgado de Primeira Instancia e Instrucción de Muros (A Coruña), fai saber que neste xulgado e co nº 47/1998, por instancia de Braulio Vázquez Núñez, representado polo procurador Monteagudo Romero, sobre declaración de falecemento do seu avó Francisco Nuñez Piñeiro que</p>
<p>foi veciño de Muros, con domicilio en Trión-Esteiro, nado o día 21 de abril de 1896 en Esteiro-Muros.</p>
<p>Francisco Núñez Piñeiro, casou con Cristina Olveira Rama no ano 1921, tendo dúas fillas: Eumelia e María Dolores Núñez Olveira.</p>
<p>No ano 1929 Francisco emigrou a Bos Aires (Arxentina) onde se puxo a traballar. Desde esa data ata o ano 1936 mantivo comunicación e enviou diñeiro para o sustento da familia, pero a partir do ano 1936 non se soubo máis do seu paradoiro, nin regresou ó seu último domicilio coñecido en Trión-Esteiro-Muros. Na actualidade tería 102 anos.</p>
<p>O que para os fins previdos no artigo 2042 e seguintes da LAC, en relación cos artigos 193 e concordantes do Código civil, faise público mediante o presente edicto, o cal se publicará no taboleiro de anuncios deste xulgado, no Boletín Oficial do Estado e no Diario Oficial de Galicia, por dúas veces e co intervalo de quince días, para os efectos legais e para que calquera persoa que o considere oportuno poida comparecer ante este xulgado para ser oído no mencionado expediente.</p>
<p>Muros, 10 de marzo de 1998.</p>
<p>A xuíza</p>
<p>Rubricado</p>
<p>O secretario</p>
<p>Rubricado</p>
<p>2998</p>

