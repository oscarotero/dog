---
date: '2018-04-03'
id: CA01-270318-0001
page: 18260
number: 64
agency: Consellería de Facenda
section: III. Outras disposicións.
title: >-
  ORDE do 26 de marzo de 2018 de autorización administrativa á Unión de
  Artesanos, mutualidade de previsión social a prima fixa, para ampliar o seu
  ámbito de actividade a toda a Comunidade Autónoma de Galicia.
range: Orde
url: >-
  https://www.xunta.gal/dog/Publicados/2018/20180403/AnuncioCA01-270318-0001_gl.html
---
<p>De acordo co establecido no artigo 20.2 da Lei 20/2015, do 14 de xullo, de ordenación, supervisión e solvencia das entidades aseguradoras e reaseguradoras, Unión de Artesanos, mutualidade de previsión social a prima fixa, presentou na Dirección Xeral de Política Financeira, Tesouro e Fondos Europeos solicitude de autorización administrativa para ampliar o seu ámbito de actividade a toda a Comunidade Autónoma de Galicia.</p>
    <p>Da documentación que se xunta coa solicitude formulada, despréndese que a mutualidade cumpre os requisitos previstos no artigo 7 do Real decreto 1060/2015, do 20 de novembro, de ordenación, supervisión e solvencia das entidades aseguradoras e reaseguradoras, para a ampliación do ámbito de actividade a toda a Comunidade Autónoma.</p>
    <p>En consecuencia, por proposta da Dirección Xeral de Política Financeira,Tesouro e Fondos Europeos,</p>
    <h2>RESOLVO:</h2>
    <p>Primeiro.</p>
    <p>Autorizar a entidade Unión de Artesanos, mutualidade de previsión social a prima fixa para ampliar o ámbito do exercicio da súa actividade de asistencia sanitaria a toda a Comunidade Autónoma de Galicia.</p>
    <p>Segundo.</p>
    <p>Realizar a correspondente anotación rexistral no Rexistro Autonómico de Mutualidades de Previsión Social non integradas na Seguridade Social, creado pola Orde da Consellería de Economía e Facenda do 5 de maio de 1999. </p>
    <p>Contra a presente orde, que pon fin á vía administrativa, poderase interpor con carácter potestativo, recurso de reposición ante esta consellería, no prazo dun mes contado a partir do día seguinte ao da súa publicación, de acordo cos artigos 123 e 124 da Lei 39/2015, do 1 de outubro, do procedemento administrativo común das administracións públicas. Así mesmo, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa publicación, de conformidade co disposto nos artigos 10.1.a), 25 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 26 de marzo de 2018</p>
    <footer><p>Valeriano Martínez García<br>Conselleiro de Facenda</p></footer>

