---
date: '2018-04-03'
id: G0164-230318-0001
page: 18322
number: 64
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 22 de marzo de 2018, da Dirección Xeral de Educación, Formación
  Profesional e Innovación Educativa, pola que se habilitan asesores e/ou
  avaliadores no marco do proceso de acreditación de competencias profesionais
  adquiridas a través da experiencia laboral, na Comunidade Autónoma de Galicia,
  en determinadas unidades de competencia ou familias profesionais do Catálogo
  nacional de cualificacións profesionais.
range: Resolución
url: >-
  https://www.xunta.gal/dog/Publicados/2018/20180403/AnuncioG0164-230318-0001_gl.html
---
<p>A Lei orgánica 5/2002, do 19 de xuño, das cualificacións e da formación profesional, establece no artigo 3.5 que un dos fins do Sistema nacional de cualificacións e formación profesional é o de avaliar e acreditar oficialmente a cualificación profesional, calquera que for a súa forma de adquisición e, no seu artigo 4, establece que un dos seus instrumentos é o procedemento de recoñecemento, avaliación, acreditación e rexistro das cualificacións profesionais. </p>
    <p>O Real decreto 1224/2009, do 17 de xullo (BOE do 25 de agosto), de recoñecemento das competencias profesionais adquiridas pola experiencia laboral, desenvolve o establecido no artigo 8.4 da Lei orgánica 5/2002, do 19 de xuño, das cualificacións e da formación profesional, establecendo o procedemento e os requisitos para a avaliación e a acreditación das competencias profesionais adquiridas polas persoas a través da experiencia laboral e/a de vías non formais de formación, así como os seus efectos.</p>
    <p>No seu artigo 22.1 establece que as administracións responsables do procedemento de avaliación e acreditación das competencias profesionais, no seu ámbito territorial correspondente, terán entre as súas funcións habilitar os asesores e avaliadores e manter un rexistro deles.</p>
    <p>No mesmo artigo establécese que a Administración xeral do Estado e as administracións competentes das correspondentes comunidades autónomas habilitarán as persoas necesarias para garantir o desenvolvemento das funcións de asesoramento e avaliación que deberán cumprir, en todo caso, os requisitos establecidos no artigo 25.1. </p>
    <p>Para a implantación do procedemento en Galicia, o Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación e Ordenación Universitaria, atribúe á Dirección Xeral de Educación, Formación Profesional e Innovación Educativa as competencias para a promoción e o desenvolvemento do recoñecemento de competencias profesionais nas diferentes familias profesionais que compoñen o Catálogo nacional de cualificacións profesionais. Así mesmo, indica que será a Subdirección Xeral de Formación Profesional a quen lle corresponde a organización e coordinación do sistema de recoñecemento, avaliación e acreditación de competencias profesionais. </p>
    <p>Pola Orde do 29 de decembro de 2017 (DOG do 10 de xaneiro de 2018) convocouse o proceso de acreditación de competencias profesionais adquiridas a través da experiencia laboral, na Comunidade Autónoma de Galicia, en determinadas unidades de competencia do Catálogo nacional de cualificacións profesionais. </p>
    <p>O artigo 2 da devandita orde establece que a Dirección Xeral de Educación, Formación Profesional e Innovación Educativa será a encargada da organización e o desenvolvemento do proceso de acreditación de competencias adquiridas pola experiencia laboral e por vías non formais de formación, a través da Subdirección Xeral de Orientación Profesional e Relación con Empresas.</p>
    <p>Segundo a autorización establecida na disposición derradeira primeira da mesma orde, esta dirección xeral </p>
    <h2>RESOLVE:</h2>
    <p>1. Habilitar as persoas incluídas no anexo desta resolución para desenvolver as funcións de asesoramento e/ou avaliación, en determinadas unidades de competencia ou familia profesional do Catálogo nacional de cualificacións profesionais de conformidade co Real decreto 1224/2009, do 17 de xullo (BOE do 25 de agosto), de recoñecemento das competencias profesionais adquiridas pola experiencia laboral; e incorporalas ao correspondente rexistro.</p>
    <p>Santiago de Compostela, 22 de marzo de 2018</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <h3>Sector produtivo</h3>
    <table>
     <tbody>
      <tr>
       <td>Familia profesional</td>
       <td>DNI</td>
       <td>Nome e apelidos</td>
       <td>Tratamento</td>
       <td>Código UC</td>
       <td>Unidade de competencia</td>
       <td>Código&lt;br&gt;habilitación</td>
      </tr>
      <tr>
       <td>Administración e xestión</td>
       <td>32441918G</td>
       <td>Manuel Pérez Millares</td>
       <td>Avaliador</td>
       <td>UC0233_2</td>
       <td>Manexar aplicacións ofimáticas na xestión da información e a documentación</td>
       <td>AVP023321158</td>
      </tr>
      <tr>
       <td></td>
       <td></td>
       <td></td>
       <td></td>
       <td>UC0973_1</td>
       <td>Introducir datos e textos en terminais informáticos en condicións de seguridade, calidade e eficiencia</td>
       <td>AVP097311159</td>
      </tr>
      <tr>
       <td></td>
       <td></td>
       <td></td>
       <td></td>
       <td>UC0975_2</td>
       <td>Recepcionar e procesar as comunicacións internas e externas</td>
       <td>AVP097521156</td>
      </tr>
      <tr>
       <td></td>
       <td></td>
       <td></td>
       <td></td>
       <td>UC0976_2</td>
       <td>Realizar as xestións administrativas do proceso comercial</td>
       <td>AVP097621161</td>
      </tr>
      <tr>
       <td></td>
       <td></td>
       <td></td>
       <td></td>
       <td>UC0977_2</td>
       <td>Comunicarse nunha lingua estranxeira cun nivel de usuario independente nas actividades de xestión administrativa en relación co cliente</td>
       <td>AVP097721157</td>
      </tr>
      <tr>
       <td></td>
       <td></td>
       <td></td>
       <td></td>
       <td>UC0978_2</td>
       <td>Xestionar o arquivo en soporte convencional e informático</td>
       <td>AVP097821160</td>
      </tr>
     </tbody>
    </table>

