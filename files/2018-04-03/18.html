---
date: '2018-04-03'
id: G0460-210318-0001
page: 18359
number: 64
agency: Axencia Galega para a Xestión do Coñecemento en Saúde
section: IV. Oposicións e concursos.
title: >-
  RESOLUCIÓN do 21 de marzo de 2018, do tribunal nomeado para a selección dunha
  praza de titulado/a superior para a Unidade de Asesoramento
  Científico-Técnico, convocada pola Resolución do 11 de decembro de 2017
  (Diario Oficial de Galicia número 241, do 21 de decembro), pola que se aproba
  a relación definitiva de admitidos/as coa baremación definitiva de méritos.
range: Resolución
url: >-
  https://www.xunta.gal/dog/Publicados/2018/20180403/AnuncioG0460-210318-0001_gl.html
---
<p>En sesión que tivo lugar o día 20 de marzo de 2018, o tribunal nomeado pola Resolución do 30 de xaneiro do 2018 (DOG núm. 26, do 6 de febreiro) pola que se nomea o tribunal de selección dunha praza de titulado/a superior para a Unidade de Asesoramento Científico-Técnico, despois de publicar a lista definitiva de aspirantes admitidos e excluídos, con expresión da puntuación provisional de méritos (DOG núm. 48, do 8 de marzo) na páxina web da Axencia Galega para a Xestión do Coñecemento en Saúde (www.acis.sergas.es) e no seu taboleiro de anuncios,</p>
    <h2>ACORDOU:</h2>
    <p>Primeiro. Aprobar a relación definitiva de admitidos coa baremación definitiva de méritos para a praza obxecto da convocatoria.</p>
    <p>A dita relación publicarase na páxina web da Axencia Galega para a Xestión do Coñecemento en Saúde (www.acis.sergas.es) e no seu taboleiro de anuncios.</p>
    <p>Segundo. De acordo coa base sexta da convocatoria, o tribunal proponlle á Xerencia da Axencia Galega para a Xestión do Coñecemento en Saúde como aspirante a contratar para ocupar a praza obxecto da convocatoria a aquel/a que acadou a maior puntuación na relación definitiva de admitidos coa baremación definitiva de méritos, que deberá presentar, no prazo de cinco días hábiles contados desde o día seguinte ao da publicación desta resolución, a seguinte documentación ante a Axencia:</p>
    <p>– Tarxeta sanitaria e/ou número de afiliación á Seguridade Social.</p>
    <p>– Certificado médico oficial ou informe de saúde en que se acrediten os aspectos sinalados na base 2.1.4 da convocatoria.</p>
    <p>– Declaración, baixo a súa responsabilidade, de non ter sido separado/a do servizo de ningunha Administración pública en virtude de expediente disciplinario nin encontrarse inhabilitado/a por sentenza firme para o exercicio de funcións públicas para os efectos de acreditar os aspectos sinalados na base 2.1.6 da convocatoria.</p>
    <p>Se o/a candidato/a seleccionado/a non presentase a documentación no prazo establecido, ou presentase a súa renuncia á contratación (caso no cal se fará mediante solicitude expresa ao respecto, no mesmo prazo sinalado no punto anterior), resultará automaticamente seleccionado/a o/a seguinte aspirante segundo a orde de prelación da listaxe de baremación definitiva de méritos, que deberá presentar nun novo prazo de 5 días hábiles a documentación citada no punto 6.5 da convocatoria.</p>
    <p>Despois de seleccionado/a o/a candidato/a e presentada a súa documentación, segundo o establecido nos puntos anteriores, comprobado o cumprimento dos requisitos exixidos, formalizarase a contratación obxecto da convocatoria.</p>
    <p>Contra esta resolución, que non pon fin á vía administrativa, as persoas interesadas poderán interpor recurso de alzada, ante a Xerencia da Axencia Galega para a Xestión do Coñecemento en Saúde no prazo dun mes, contado desde o día seguinte ao da súa publicación, ao abeiro do artigo 121.1 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 21 de marzo de 2018</p>
    <footer><p>María Isabel Barros Pena<br>Presidenta do tribunal</p></footer>

