---
date: '2023-07-17'
id: C141-040723-0005
page: 43848
number: 135
agency: Portos de Galicia
section: VI. Anuncios. a) Administración autonómica.
title: >-
  ACORDO do 3 de xullo de 2023 polo que se anuncia a apertura dunha convocatoria
  pública para a presentación de solicitudes de autorizacións para a utilización
  de instalacións de atracada en pantalán en portos dependentes da Comunidade
  Autónoma de Galicia para embarcacións profesionais, principalmente de 3ª e 4ª
  lista, no porto de Miño (código de procedemento IF503A).
range: Acordo
url: >-
  https://www.xunta.gal/dog/Publicados/2023/20230717/AnuncioC141-040723-0005_gl.html
---
<p>Ao se atoparen as instalacións de atracada para embarcacións profesionais destinadas ao sector pesqueiro de Miño en proceso de remodelación, é preciso que os titulares de embarcacións que desexen obter unha praza de amarre, utilicen ou non na actualidade un punto de atracada, soliciten a correspondente autorización.</p>
    <p>Por este motivo se anuncia a apertura dunha convocatoria pública para a presentación de solicitudes no citado porto.</p>
    <p>As solicitudes de atracada tramitaranse e adxudicaranse de conformidade co establecido no procedemento IF503A publicado na sede electrónica da Xunta de Galicia, e deben achegar a documentación indicada no dito procedemento e dirixindo a solicitude á Zona Centro de Portos de Galicia.</p>
    <p>As instalacións que se poñen á disposición son as indicadas na web de Portos de Galicia (www.portosdegalicia.com) na ligazón seguinte:</p>
    <p>https://www.portosdegalicia.gal/solicitudes_atracadas_profesionais</p>
    <p>Neste sitio poderá consultarse a tipoloxía de prazas de atracada postas á disposición, as frotas a que van dirixidas así como a súa localización. Non obstante, a distribución, o tamaño ou calquera outra característica das prazas poderá modificarse durante a convocatoria, por motivos de explotación portuaria debidamente xustificada.</p>
    <p>Se existir máis demanda que oferta de prazas, os criterios de selección serán os indicados na condición décimo primeira da Resolución do 29 de marzo de 2022 pola que se aproba o procedemento de autorización para a utilización de instalacións de atracada en pantalán, fondeadura e depósito en seco, en portos dependentes da Comunidade Autónoma de Galicia, para embarcacións profesionais de 3ª, 4ª e 5ª lista.</p>
    <p>Como criterio específico do procedemento, para os efectos de asignación de prazas de amarre, as vendas ou descargas realizadas pola embarcación solicitante nun porto distinto do porto onde se solicita a atracada minoraranse multiplicando o importe declarado por 0,75, se se trata dun porto autonómico, e por 0,5, se se trata dun porto estatal.</p>
    <p>Transcorrido o prazo de presentación, analizaranse as solicitudes achegadas nese período segundo os criterios xerais e específicos da convocatoria e realizarase unha proposta de asignación de atracadas entre todas as presentadas. A asignación de prazas realizarase atendendo ás características da embarcación e da instalación en canto ao calado e á lonxitude de atracada, ou a outros condicionantes que puideren existir.</p>
    <p>Santiago de Compostela, 3 de xullo de 2023</p>
    <footer><p>Roi Fernández Añón<br>Director de Portos de Galicia</p></footer>

