---
date: '2023-07-17'
id: G0426-030723-0003
page: 43832
number: 135
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 30 de xuño de 2023, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo adoptado por este xurado, relativo ao
  deslindamento parcial do monte Verducedo, Costa de Páramo e Costorias,
  parroquia de Saa, concello do Páramo (expediente 3DES_2020).
range: Anuncio
url: >-
  https://www.xunta.gal/dog/Publicados/2023/20230717/AnuncioG0426-030723-0003_gl.html
---
<p>Na sesión realizada polo xurado provincial o día 14.6.2023, figura o seguinte acordo:</p>
    <p>Monte Verducedo, Costa de Páramo e Costoiras, pertencente aos veciños da parroquia de Saa, no concello do Páramo.</p>
    <p>− O 14.7.2020 tivo entrada unha proposta, aprobada pola comunidade de Saa, de deslindamento parcial do seu monte con propiedades particular. </p>
    <p>− De acordo co establecido no procedemento regulado polo artigo 54 da Lei 7/2012, de montes de Galicia, o 11.9.2020, logo de informe favorable do Servizo de Montes, publicouse no DOG o anuncio polo que se fixo pública a proposta de deslindamento, e abriuse o prazo de alegacións para o expediente 3DES_2020. Así mesmo, o anuncio foi publicado no concello do Páramo e na web da Consellería do Medio Rural.</p>
    <p>− O 9.2.2023 tivo entrada a proposta de deslindamento tras a análise das alegacións recibidas. Sobre ela, o 15.2.2023, o Servizo de Montes emitiu un informe favorable, de acordo co indicado no citado artigo 54.2.</p>
    <p>− O 1.6.2023, a comunidade de Saa presentou a proposta definitiva coa documentación requirida no artigo 54.3.</p>
    <p>− Tendo en conta o anterior, o Servizo de Montes elaborou unha memoria en que se especifican as modificacións que se producen como consecuencia do deslindamento. Segundo a nova cartografía, o monte de Verducedo, Costa de Páramo e Costoiras pasa a ter unha superficie de 241,1 hectáreas.</p>
    <p>De conformidade co disposto no artigo 54.3 da Lei 7/2012, no caso de informe favorable, unha vez ratificado o deslindamento provisional pola asemblea xeral, darase traslado ao xurado provincial dos acordos acadados [...]. O xurado provincial de montes veciñais en man común ditará resolución aprobatoria do deslindamento [...].</p>
    <p>En vista do anterior, o xurado, por unanimidade, acorda aprobar o deslindamento e proceder a realizar as oportunas correccións no expediente, de conformidade co informe elaborado polo Servizo de Montes.</p>
    <p>O plano que figura no anexo, ao final deste anuncio, corresponde ao monte veciñal tras o deslindamento aprobado.</p>
    <p>Contra este acordo, desde o día seguinte ao da súa publicación no <em>Diario Oficial de Galicia</em>, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa. </p>
    <p>Lugo, 30 de xuño de 2023</p>
    <footer><p>Mª Olga Iglesias Fontal<br>Presidenta do Xurado Provincial de Clasificación <br>de Montes Veciñais en Man Común de Lugo</p></footer>

