---
date: '2023-07-17'
id: G0426-030723-0005
page: 43826
number: 135
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 30 de xuño de 2023, do Xurado Provincial de Clasificación de Montes
  Veciñais en Man Común de Lugo, polo que se lles comunica aos posibles
  titulares de dereitos e intereses o acordo adoptado por este xurado, relativo
  ao deslindamento parcial do monte Panda, no concello de Pol (expediente
  76_80/2021_4DES).
range: Anuncio
url: >-
  https://www.xunta.gal/dog/Publicados/2023/20230717/AnuncioG0426-030723-0005_gl.html
---
<p>Na sesión realizada polo xurado provincial o día 14.6.2023, figura o seguinte acordo:</p>
    <p>O monte veciñal en man común (MVMC) Panda (expediente 76/80), pertencente aos veciños de Susá, Crende e Milleirós, no concello de Pol. </p>
    <p>– O 24.5.2021 tivo entrada unha proposta, aprobada pola comunidade de Susá, Crende e Milleirós, de deslindamento parcial do seu monte con propiedades particulares, concretamente co monte abertal de Milleirós.</p>
    <p>– De acordo co establecido no procedemento regulado polo artigo 54 da Lei 7/2012, de montes de Galicia, o 15.7.2021, logo de informe favorable do Servizo de Montes, publicouse no <em>Diario Oficial de Galicia</em> (DOG) o anuncio polo que se fixo pública a proposta de deslindamento e abriuse o prazo de alegacións para o expediente 2021_4DES. Así mesmo, o anuncio foi publicado no Concello de Pol e na web da Consellería do Medio Rural.</p>
    <p>– O 28.3.2023 a comunidade propietaria do monte, comunicou que non houbo alegacións e que se ratifican na proposta inicial. Sobre ela, o 12.4.2023 o Servizo de Montes emitiu un informe favorable, de acordo co indicado no citado artigo 54.2.</p>
    <p>– O 18.4.2023 tivo entrada a proposta definitiva, presentada pola comunidade do MVMC de Panda, que non varía respecto da proposta inicial.</p>
    <p>– O 2.5.2023 o Servizo de Montes elaborou unha memoria na que se especifican as modificacións cartográficas e de medición que se producen como consecuencia do deslindamento. Tras o deslindamento, o MVMC Panda pasa a ter 217,34 hectáreas.</p>
    <p>De conformidade co disposto no artigo 54.3 da Lei 7/2012, no caso de informe favorable, unha vez ratificado o deslindamento provisional pola asemblea xeral, darase traslado ao xurado provincial dos acordos alcanzados [...]. O xurado provincial de montes veciñais en man común ditará resolución aprobatoria do deslindamento [...].</p>
    <p>En vista do anterior, o xurado, por unanimidade, acorda aprobar o deslindamento e proceder a realizar as oportunas correccións no expediente, de conformidade co informe elaborado polo Servizo de Montes.</p>
    <p>O plano que figura no anexo, ao final deste anuncio, corresponde ao monte veciñal tras o deslindamento aprobado.</p>
    <p>Contra este acordo, dende o día seguinte ao da súa publicación no <em>Diario Oficial de Galicia</em>, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 30 de xuño de 2023</p>
    <footer><p>Mª Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>
    <h2>ANEXO</h2>

