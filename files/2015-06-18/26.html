---
date: '2015-06-18'
id: G0167-280515-0001
page: 24537
number: 114
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (1105/2014).
range: Edicto
url: >-
  https://www.xunta.gal/dog/Publicados/2015/20150618/AnuncioG0167-280515-0001_gl.html
---
<p>Eu, Marta Yanguas del Valle, secretaria xudicial do Xulgado do Social número 3 de reforzo da Coruña, fago saber que no procedemento de despedimento/cesamentos en xeral 1105/2014 deste xulgado do social, seguido por instancia de Rafael Iglesias Grande contra La Gloria de Antón, S.L. e Fogasa, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>Xulgado do Social número 3 de reforzo da Coruña.</p>
    <p>Sentenza: 225/2015.</p>
    <p>Xuíz: Javier López Cotelo.</p>
    <p>Procedemento: despedimento 1105/2014. </p>
    <p>Demandante: Rafael Iglesias Grande.</p>
    <p>Letrado: Sr. Barros Rodríguez.</p>
    <p>Demandado: </p>
    <p>La Gloria de Antón, S.L.</p>
    <p>Fogasa.</p>
    <p>(Sentenza 225/2015).</p>
    <p>A Coruña, 25 de maio de 2015.</p>
    <p>Resolvo:</p>
    <p>1. Estimo a demanda sobre despedimento formulada por Rafael Iglesias Grande contra a empresa La Gloria de Antón, S.L., e, en consecuencia, declaro a improcedencia do despedimento e a extinción da relación laboral na data desta sentenza. Todo isto con condena da empresa indicada ao aboamento da indemnización detallada no número dous desta resolución.</p>
    <p>2. A indemnización que deberán aboar as empresas demandadas, segundo o disposto no número anterior, ascende á cantidade de 12.168,40 euros.</p>
    <p>3. Estimo a pretensión sobre reclamación de cantidade formulada por Rafael Iglesias Grande contra a empresa La Gloria de Antón, S.L., e, en consecuencia, condeno esta a lle aboar ao demandante a suma de 17.639,34 euros en concepto de salarios devindicados e non satisfeitos.</p>
    <p>4. O Fogasa deberase ater ao decidido nesta resolución.</p>
    <p>Inscríbase esta resolución no libro de sentenzas e déixese testemuño seu neste procedemento.</p>
    <p>Notifíqueselles esta sentenza ás partes e advírtaselles que contra ela se poderá interpor recurso de suplicación, ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non sexa traballador ou beneficiario do réxime público da Seguridade Social, ou habentes causa seus, ou que non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino. Javier López Cotelo, xuíz do Xulgado do Social de reforzo da Coruña.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe.</p>
    <p>Para que conste e sirva de notificación a La Gloria de Antón, S.L., en ignorado paradoiro, expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 25 de maio de 2015</p>
    <footer><p>A secretaria xudicial</p></footer>

