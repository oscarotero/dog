---
date: '2015-05-21'
id: G2188-300415-0002
page: 20074
number: 94
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (436/2014).
range: Edicto
url: >-
  https://www.xunta.gal/dog/Publicados/2015/20150521/AnuncioG2188-300415-0002_gl.html
---
<p>Sarai Paniagua Acera, secretaria do Xulgado de Primeira Instancia número 5 de Vigo, certifico que no presente procedemento de divorcio 436/2014 se ditou a sentenza do teor literal seguinte:</p>
    <p>«Vigo, 28 de abril de 2015.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo o número 436/2014 sobre disolución do matrimonio por divorcio, en que actúa como demandante María Bernárdez Posada, representada pola procuradora dos tribunais Begoña Pérez Lorenzo e con asistencia letrada de Ana María García Costas, contra Juan Martín Cordovés Nogueira, declarado en situación de rebeldía procesual, sobre a base dos seguintes:</p>
    <p>(Seguen antecedentes de feito e fundamentos de dereito).</p>
    <p>Resolución.</p>
    <p>Na demanda interposta pola procuradora dos tribunais Sra. Pérez Lorenzo, en nome e representación de María Bernárdez Posada, contra Juan Martín Cordovés Nogueira, declarado en situación de rebeldía, estimo esta e declaro disolto, por divorcio, o matrimonio formado polos referidos cónxuxes, con todos os efectos legais inherentes á devandita declaración.</p>
    <p>Non se fai unha especial imposición en canto ás custas.</p>
    <p>Firme que sexa esta resolución, comuníquese ao rexistro civil onde consta a inscrición do matrimonio, co fin de que se proceda á súa anotación marxinal, e déixese constancia de tal circunstancia nos autos.</p>
    <p>Modo de impugnación: recurso de apelación no prazo de vinte (20) días, desde a notificación desta resolución, ante a Audiencia Provincial».</p>
    <p>E para que conste e sirva de notificación a Juan Martín Cordovés Nogueira, en paradoiro descoñecido, expido e asino este edicto.</p>
    <p>Vigo, 28 de abril de 2015</p>
    <footer><p>A secretaria xudicial</p></footer>

