---
date: '2018-10-23'
id: C141-280918-0001
page: 46893
number: 202
agency: Portos de Galicia
section: VI. Anuncios. a) Administración autonómica.
title: >-
  ACORDO do 27 de setembro de 2018, da Zona Centro, polo que se somete a
  información pública a tramitación dunha concesión administrativa solicitada
  polo Concello de Boiro, pola ocupación de dominio público portuario con
  destino á construción e explotación dun edificio para o desenvolvemento de
  deportes de remo e usos complementarios, na zona de servizo do porto de Cabo
  de Cruz (expediente 12-57-17-C-1).
range: Acordo
url: >-
  https://www.xunta.gal/dog/Publicados/2018/20181023/AnuncioC141-280918-0001_gl.html
---
<p>Estase a tramitar unha concesión administrativa, solicitada polo Concello de Boiro, con destino á ocupación de dominio público portuario con destino á construción e explotación dun edificio para o desenvolvemento de deportes de remo e usos complementarios no porto de Cabo de Cruz, segundo o proxecto básico de título Proxecto básico de edificio para instalacións de deporte de remo e usos complementarios, na zona portuaria de Cabo de Cruz, O Castro. Boiro, asinado en novembro de 2017, polo arquitecto Amancio Losada Vicente (colexiado nº 1463).</p>
    <p>O que se fai público, para os efectos previstos no artigo 85 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante (BOE núm. 253, do xoves 20 de outubro), para que as persoas e entidades interesadas poidan examinar o expediente e presentar, por escrito, as alegacións que consideren oportunas nas oficinas da Zona Centro, sitas na avenida do Porto, nº 5-1º, 15006 A Coruña, no prazo de vinte (20) días hábiles, contados a partir do seguinte ao da publicación deste anuncio no <em>Diario Oficial de Galicia</em>. A documentación está a disposición na web www.portosdegalicia.com.</p>
    <p>A Coruña, 27 de setembro de 2018</p>
    <footer><p>Lorena Solana Barjacoba<br>Xefa da Zona Centro</p></footer>

