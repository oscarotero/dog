---
date: '2013-07-23'
id: G0003-110713-0005
page: 29317
number: 139
agency: Servizo Galego de Saúde
section: IV. Oposicións e concursos.
title: >-
  ANUNCIO do 10 de xuño de 2013, da Xerencia de Xestión Integrada de Lugo, Cervo
  e Monforte de Lemos, polo que se procede a darlle publicidade á resolución da
  mesma data pola que se convoca a provisión, polo sistema de concurso de
  méritos e entrevista, de dous postos de supervisor/a de unidade para a
  Xerencia de Cervo no Hospital da Costa.
range: Anuncio
url: >-
  https://www.xunta.gal/dog/Publicados/2013/20130723/AnuncioG0003-110713-0005_gl.html
---
<p>A Xerencia de Xestión Integrada de Lugo, Cervo e Monforte de Lemos, en virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde, e pola Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde, e logo da autorización da Dirección Xeral de Recursos Humanos resolve proceder ao anuncio da convocatoria para a provisión, polo sistema de concurso de méritos e entrevista de dous postos de supervisor/a.</p>
    <p>Un posto de supervisor/a da Unidade de Reanimación e outro posto de supervisor da Unidade Xeral, ambos os dous postos desenvolveranse na Xerencia de Cervo no Hospital da Costa.</p>
    <p>A citada convocatoria estará exposta no taboleiro de anuncios do Hospital da Costa, así como na páxina web do Servizo Galego de Saúde (www.sergas.es).</p>
    <p>As solicitudes deberán dirixirse ao xerente executivo de Cervo (Hospital da Costa), poderán presentarse no rexistro do Hospital ou a través de calquera dos procedementos establecidos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, tendo de prazo quince días hábiles contados desde o día seguinte ao da publicación do anuncio no DOG.</p>
    <p>Burela, 10 de xuño de 2013</p>
    <footer><p>Antonio García Quintans<br>Xerente de Xestión Integrada de Lugo, Cervo e Monforte de Lemos</p></footer>

