---
date: '2013-07-23'
id: G0168-030713-0001
page: 29332
number: 139
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1376/2012).
range: Edicto
url: >-
  https://www.xunta.gal/dog/Publicados/2013/20130723/AnuncioG0168-030713-0001_gl.html
---
<p>Marta Yanguas del Valle, secretaria xudicial do Xulgado do Social número 4 de reforzo da Coruña, fago saber:</p>
    <p>Que no procedemento despedimento/cesamentos en xeral 1376/2012 deste xulgado do social, seguido por instancia de María Teresa Sánchez Gómez contra a empresa Grupo Lindega Asociados, S.L., Servicio Líder Coordinado, S.L., Singal Coruña, S.L., María Jesús Taboada Novo y Otra, S.L. (Limpezas La Cristalina), Fondo de Garantía Salarial (Fogasa). sobre despedimento, ditouse a resolución cuxo encabezamento e parte dispositiva son do teor literal seguinte:</p>
    <p>«Sentenza:</p>
    <p>A Coruña, 18 de xuño de 2013</p>
    <p>Ana Rodríguez Piorno, maxistrada xuíz do Xulgado do Social número 4 da Coruña, en funcións de reforzo, ditou a presente resolución nos autos de procedemento sobre despedimento 1376/2012, sendo demandante María Teresa Sánchez Gómez, asistidos polo letrado Sr. Méndez Sanjurjo, e demandadas as empresas Grupo Lindega Asociados, S.L., Servicio Líder Coordinado, S.L., Singal Coruña, S.L., comparecida a través de David Edrosa Liste, coa representación do letrado Sr. Rodríguez González, e María Jesús Taboada Novo y Otra, S.L. (Limpezas La Cristalina), comparecida a través de María Jesús Taboada Novo e de María del Sol Otero Dovao, despois de ser citado, do mesmo xeito, o Fondo de Garantía Salarial (Fogasa).</p>
    <p>Dispoño:</p>
    <p>Que debo estimar e estimo parcialmente a demanda interposta por parte de María Teresa Sánchez Gómez contra as empresas Grupo Lindega Asociados, S.L., Servicio Líder Coordinado, S.L., Singal Coruña, S.L., e María Jesús Taboada Novoy y Otra, S.L. (Limpezas La Cristalina), e, en consecuencia, declaro improcedente a extinción do contrato laboral da demandante e condeno a empresa demandada Grupo Lindega Asociados, S.L., a que, no prazo de cinco días desde a notificación desta sentenza, opte entre a readmisión da traballadora nas mesmas condicións que rexían no momento de producirse o despedimento, e iso con aboamento dos salarios de tramitación que, dende a data do despedimento ata a da presente sentenza, importan a cantidade de 6.871,19 euros, aos que haberán de engadirse os que se perciban ata a notificación desta, a razón de trinta euros diarios, e a extinción da relación laboral, con aboamento a María Teresa Sánchez Gómez da cantidade de 5.700 euros en concepto de indemnización.</p>
    <p>Do mesmo xeito, absolvo as empresas demandadas Servicio Líder Coordinado, S.L., Singal Coruña, S.L. e María Jesús Taboada Novo y Otra, S.L. (Limpezas La Cristalina) de cantas pretensións se exercitaran na súa contra en méritos deste procedemento.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado graduado social colexiado, ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o pronuncio, mando e asino».</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do que eu, a secretaria xudicial, dou fe.</p>
    <p>E para que conste e sirva de notificación a Grupo Lindega Asociados, S.L. e Servicio Líder Coordinado, S.L., en ignorado paradoiro, expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 18 de xuño de 2013</p>
    <footer><p>A secretaria xudicial</p></footer>

