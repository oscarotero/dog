---
date: '2022-01-05'
id: G0596-141221-0001
page: 421
number: 3
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 10 de decembro de 2021, da Xefatura Territorial da Coruña, polo que
  se somete a información pública a actualización do plan de restauración da
  concesión de explotación Pico D’Ouro, número 6646.1, situado no concello de
  Ferrol, promovido pola sociedade Canteras Ferrolanas, S.A.
range: Acordo
url: >-
  https://www.xunta.gal/dog/Publicados/2022/20220105/AnuncioG0596-141221-0001_gl.html
---
<p>Para os efectos previstos no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras (BOE núm. 143, do 13 de xuño), esta xefatura territorial</p>
    <h2>ACORDA:</h2>
    <p>Someter a información pública, durante un prazo de trinta (30) días hábiles, contados desde o seguinte ao da publicación do presente acordo no <em>Diario Oficial de Galicia</em>, a actualización do plan de restauración da concesión de explotación <em>Pico D’Ouro</em>, núm. 6646.1, sita no concello de Ferrol, provincia da Coruña, promovido pola sociedade Canteras Ferrolanas, S.A., con domicilio social en estrada de Covas, quilómetro 4, Ferrol, A Coruña.</p>
    <p>Durante o prazo indicado, aquelas persoas ou entidades que se consideren afectadas polo citado proxecto poderán examinalo nas dependencias do Servizo de Enerxía e Minas da Xefatura Territorial da Coruña, Edificio Administrativo Monelos, 2º andar, rúa Vicente Ferrer, nº 2, 15071 A Coruña, das 9.00 ás 14.00 horas, de luns a venres, con cita previa no correo electrónico seccion.minas.coruna@xunta.gal ou no teléfono 981 18 49 13, así como no portal da dita consellería:</p>
    <p>https://ceei.xunta.gal/transparencia/informacion-publica/en-tramitacion/explotacions-mineiras </p>
    <p>E formular as súas alegacións por escrito ante este órgano administrativo, presentándoas en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Transcorrido o período de información pública, proseguirase coa tramitación do plan de restauración, cuxa autorización compete á Vicepresidencia Segunda e Consellería de Economía, Empresa e Innovación ao abeiro do establecido na Lei 3/2008, do 23 de maio.</p>
    <p>A Coruña, 10 de decembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

