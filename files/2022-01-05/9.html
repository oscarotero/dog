---
date: '2022-01-05'
id: C3Q2-291221-0001
page: 412
number: 3
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 28 de decembro de 2021 pola que se dá publicidade do esgotamento
  de crédito da Resolución do 1 de xuño de 2021 pola que se convoca, para a
  anualidade de 2021, o acceso ao Fondo de cooperación para o apoio ao
  financiamento de actuacións de rehabilitación e conservación do patrimonio
  construído en concellos de menos de 50.000 habitantes (código de procedemento
  VI438A).
range: Resolución
url: >-
  https://www.xunta.gal/dog/Publicados/2022/20220105/AnuncioC3Q2-291221-0001_gl.html
---
<p>Feitos: </p>
    <p>Primeiro. A Resolución da presidenta do Instituto Galego da Vivenda e Solo (en diante, IGVS), do 1 de xuño de 2021, publicada no <em>Diario Oficial de Galicia</em> núm. 111, do 14 de xuño, convocou, para a anualidade de 2021, o acceso ao Fondo de cooperación para o apoio ao financiamento de actuacións de rehabilitación e conservación do patrimonio construído en concellos de menos de 50.000 habitantes (código de procedemento VI438A).</p>
    <p>Segundo. O ordinal décimo terceiro, punto 1, da Resolución do 1 de xuño de 2021 establece que as resolucións se ditarán por rigoroso orde de entrada das solicitudes ata esgotar o crédito orzamentario dispoñible. Para estes efectos, considerarase como data de entrada da solicitude aquela en que esta estivese validamente presentada por terse cuberto na forma correcta e ir acompañada da totalidade dos documentos exixidos nesta convocatoria.</p>
    <p>Terceiro. Unha vez revisadas e ordenadas todas as solicitudes presentadas coa documentación completa, a derradeira solicitude que se puido conceder antes do esgotamento do crédito para a anualidade 2021 tiña a data de entrada no Rexistro Electrónico da Xunta de Galicia o día 23 de novembro de 2021 ás 10.19.52 horas.</p>
    <p>Consideracións legais e técnicas:</p>
    <p>Única. Os artigos 31.4 da Lei 9/2007, do 13 de xuño, de subvencións de Galicia, e 32 do seu regulamento, aprobado polo Decreto 11/2009, do 8 de xaneiro, establecen que cando o procedemento administrativo establecido non leve consigo o esgotamento do crédito nun único acto de concesión, senón que a súa disposición se realice en actos sucesivos, o órgano xestor deberá publicar, no <em>Diario Oficial de Galicia</em> e na súa páxina web, o esgotamento da partida orzamentaria asignada.</p>
    <p>En similares termos pronúnciase o ordinal sexto da Resolución do 1 de xuño de 2021.</p>
    <p>En virtude do exposto anteriormente, e de acordo co establecido no artigo 31.4 da Lei 9/2007, do 13 de xuño, de subvencións de Galicia,</p>
    <h2>RESOLVO:</h2>
    <p>Dar a coñecer o esgotamento, con data do 23 de novembro de 2021 ás 10.19.52 horas, do crédito previsto na Resolución do 1 de xuño de 2021 pola que se convoca, para a anualidade de 2021, o acceso ao Fondo de cooperación para o apoio ao financiamento de actuacións de rehabilitación e conservación do patrimonio construído en concellos de menos de 50.000 habitantes.</p>
    <p>Santiago de Compostela, 28 de decembro de 2021</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

