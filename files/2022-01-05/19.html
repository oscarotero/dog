---
date: '2022-01-05'
id: G0596-141221-0003
page: 480
number: 3
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 14 de decembro de 2021, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Vimianzo (expediente
  IN407A 2021/211-1).
range: Resolución
url: >-
  https://www.xunta.gal/dog/Publicados/2022/20220105/AnuncioG0596-141221-0003_gl.html
---
<p>Expediente-e: IN407A 2021/211-1.</p>
    <p>Promotora: Electra do Foxo, S.L.</p>
    <p>Denominación da instalación: reforma do P.F. Careixo, no lugar de Señoráns.</p>
    <p>Concello: Vimianzo.</p>
    <p>Feitos:</p>
    <p>1. O 29 de outubro de 2021, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica, co obxecto de reforzar e garantir a subministración eléctrica.</p>
    <p>Achegan o proxecto que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>– Proxecto de execución nomeado: reforma P.F. Careixo.</p>
    <p>2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>3. Non se solicitou o preceptivo informe a ningunha Administración, organismo ou, de ser o caso, empresa de servizo público ou de servizo de interese xeral afectadas xa que a empresa promotora non achegou separatas.</p>
    <p>4. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas:</p>
    <p>1) O xefe teritorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia e o artigo 39.a) do Decreto 230/2020, do 23 de decembro (DOG do 11 de xaneiro de 2021), polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2) A lexislación que se aplica neste expediente é a que deseguido se relaciona:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3) As características técnicas da instalación son as que a seguir se describen:</p>
    <p>I. Conxunto de cabinería Ormazábal CGMCOSMOS modular para 24 kV/630 A/16 kA en categoría IAC-AFL composta por:</p>
    <p>1. Cela de liña de entrada motorizada.</p>
    <p>2. Cela de interruptor automático de protección xeral motorizada.</p>
    <p>3. Cela de medida que contén no seu interior os transformadores de medida de tensión, intensidade e resistencia anti-ferroresoante. Destes transformadores tamén se toman os sinais necesarios para a protección.</p>
    <p>4. Segunda cela de chave automática motorizada para a protección da liña de saída liña principal (L.P.) Careixo-Quintán de Treos (expedientes INA407A 2016/1219-1 e INA407A 2016/1220-1) e control do C.T. Castromil e Torelo.</p>
    <p>5. Terceira cela de chave automática motorizada para a protección da liña de saída L.P. Careixo-Castro (expediente INA407A 2016/1203-1) e control dos centros de transformación (C.T.) Reboredo e Castro.</p>
    <p>6. Cuarta cela de interruptor automático motorizada para a protección da liña de saída L.P. Careixo-Torrejallones (expedientes INA407A 2016/1223-1, INA407A 2016/1224-1, INA407A 2016/1225-1) e control dos C.T. Foxo, Rens, Señoráns, Aplazadoiro e Torrejallones.</p>
    <p>7. Cela de liña de saída motorizada cara á cela remonte existente do C.T. Careixo localizada dentro da mesma envolvente xeral.</p>
    <p>II. Conxunto de tres transformadores de intensidade por cada unha das catro posicións de interruptor automático toroidais de fase para a protección ANSI 50/51.</p>
    <p>III. Un transformador de intensidade toroidal homopolar por cada posición de chave automática para a protección ANSI 67N.</p>
    <p>IV. Equipos de telemando/SCADA que consistirán na instalación dos seguintes elementos:</p>
    <p>1. Cadro de alimentación ininterrumpida en corrente continua.</p>
    <p>2. Cadro de sistema de regulación para mantemento en 24 Vcc.</p>
    <p>3. Armario mixto remota-planta onde se incorporarán relés de protección de liña (proteccións ANSI 50/51, 50/51N, 67N e 79) por cada posición de chave automática.</p>
    <p>4. Armario de protección e control de circuítos.</p>
    <p>4) No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 14 de decembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

