---
date: '2003-12-30'
id: 24D5A
page: 16
number: 252
agency: CONSELLO GALEGO DE ENXEÑEIROS TÉCNICOS INDUSTRIAIS DE GALICIA
section: VI. ANUNCIOS
title: >-
  Honorarios orientativos para os traballos realizados polos enxeñeiros técnicos
  industriais de Galicia (aprobados por acordo da Xunta Executiva, na data
  8-11-2003).
range: Honorarios
url: 'https://www.xunta.gal/dog/Publicados/2003/20031230/Anuncio24D5A_gl.html'
---
<p>Estas normas de honorarios orientativos redáctanse respondendo á necesidade de darlle cumprimento á Lei 7/1997, do 14 de abril, de medidas liberizadoras en materia de solo e de colexios profesionais, a cal na súa exposición de motivos indica:</p>
<p>«...Finalmente, elimínase a potestade dos colexios profesionais para fixar honorarios mínimos, se ben poderán establecer baremos de honorarios orientativos».</p>
<p>De igual xeito no artigo 5, parágrafo 5, da mencionada lei, facúltanse os colexios profesionais, dentro das súas funcións, para:</p>
<p>«Establecer baremos de honorarios, que terán carácter simplemente orientativo».</p>
<p>Pola outra parte, os estatutos do Consello Galego de Enxeñeiros Técnicos Industriais, aprobados mediante o Decreto 202/1995, do 16 de xuño, da Xunta de Galicia, establece entre as súas finalidades e funcións:</p>
<p>«Aprobar normas de honorarios profesionais aplicables por tódolos colexios de Galicia».</p>
<p>O Consello Galego de Enxeñeiros Técnicos Industriais, co fin de, por unha parte: unifica-los criterios que deben rexer na Comunidade Autónoma, e por outra parte: definir un documento que sirva como orientativo, non só para os profesionais que agrupa, senón tamén para a Administración e a propia sociedade, decidiu -trala longa experiencia acumulada e un profundo estudioa publicación deste documento, que ten como único destino, como xa se indicou, orientar sobre os honorarios dos enxeñeiros técnicos industriais de Galicia polos traballos que realizan.</p>
<p>Dada a gran profusión de traballos que realizan os enxeñeiros técnicos industriais, neste documento unicamente se regularán os máis usuais.</p>
<p>Os traballos que maioritariamente realizan os enxeñeiros técnicos industriais adoitan ser dos seguintes tipos:</p>
<p>-Proxecto (documentos que o forman: memoria, planos, prego de condicións e orzamento).</p>
<p>-Dirección de obra ou inspección técnica e os seus correspondentes certificados.</p>
<p>-Estudio de seguridade e saúde ou estudio básico de seguridade e saúde.</p>
<p>Primeira parte</p>
<p>1. Obxecto e ámbito.</p>
<p>Serán de aplicación, con carácter simplemente orientativo, as tarifas de honorarios que se describen a continuación ós traballos subscritos por enxeñeiros técnicos industriais de Galicia, e presentados para o seu visado ante os colexios da Coruña, Lugo, Ourense e Vigo.</p>
<p>2. Competencias e interpretación.</p>
<p>A xunta executiva do Consello Galego de Enxeñeiros Técnicos Industriais e as xuntas de goberno dos colexios serán competentes para realiza-la interpretación destas normas orientativas, así como para informar sobre estas as distintas administracións públicas, entidades e particulares.</p>
<p>3. Aplicación analóxica e supletoria.</p>
<p>Se un determinado traballo non se corresponde directamente cos comprendidos na segunda parte destas normas, os seus honorarios poderanse determinar por aplicación daqueles correspondentes a traballos cos que garden maior analoxía.</p>
<p>Con carácter supletorio, en canto non se opoñan a este acordo, serán de aplicación as normas recollidas nas tarifas de honorarios recollidas no Decreto 1998/1961, do 19 de outubro, e Orde do 9 de decembro de 1961 (BOE do 25 de outubro e 14 de decembro); así como aquelas normas que co mesmo fin dicte o Consello Xeral de Colexios Oficiais de Enxeñeiros Técnicos Industriais.</p>
<p>Segunda parte</p>
<p>4. Honorarios.</p>
<p>4.1. Honorarios orientativos mínimos.</p>
<p>Os honorarios orientativos mínimos establécense en 210 A. Para todo tipo de traballos, coa excepción dos informes periciais simples (ata 5 páxinas, sen documento fotográfico e valores de taxacións inferiores a 30.000 A; así como ás fichas reducidas de vehículos, para os cales se fixan en 90 A.</p>
<p>4.2. Proxectos.</p>
<p>4.2.1. Proxectos en xeral.</p>
<p>Os honorarios orientativos calcularanse como unha porcentaxe do orzamento de execución material do propio proxecto. (O orzamento de execución material</p>
<p>supón o custo de realización del sen incluír nin beneficio industrial, nin os impostos que lle poidan afectar). Esta porcentaxe, como norma xeral será do 5% (cinco por cen), salvo nos casos que se citan a continuación.</p>
<p>Segundo o tipo de proxecto, e tendo en conta a maior ou menor complexidade da súa realización, definíronse dous grupos (A e B), correspondendo ós incluídos no grupo A o 4% e ós incluídos no grupo B o 6%. Os tipos de traballos recollidos en ambos grupos, relaciónanse no anexo deste documento.</p>
<p>4.2.2. Documentos por separado.</p>
<p>Se houbese necesidade de redactar soamente un dos documentos que forma o proxecto, os honorarios orientativos correspondentes a este traballo calcularanse da seguinte forma:</p>
<p>-Memoria: 50%.</p>
<p>-Planos: 70%.</p>
<p>-Prego de condicións: 30%.</p>
<p>-Orzamento: 40%.</p>
<p>-Estudio básico de seg. e saúde: 30%.</p>
<p>4.2.3. Proxectos de reforma.</p>
<p>Son aqueles proxectos que se efectúan sobre unha actividade existente e nos que se pretende aproveitar parte das instalacións que están funcionando, incluíndo estas nos novos cálculos e xustificando a súa validez no bo funcionamento da actividade, unha vez reformada.</p>
<p>Os honorarios serán un 20% superiores ós que corresponderían ó proxecto de novo deseño.</p>
<p>4.3. Dirección de obra.</p>
<p>4.3.1. Dirección de obra.</p>
<p>A dirección de obra terá uns honorarios equivalentes ós do proxecto.</p>
<p>4.3.2. Inspección técnica.</p>
<p>O importante dos honorarios de inspección técnica será do 50% dos honorarios do proxecto correspondente.</p>
<p>4.3.3. Aceptación de dirección ou coordinación de obra.</p>
<p>Os compromisos de aceptación ou de coordinación de seguridade e saúde en fase de execución de obra serán do 30% dos honorarios orientativos, por conta dela.</p>
<p>4.4. Seguridade e saúde.</p>
<p>4.4.1. Estudio de seguridade e saúde.</p>
<p>Para a obtención dos honorarios do estudio de seguridade e saúde aplicaríase o 3% do orzamento de execución material do proxecto.</p>
<p>Os honorarios do coordinador en fase de execución, como mínimo, deberán ser iguais ós do director ou conxunto de directores da obra.</p>
<p>5. Coeficientes reductores.</p>
<p>Os honorarios orientativos correspondentes ós traballos, unha vez aplicadas para o seu cálculo as normas referidas anteriormente, reduciranse a medida que aumente o importe do orzamento de execución material, para o seu efecto serán multiplicados por coeficientes reductores de acordo coa seguinte escala:</p>
<table><tbody><tr><td></td></tr>
<tr><td>Valor en euros do orzamento</td><td>Coeficientes</td></tr>
<tr><td></td></tr>
</tbody></table>
<table><tbody><tr><td>Ata</td><td>35.000 A</td><td></td><td></td><td>1,00</td></tr>
<tr><td>Exceso de</td><td>35.000 A</td><td>ata</td><td>70.000 A</td><td>0,90</td></tr>
<tr><td>Exceso de</td><td>70.000 A</td><td>ata</td><td>100.000 A</td><td>0,80</td></tr>
<tr><td>Exceso de</td><td>100.000 A</td><td>ata</td><td>150.000 A</td><td>0,70</td></tr>
<tr><td>Exceso de</td><td>150.000 A</td><td>ata</td><td>200.000 A</td><td>0,65</td></tr>
<tr><td>Exceso de</td><td>200.000 A</td><td>ata</td><td>400.000 A</td><td>0,60</td></tr>
<tr><td>Exceso de</td><td>400.000 A</td><td>ata</td><td>600.000 A</td><td>0,55</td></tr>
<tr><td>Exceso de</td><td>600.000 A</td><td>ata</td><td>800.000 A</td><td>0,50</td></tr>
<tr><td>Exceso de</td><td>800.000 A</td><td>ata</td><td>1.200.000 A</td><td>0,45</td></tr>
<tr><td>Exceso de</td><td>1.200.000 A</td><td>ata</td><td>1.600.000 A</td><td>0,40</td></tr>
<tr><td>Exceso de</td><td>1.600.000 A</td><td>ata</td><td>2.400.000 A</td><td>0,35</td></tr>
<tr><td>Exceso de</td><td>2.400.000 A</td><td>ata</td><td>3.200.000 A</td><td>0,30</td></tr>
<tr><td>Exceso de</td><td>3.200.000 A</td><td>ata</td><td>3.600.000 A</td><td>0,25</td></tr>
<tr><td>Exceso de</td><td>3.600.000 A</td><td>ata</td><td>7.200.000 A</td><td>0,20</td></tr>
<tr><td>Exceso de</td><td>7.200.000 A</td><td>ata</td><td>14.400.000 A</td><td>0,15</td></tr>
<tr><td>Exceso de</td><td>14.400.000 A</td><td>ata</td><td>28.800.000 A</td><td>0,10</td></tr>
<tr><td>Exceso de</td><td>28.800.000 A</td><td></td><td></td><td>0,05</td></tr>
</tbody></table>
<p>6. Outros gastos.</p>
<p>Estes honorarios orientativos non comprenden os gastos necesarios para as tomas de datos, levantamentos topográficos, sondaxes, estudios xeolóxicos, etc. Nin os gastos de desprazamento cando o domicilio do enxeñeiro e a localización da obra se atopan en localidades distintas.</p>
<p>7. Disposición adicional.</p>
<p>Estas normas orientativas poderán, nun futuro, ser modificadas total ou parcialmente polo Consello Galego de Enxeñeiros Técnicos Industriais por razóns que así o aconselle a conxuntura lexislativa, social ou económica, ou ben que considere razoable que se impoña a súa actualización por calquera outra cousa.</p>
<p>8. Disposición derradeira.</p>
<p>Estas normas serán obxecto de publicación no Diario Oficial de Galicia, sendo de aplicación ós vinte días da súa publicación.</p>
<p>Santiago de Compostela, 1 de decembro de 2003.</p>
<p>Edmundo Varela Lema</p>
<p>Presidente do Consello Galego de Enxeñeiros</p>
<p>Técnicos Industriais</p>
<p>ANEXO</p>
<p>-Grupo A (relación de traballos ós que se vai aplica-lo 4%)</p>
<p>Redes de sumidoiros.</p>
<p>Canles e túneles para usos industriais.</p>
<p>Depuración de augas potables e residuais.</p>
<p>Pavimentacións.</p>
<p>Abastecemento de augas.</p>
<p>Centrais de producción de enerxía.</p>
<p>Cimentacións e pilotaxes.</p>
<p>Estructuras e cubertas.</p>
<p>Fundicións, siderurxia, metalurxia e ferroaliaxes.</p>
<p>Instalacións eléctricas para usos domésticos e industriais, forza motriz.</p>
<p>Transporte de enerxía e similares.</p>
<p>Garaxes, cocheiras para equipos móbiles e de tracción.</p>
<p>Edificios para usos industriais, agrícolas, forestais e pecuarios.</p>
<p>Industrias da madeira e derivados.</p>
<p>Industrias da cortiza, os seus derivados, resinas e análogas.</p>
<p>Industrias da pedra e derivados.</p>
<p>Industrias do cemento, derivados e afíns.</p>
<p>Industrias de cerámicas.</p>
<p>Industrias de carbón.</p>
<p>Industrias do calzado e análogas.</p>
<p>Industrias téxtiles, confección e complementarias.</p>
<p>Industrias de curtidos e análogas.</p>
<p>Industrias do azucre, amidóns e derivados.</p>
<p>Industrias alimentarias.</p>
<p>Instalacións sanitarias.</p>
<p>Industrias de aceites, graxas e xabóns.</p>
<p>Industrias vitivinícolas e derivados.</p>
<p>Redes urbanas de distribución de auga, gas electricidade e similares.</p>
<p>Vivendas para empregados e obreiros, oficinas, escolas de capacitación, piscinas, casas de baños, frontóns e similares, afectos á obra de enxeñería dentro do estricto recinto da súa explotación.</p>
<p>-Grupo B (relación de traballos ós que se vai aplica-lo 6%)</p>
<p>Instalacións de gas.</p>
<p>Calefacción, refrixeración, frío artificial e acondicionamento de aire.</p>
<p>Caucho e as súas aplicacións.</p>
<p>Cervexería e industrias similares.</p>
<p>Industrias de vidro.</p>
<p>Aplicacións especiais da electrónica, raios X, electro medicina e industriais.</p>
<p>Aproveitamento de lixo.</p>
<p>Sistemas de sinalización e instrumentación electrónica, automatización, telemando, telemedia, reloxería de rexistro eléctrico e magnético.</p>
<p>Instalación de protección contra incendios.</p>
<p>Xestións de residuos.</p>
<p>Xestión e proxectos ambientais.</p>

