---
date: '2014-07-11'
id: G0171-190614-0001
page: 30954
number: 131
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (308/2013).
range: Edicto
url: >-
  https://www.xunta.gal/dog/Publicados/2014/20140711/AnuncioG0171-190614-0001_gl.html
---
<p>Marta Yanguas del Valle, secretaria xudicial do Xulgado do Social número 1 da Coruña (reforzo), fago saber que no procedemento de despedimento obxectivo individual 308/2013 do Xulgado do Social número 1 de reforzo, seguido por instancia de Jesús Manuel Fariña Riveiro contra Unicom, Compañía de Seguridad Electrónica, S.L., administración concursal de Adys-Asistencia, Distrib. y Servicios 2013, Adys Asistencia, Distribución y Servicios 2003, S.A. Adys 2003, S.A., Fogasa, Nova Galicia Banco, S.A. sobre despedimento, se ditou a seguinte resolución:</p>
    <p>«Auto nº 72/2014.</p>
    <p>A Coruña, 22 de maio de 2014.</p>
    <p>Antecedentes de feito.</p>
    <p>Primeiro. No presente procedemento, antes de reiniciar a celebración do xuízo interrompido o día 6 de marzo de 2014, as partes alcanzaron un acordo para pór fin ao presente procedemento.</p>
    <p>As partes compareceron perante o xulgado e tal acordo recolleuse na “acta de continuación de xuízo” do 21 de maio de 2014.</p>
    <p>Fundamentos xurídicos.</p>
    <p>I. O artigo 19 da LAC dispón que “os litigantes están facultados para dispor do obxecto do xuízo e poderán renunciar, desistir do xuízo, avirse, someterse a arbitraxe e transixir sobre o que sexa obxecto del excepto cando a lei o prohiba ou estableza limitacións por razóns de interese xeral ou en beneficio de terceiro.</p>
    <p>Se as partes pretenden unha transacción xudicial e o acordo ou convenio que alcanzaren for conforme o previsto no punto anterior, será homologado polo tribunal que estea coñecendo do litixio ao cal se pretenda pór fin.</p>
    <p>Os actos a que se refiren os puntos anteriores poderán realizarse, segundo a súa natureza, en calquera momento da primeira instancia ou dos recursos ou da execución da sentenza”.</p>
    <p>O artigo 1089 do CC dispón que “a transacción é un contrato polo cal as partes dando, prometendo ou retendo cada unha algunha cousa evitan a provocación dun preito ou poñen fin ao que comezara”. </p>
    <p>O artigo 85.8 LXS sinala que “o xuíz ou tribunal, unha vez practicada a proba e antes de conclusións, salvo que exista oposición dalgunha das partes, poderá suscitar a posibilidade de chegar a un acordo e de non se alcanzar este nese momento proseguirá a celebración do xuízo”.</p>
    <p>O artigo 84.3 LRXS sinala que: “En caso de non haber avinza perante o secretario xudicial e procederse á celebración de xuízo, a aprobación do acordo conciliatorio que, se é o caso, alcancen as partes no dito momento corresponderá ao xuíz ou tribunal ante o cal se obtivese mediante resolución oral ou escrita documentada no propio acordo. Só caberá unha nova intervención do secretario xudicial aprobando un acordo entre as partes se o acto de xuízo se chega a suspender por calquera causa”.</p>
    <p>II. No presente caso, as partes alcanzaron un acordo respecto do que constitúe obxecto do procedemento e solicítase deste xulgado a súa homologación, de maneira que se poña fin a este procedemento por transacción xudicial. Este acordo alcánzase unha vez iniciado o acto de xuízo.</p>
    <p>Por isto, e de acordo co artigo 84.3 LRXS non cabe que o dito acordo se recolla nunha “acta de conciliación” perante o secretario xudicial do xulgado, senón que a dita conciliación debe ser acordada polo xulgador mediante resolución que recolla tal conciliación e homologue, en definitiva, o acordo alcanzado polas partes e que motiva o arquivamento definitivo das actuacións.</p>
    <p>Este acordo alcanzado, e recollido na chamada “acta de continuación de xuízo” polo secretario xudicial, é o seguinte:</p>
    <p>“Para os efectos de evitar continuar coa contenda xudicial, Unicom Compañía de Seguridad Electrónica, S.L. e insistindo no carácter obxectivo do despedimento, oferta completar a indemnización no seu día pagada con outros 8.000 euros que serían efectivos na conta do traballador que designe no prazo máximo de 72 horas.</p>
    <p>O traballador acepta a oferta empresarial e cando perciba a cantidade darase por saldado e liquidado da relación laboral, sen que teña nada máis que reclamar. Manifesta que, así mesmo, desiste da acción en canto a Nova Galicia Banco, S.A., coa que esta está conforme”.</p>
    <p>En virtude do dito acordo, tense por desistido ao demandante da súa acción contra Nova Galicia Banco, S.A. En canto á acción subsistente, procede así a homologación do presente acordo por non ser contrario ao interese público nin á lei, nin ser prexudicial para terceiro. Tense por conciliadas as partes e, por iso, procede o arquivamento do presente procedemento en virtude deste auto.</p>
    <p>En virtude do exposto,</p>
    <p>Parte dispositiva.</p>
    <p>Tense por desistido o demandante da súa acción contra Nova Galicia Banco, S.A. </p>
    <p>Decreto a homologación xudicial do acordo alcanzado polas partes e que foi reproducido no fundamento de dereito II da presente resolución; como consecuencia do anterior, procede acordar a terminación do presente procedemento por conciliación e o seu arquivamento definitivo. </p>
    <p>Notifíqueselles esta sentenza ás partes e advírtaselles que contra ela se poderá interpor recurso de suplicación perante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non sexa traballador ou beneficiario do réxime público da Seguridade Social, ou habentes causa seus, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino».</p>
    <p>E para que sirva de notificación en legal forma a Adys Asistencia, Distribución y Servicios 2003, S.A. Adys 2003, S.A., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 19 de xuño de 2014</p>
    <footer><p>A secretaria xudicial</p></footer>

