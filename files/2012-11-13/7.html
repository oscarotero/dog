---
date: '2012-11-13'
id: G1994-231012-0002
page: 42629
number: 216
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (5541/2009 MRA).
range: Edicto
url: >-
  https://www.xunta.gal/dog/Publicados/2012/20121113/AnuncioG1994-231012-0002_gl.html
---
<p>Nas actuacións: recurso de suplicación 5541/2009 MRA ás que se refire o encabezamento, seguidas ante a Sala do Social deste Tribunal Superior de Xustiza, dimanantes dos autos número 129/2009 do Xulgado do Social nº 1 de Vigo promovidos polo Instituto Nacional da Seguridade Social contra Tesouraría Xeral da Seguridade Social, Giardino Cargas, S.L., Mutua Gallega de Accidentes de Trabajo, sobre reintegro de prestacións, con data do 11.10.2012 ditouse a resolución, cuxa parte dispositiva é do seguinte teor literal:</p>
    <p>«Que desestimando o recurso de suplicación interposto polo Instituto Nacional da Seguridade Social contra a sentenza con data do 6.10.2009 ditada polo Xulgado do Social nº 1 de Vigo no procedemento nº 129/2009 sobre reintegro de prestacións, debemos confirmar e confirmamos integramente a sentenza recorrida.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia, facéndolles saber que, contra esta, só cabe recurso de casación para unificación de doutrina que se preparará por escrito ante esta sala do social, dentro dos dez días seguintes á notificación desta sentenza e de acordo co disposto na Lei reguladora da xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no banco Banesto, nº 1552 0000 80 (nº recurso) (dúas últimas cifras do ano).</p>
    <p>– O depósito de 600 euros na c/c desta sala nº 1552 0000 37 (nº recurso) (dúas últimas cifras do ano).</p>
    <p>Unha vez firme, expídase certificación para constancia no rolo que se arquivará neste tribunal incorporándose o orixinal ao correspondente libro de sentenzas, logo de devolución dos autos ao Xulgado do Social de procedencia.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>Advírtese á parte en ignorado paradoiro que, a partir deste momento, se lle efectuarán as notificacións en estrados, salvo que se trate de autos, sentenzas ou localizacións, de acordo co prevido no artigo 59 da Lei de procedemento laboral.</p>
    <p>E para que así conste para os efectos da súa publicación no Boletín Oficial da provincia co fin de que sirva de notificación en forma a Giardino Cargas, S.L., con último domicilio coñecido en, coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de localización, expido e asino o presente edicto.</p>
    <p>A Coruña, 11 de outubro de 2012</p>
    <footer><p>A secretaria xudicial</p></footer>

