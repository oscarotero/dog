---
date: '1997-06-30'
id: 839A
page: 6352
number: 124
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 20 de xuño de 1997, do Servicio Provincial de Estradas de
  Pontevedra, pola que se sinalan datas para o levantamento das actas previas á
  ocupación dos bens afectados polas obras da nova estrada da PO-400 á nova
  ponte internacional sobre o río Miño, en Arbo, clave N/PO/89.16.5.1, termo
  municipal de Arbo.
range: Resolución
url: 'https://www.xunta.gal/dog/Publicados/1997/19970630/Anuncio839A_gl.html'
---
<p>O artigo 28 do vixente Estatuto de autonomía de Galicia establece no seu apartado 2º a competencia da Comunidade Autónoma galega no desenvolvemento lexislativo e a execución da lexislación do Estado en materia de expropiación forzosa.</p>
<p>As obras indicadas no encabezamento da presente resolución atópanse incluídas no programa de obras que se van realizar con cargo ó programa 413-B Construcción, conservación e explotación de estradas.</p>
<p>Por resolución da Dirección Xeral de Obras Públicas da Consellería de Política Territorial, Obras Públicas e Vivenda con data do 28 de abril de 1997, aprobouse o correspondente proxecto de trazado.</p>
<p>O Consello da Xunta de Galicia, na súa reunión do día 14 de maio de 1997, acordou declara-la utilidade pública das mencionadas obras, e así mesmo, urxente a ocupación dos bens afectados por estas, para os efectos do establecido no artigo 52 da vixente Lei de expropiación forzosa.</p>
<p>Na súa virtude, e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 55 e seguintes do regulamento para a súa aplicación, este servicio en uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios do Concello, para que comparezcan nos lugares, datas e horas que se detallan, para proceder ó levantamento das actas previas á ocupación, nas que se recollerán os datos necesarios para determina-los dereitos afectados, o valor destes, e os prexuízos dimanantes da rápida ocupación, sen prexuízo de se trasladaren ó lugar dos predios se o consideran necesario.</p>
<p>Lugar: Casa do Concello de Arbo.</p>
<p>Día: 9 de xullo de 1997 de 10 a 13 horas, do predio número 001 ó predio número 046.</p>
<p>Día: 10 de xullo de 1997 de 10 a 13 horas, do predio número 47 ó último predio.</p>
<p>Ó dito acto deberán acudi-los titulares afectados, persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo facerse acompañar,</p>
<p>pola súa conta, e se o estiman oportuno, dos seus peritos e notario.</p>
<p>Así mesmo, e en cumprimento do establecido no artigo 56 do Regulamento da Lei de expropiación forzosa, ábrese información pública durante o prazo de quince días naturais, contados a partir do seguinte ó da publicación desta resolución ou ata o momento do levantamento da acta previa á ocupación correspondente, co fin de que os interesados poidan formular por escrito, perante este Servicio Provincial de Estradas da Xunta de Galicia en Pontevedra, rúa Said Armesto nº 1, as alegacións que estimen pertinentes, co obxecto de emendar posibles erros padecidos ó relaciona-los bens afectados pola urxente ocupación.</p>
<p>Pontevedra, 20 de xuño de 1997.</p>
<p>Enrique Pardo Landrove</p>
<p>Xefe do Servicio Provincial de Estradas</p>
<p>de Pontevedra</p>
<p>4640</p>

