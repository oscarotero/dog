---
date: '1997-06-30'
id: '8382'
page: 6348
number: 124
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto de poxa (157/1995).
range: Edicto
url: 'https://www.xunta.gal/dog/Publicados/1997/19970630/Anuncio8382_gl.html'
---
<p>O xuíz do Xulgado de Primeira Instancia e Instrucción número un de Arzúa.</p>
<p>Fai saber que neste xulgado do meu cargo, baixo o número 157/1995, se segue procedemento exe</p>
<p>cutivo letras de cambio, por instancia de Manuel Rey, S.A., Betanzos, representado polo procurador Ricardo García-Piccoli Atanes, contra Antonio Fernández Rodríguez e Hijos, S.L., domiciliado en Raviña, 16, O Pino, en reclamación de cantidade, autos nos que se acordou sacar á venda en primeira e pública poxa, por termo de vinte días e prezo da súa valoración, os seguintes bens que se lle embargaron no procedemento e que ó final do presente edicto se citan:</p>
<p>A poxa terá lugar o vindeiro día vinteoito de xullo ás dez da mañá, na sala de audiencia deste xulgado, situado na rúa Lugo, nº 45, baixo as seguintes condicións:</p>
<p>Os bens saen a licitación en lotes separados.</p>
<p>1. O tipo de remate será o do valor que se lle deu ós bens, sen que se admitan ofertas que non cubran as dúas tercerias partes da devandita cantidade.</p>
<p>2. Para tomar parte na poxa deberán os licitadores consignar previamente polo menos o 20% do tipo de remate no establecemento destinado para o efecto (Banco Bilbao-Vizcaya, S.A. oficina número 1475, conta de consignacións número 1510-000, a favor do expediente executivo 157/1995.</p>
<p>3. Soamente o executante poderá cede-lo remate a un terceiro.</p>
<p>4. Poderanse facer ofertas por escrito en prego fechado, desde o anuncio da poxa ata que teña lugar, depositándoo na mesa do xulgado, e xunto co prego, o xustificante acreditativo do ingreso do importe reseñado no punto número 2.</p>
<p>5. Para o suposto de que resultase deserta a primeira poxa, sinálase para que teña lugar a segunda o vindeiro día trinta de setembro, ás dez horas, nas mesmas condicións que a primeira, salvante o tipo do remate que será o 75% do da primeira, e no caso de que resultase deserta a devandita segunda poxa, terá lugar unha terceira, sen suxeición a tipo, o día tres de novembro, tamén ás dez horas, rexendo para elas as restantes condicións que se fixaron para a segunda.</p>
<p>E para que así conste e sirva de notificación para o público en xeral e ós demandados en particular, no caso de non poder facelo segundo o que dispón a lei, expídese o presente edicto para a súa publicación nos respectivos boletíns oficiais que correspondan.</p>
<p>Dado en Arzúa o dezanove de xuño de mil novecentos noventa e sete.</p>
<p>O xuíz</p>
<p>Rubricado</p>
<p>O secretario</p>
<p>Rubricado</p>
<p>Relación de bens obxecto de poxa.</p>
<p>1. Camión marca Renault, modelo P-390-T, matrícula C-9538-AM. O tipo é de 1.500.000 pesetas.</p>
<p>2. Remolque marca Leciñena modelo SRP 3 E, matrícula C-01386-R. O tipo é de 800.000 pesetas.</p>
<p>5045</p>

