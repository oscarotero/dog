---
date: '2001-04-04'
id: 1625A
page: 4377
number: 67
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 2 de abril de 2001 pola que se publica a adxudicación
  provisional de destinos do concurso de traslados de mestres convocado por Orde
  do 10 de outubro de 2000 (Diario Oficial de Galicia do 24 de outubro).
range: Resolución
url: 'https://www.xunta.gal/dog/Publicados/2001/20010404/Anuncio1625A_gl.html'
---
<p>En aplicación do disposto na disposición trixésimo quinta do epígrafe VIII da Orde do 10 de outubro de 2000 (DOG do 24 de outubro), esta dirección xeral resolve facer pública a adxudicación provisional dos destinos obtidos no concurso de traslados convocado pola orde que se cita, segundo os anexos da presente resolución.</p>
<p>Contra a presente resolución cabe reclamación, no prazo de oito días naturais, contados a partir do seguinte ó da súa publicación no Diario Oficial de Galicia. Poderase, no mesmo prazo, presentar desistencia á participación no concurso, sempre e</p>
<p>cando se participe con carácter voluntario, advertindo ós concursantes que o fan desde a situación de suprimidos que, de desistiren, no suposto de que na súa localidade ou zona se adxudique vacante das especialidades que teñan acreditadas, decaerán no dereito preferente que teñen recoñecido.</p>
<p>Os que simultaneamente participan no concurso específico de orientación poderán igualmente presentar renuncia a un dos concursos, á súa opción, nos prazos sinalados no anterior parágrafo e na Resolución do 26 de febreiro de 2001 (DOG do 7 de marzo).</p>
<p>Transcorrido o prazo, esta dirección xeral elevará a definitiva a adxudicación de destinos.</p>
<p>Santiago de Compostela, 2 de abril de 2001.</p>
<p>Jaime García García</p>
<p>Director xeral de Persoal</p>

