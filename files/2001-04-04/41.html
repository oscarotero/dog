---
date: '2001-04-04'
id: 162DA
page: 4441
number: 67
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial, polo procedemento de taxación conxunta, do
  proxecto de expropiación de terreos no ámbito do Plan parcial Cambeses
  (expediente 134/413).
range: Anuncio
url: 'https://www.xunta.gal/dog/Publicados/2001/20010404/Anuncio162DA_gl.html'
---
<p>O Pleno do Concello de Vigo, en sesión do día 25 de xaneiro de 2001, adoptou o seguinte acordo:</p>
<p>«Primeiro.-Aplica-lo procedemento expropiatorio de taxación conxunta ós terreos non incorporados á xunta de compensación do ámbito do plan parcial.</p>
<p>Segundo.-Aprobar inicialmente o proxecto expropiatorio, polo procedemento de taxación conxunta, presentado pola devandita xunta de compensación no Rexistro da Xerencia de Urbanismo o 22 de novembro de 2000.</p>
<p>Terceiro.-Somete-lo expediente a información pública polo prazo dun mes mediante a inserción de anuncios no DOG e nun xornal dos de maior circulación da provincia, con notificación individualizada das follas separadas de prezo xusto ó Ministerio Fiscal e a tódolos que aparecen como titulares de bens ou dereitos no expediente, nos termos do artigo 145, puntos 2º, 3º e 4º da Lei 1/1997, do 24 de marzo, do solo de Galicia».</p>
<p>Procédese ó trámite de información pública do citado proxecto significando que o prazo de exposición se entenderá aberto desde a primeira publicación ata o remate do mes, contado desde o último anuncio. A documentación atópase na oficina de información da Xerencia Municipal de Urbanismo ó dispor do público.</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados persoalmente.</p>
<p>Vigo, 26 de febreiro de 2001.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

