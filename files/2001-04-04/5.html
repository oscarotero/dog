---
date: '2001-04-04'
id: 1623E
page: 4291
number: 67
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 7 de marzo de 2001 pola que se publica a equivalencia dos cursos de
  linguaxe administrativa galega feitos pola Confederación Intersindical Galega,
  incluídos nos plans de formación continua dos anos 1998 e 1999.
range: Orde
url: 'https://www.xunta.gal/dog/Publicados/2001/20010404/Anuncio1623E_gl.html'
---
<p>A Consellería de Educación e Ordenación Universitaria e a Escola Galega de Administración Pública asinaron o 28 de xuño de 1999 un convenio de colaboración para a realización conxunta de actividades formativas nas administracións públicas de Galicia, e o recoñecemento mutuo dos certificados que acrediten o coñecemento da linguaxe administrativa ou xurídica galegas. Este convenio foi modificado en decembro de 1999.</p>
<p>A Confederación Intersindical Galega incluíu nos plans de formación continua dos anos 1998 e 1999 a realización de cursos de linguaxe administrativa galega.</p>
<p>Co obxecto de darlle a axeitada publicidade e ante as dúbidas que se lles presenta ós posuidores de certificacións da realización dos cursos de linguaxe administrativa galegas organizados pola Confederación Intersindical Galega ata decembro de 1999, cómpre publica-lo recoñecemento expreso destas certificacións e a equivalencia cos deseñados pola Dirección Xeral de Política Lingüística. En consecuencia,</p>
<p>DISPOÑO:</p>
<p>Artigo único.-Declarar como equivalentes ó curso medio de linguaxe administrativa galega, deseñado pola Dirección Xeral de Política Lingüística, os seguintes cursos, organizados pola Confederación Intersindical Galega e incluídos nos plans de formación continua dos anos 1998 e 1999 e dirixidos ós diferentes grupos de persoal ó servicio das administracións públicas:</p>
<p>Curso de linguaxe administrativa galega, manual de estilo, realizado desde o 1-6-1998 ó 12-6-1998, en Lugo.</p>
<p>Curso de linguaxe administrativa galega, manual de estilo, realizado desde o 28-9-1998 ó 19-10-1998, en Santiago de Compostela.</p>
<p>Curso de linguaxe administrativa galega, manual de estilo, realizado desde o 16-11-1998 ó 15-12-1998, en Vigo.</p>
<p>Curso de linguaxe administrativa galega, manual de estilo, realizado desde o 15-6-1999 ó 6-7-1999, en Melide.</p>
<p>Curso de linguaxe administrativa galega, manual de estilo, realizado desde o 1-10-1999 ó 10-11-1999, en Vigo.</p>
<p>Santiago de Compostela, 7 de marzo de 2001.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>CONSELLERÍA DE AGRICULTURA, GANDERÍA E POLÍTICA</p>
<p>AGROALIMENTARIA</p>

