---
date: '2016-12-16'
id: L117-121216-0002
page: 54981
number: 239
agency: Concello de Cambre
section: VI. Anuncios. b) Administración local.
title: ANUNCIO de expediente de expropiación forzosa.
range: Anuncio
url: >-
  https://www.xunta.gal/dog/Publicados/2016/20161216/AnuncioL117-121216-0002_gl.html
---
<p>Con data do 5 de decembro de 2016 o concelleiro delegado da Área de Urbanismo, Obras e Medio Ambiente desta corporación ditou resolución pola que se acorda iniciar o expediente de expropiación forzosa por taxación conxunta para a adquisición de solo que permita a execución da rúa do Balado, Cambre, no seu acceso á estrada de Cambre ao Temple, e aprobar inicialmente o proxecto de expropiación por taxación conxunta para tal fin redactado polo arquitecto Carlos Rodríguez Álvarez.</p>
    <p>En cumprimento do disposto na lexislación vixente, sométese a información pública o dito proxecto de expropiación durante o prazo dun mes, contado desde o día seguinte á publicación do presente anuncio no Diario Oficial de Galicia, para que os interesados poidan examinalo nas oficinas da Área de Urbanismo, das 10.00 ás 13.00 horas os días laborables e formular as alegacións, observacións ou reclamacións que consideren convenientes, en particular no que se refire á titularidade ou valoración dos seus respectivos dereitos.</p>
    <p>O que se fai público para xeral coñecemento, de conformidade cos artigos 118.2 e 3 da Lei 2/2016, do solo de Galicia, e infórmase de que contra este acordo, en canto acto de mero trámite que non pon fin á vía administrativa, non cabe interpoñer ningún recurso, sen prexuízo do dereito a formular as alegacións ou observacións que se consideren pertinentes.</p>
    <p>Cambre, 9 de decembro de 2016</p>
    <footer><p>O alcalde<br>P.D. (Resolución 1841/2016, do 18 de novembro)<br>Juan González Leirós<br>Concelleiro delegado da Área de Urbanismo, Obras e Medio Ambiente</p></footer>

