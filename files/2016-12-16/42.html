---
date: '2016-12-16'
id: O143-131216-0001
page: 54959
number: 239
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 13 de decembro 2016 pola que se anuncia a licitación, polo
  procedemento aberto documentalmente simplificado con varios criterios de
  adxudicación, trámite ordinario e anticipado de gasto, para a contratación non
  suxeita a regulación harmonizada da execución da obra pública hidráulica de
  optimización do funcionamento dos bombeos do Temple e A Pasaxe mediante a
  construción dun sifón na ría do Burgo, cofinanciada nun 80 % pola Unión
  Europea a través do Fondo Europeo de Desenvolvemento Rexional (Feder) no marco
  do programa operativo Feder Galicia 2014-2020 (clave OH.315.1081).
range: Resolución
url: >-
  https://www.xunta.gal/dog/Publicados/2016/20161216/AnuncioO143-131216-0001_gl.html
---
<table>
     <tbody>
      <tr>
       <td><footer><p><img src="/dog/Publicados/2016/20161216/AnuncioO143-131216-0001_gl-web-images/Fondo%20europeo%20g_fmt.jpeg" alt="missing image file"></p></footer></td>
      </tr>
     </tbody>
    </table>
    <p>1. Entidade adxudicadora: datos xerais e datos para a obtención da información:</p>
    <p>a) Organismo: Augas de Galicia. </p>
    <p>b) Dependencia que tramita o expediente: contratación.</p>
    <p>c) Tipo de contrato: obra.</p>
    <p>d) Obtención de documentación e información:</p>
    <p>1º. Lugares de obtención do prego de cláusulas administrativas particulares (que inclúe o cadro de características do contrato), da documentación técnica e da demais información que proceda:</p>
    <p>– Enderezo da internet do perfil do contratante: </p>
    <p>http://www.contratosdegalicia.gal/consultaOrganismo.jsp?N=216.</p>
    <p>Tamén se terá acceso ao perfil do contratante desde a Plataforma de contratos públicos de Galicia a través de http://www.xunta.gal e desde a Plataforma de contratación do sector público https://contrataciondelestado.es por medio de enlaces de interese ás plataformas de contratación das comunidades autónomas e na páxina web: http://augasdegalicia.xunta.gal/.</p>
    <p>– Augas de Galicia na rúa Doutor Maceira, nº 18, 15706 Santiago de Compostela (A Coruña). Teléfonos: 981 95 74 01/27. Fax: 981 95 74 03/881 99 96 94 e correo electrónico: contratacion.epaugasdegalicia@xunta.gal.</p>
    <p>2º. Data límite de obtención de documentación e información: coincide coa data límite de presentación de ofertas.</p>
    <p>2. Obxecto do contrato:</p>
    <p>Descrición e lugar de execución: optimización do funcionamento dos bombeos do Temple e A Pasaxe mediante a construción dun sifón na ría do Burgo, Oleiros (A Coruña).</p>
    <p>Número de expediente: OH.315.1081.</p>
    <p>Orzamento base de licitación: importe neto: 1.760.577,47 euros. Importe total: 2.130.298,74 euros.</p>
    <p>Prazo de execución (meses): doce (12).</p>
    <p>Clasificación: grupo E, subgrupo 1, categoría 4 ou grupo E, subgrupo 1, categoría e).</p>
    <p>CPV: 45232410-9.</p>
    <p>3. Financiamento europeo:</p>
    <p>Esta actuación será cofinanciada pola Unión Europea a través do Fondo Europeo de Desenvolvemento Rexional (Feder) nun 80 % no marco do programa operativo Feder Galicia 2014-2020. Enmárcase dentro do programa operativo no obxectivo temático 6 «conservar e protexer o ambiente e promover a eficiencia dos recursos»; prioridade de investimento 6.2 «o investimento no sector da auga para cumprir os requisitos do acervo da Unión en materia de ambiente e para abordar as necesidades, determinadas polos Estados membros, dun investimento que vaia máis alá dos ditos requisitos»; obxectivo específico 6.2.1 «culminar os requisitos da Directiva Marco da Auga a través do investimento en infraestruturas de saneamento, depuración e reutilización de augas residuais, e mellora da calidade da auga»; actuación 6.2.1.2 (segundo o documento Criterios e Procedementos de Selección de Operación (CPSO) «Reforma e optimización dos sistemas de saneamento das rías galegas». Unha maneira de facer Europa.</p>
    <p>4. Tramitación e procedemento:</p>
    <p>a) Tramitación: ordinaria da licitación e anticipada de gasto.</p>
    <p>b) Procedemento: aberto con varios criterios de valoración e non suxeito a regulación harmonizada.</p>
    <p>c) Criterios de adxudicación: os criterios de valoración enuméranse e detállanse coas súas puntuacións e ponderacións no prego de cláusulas administrativas particulares e no perfil do contratante.</p>
    <p>5. Garantías exixidas:</p>
    <p>a) Provisional: non se exixe.</p>
    <p>b) Definitiva: 5 % do orzamento base de licitación, IVE excluído.</p>
    <p>6. Requisitos específicos do contratista:</p>
    <p>– Clasificación: calquera das exixidas para o contrato.</p>
    <p>– Solvencia: só para as empresas non españolas de Estados membros da Unión Europea ou signatarios do Acordo sobre o Espazo Económico Europeo non clasificadas en España. Acreditarán a solvencia económica e financeira e a técnica cun importe mínimo de 1.232.404,23 €, mediante a cifra anual de negocios e a relación das obras executadas, respectivamente, nos termos expresados no cadro de características do contrato e na cláusula 6.1.4.1 do prego administrativo.</p>
    <p>7. Presentación de ofertas:</p>
    <p>a) Data límite de presentación: 16 de xaneiro de 2017.</p>
    <p>b) Modalidade de presentación: a establecida no prego administrativo. As proposicións axustaranse estritamente aos modelos que se inclúen no citado prego. O procedemento é documentalmente simplificado en relación coa documentación que se vai presentar no sobre A.</p>
    <p>c) Lugar de presentación: no rexistro de Augas de Galicia, na rúa Doutor Maceira, nº 18, 15706 Santiago de Compostela (A Coruña) nos días e horas hábiles de oficina (de luns a venres e das 9.00 ás 14.00 horas). Tamén por correo, segundo o disposto no artigo 80.4 do Regulamento xeral da Lei de contratos das administracións públicas; neste caso o licitador deberá anunciarlle ao órgano de contratación, no mesmo día da imposición na oficina de Correos, mediante telegrama ou fax, a remisión da documentación para concorrer á licitación, así como xustificar a data de imposición do envío.</p>
    <p>d) Prazo durante o cal o licitador estará obrigado a manter a súa oferta: dous meses, desde a apertura en acto público, segundo se indica no punto seguinte, das ofertas contidas no sobre C.</p>
    <p>e) Admisión de variantes: non se admiten.</p>
    <p>8. Apertura das ofertas:</p>
    <p>a) Descrición: a apertura, a comprobación e a valoración separada do sobre A relativo á documentación acreditativa dos requisitos de aptitude para contratar, do sobre B cos elementos da oferta non valorables de forma automática e do sobre C cos da oferta que admiten unha valoración mediante a aplicación de fórmulas, realizarase conforme o disposto no prego administrativo e na normativa de contratos do sector público.</p>
    <p>b) Dirección, localidade e código postal: Augas de Galicia na rúa Doutor Maceira nº 18, 15706 Santiago de Compostela (A Coruña).</p>
    <p>c) Data e hora: a apertura en acto público do sobre B terá lugar o 27 de xaneiro de 2017 ás 9.00 horas e do sobre C na data e na hora que se lles notificará aos licitadores, por fax ou calquera outro medio admitido, e publicarase no perfil do contratante con dous días hábiles de antelación á súa realización.</p>
    <p>9. Gastos de publicidade: serán por conta do licitador seleccionado para ser adxudicatario.</p>
    <p>10. Outras informacións:</p>
    <p>– CPA (codificación do obxecto do contrato): a indicada no cadro de características do contrato.</p>
    <p>– Valor estimado do contrato: coincide co importe neto do orzamento base de licitación.</p>
    <p>– Melloras e modificacións previstas: admítense melloras e prevese no contrato a posibilidade da súa eventual modificación á baixa nos termos expresados no prego administrativo.</p>
    <p>– Apertura e valoración das ofertas dos sobres B e C: a apertura do sobre B e a súa valoración realizaranse con anterioridade á apertura e valoración do contido do sobre C. No caso de que os actos públicos de apertura das ofertas se modifiquen notificarase esta circunstancia aos licitadores presentados e farase pública no perfil do contratante.</p>
    <p>– Publicidade de resultados: as datas e os resultados das aperturas dos sobres A, B e C, así como da adxudicación e formalización do contrato faranse públicas no perfil do contratante.</p>
    <p>– Formalización do contrato: o contrato perfeccionarase coa súa formalización, que se efectuará no prazo previsto no cadro de características.</p>
    <p>– Expediente anticipado de gasto: esta contratación está suxeita á condición suspensiva da existencia de crédito axeitado e suficiente para financiar as obrigas que dela se derivan no exercicio correspondente.</p>
    <p>Santiago de Compostela, 13 de decembro de 2016</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Roberto Rodríguez Martínez<br>Director de Augas de Galicia</p></footer>

