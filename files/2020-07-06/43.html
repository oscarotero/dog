---
date: '2020-07-06'
id: C141-230620-0003
page: 26775
number: 133
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 22 de xuño de 2020 pola que se aproba o documento da
  delimitación dos espazos e dos usos portuarios do porto de Ribeira (Ribeira, A
  Coruña).
range: Resolución
url: >-
  https://www.xunta.gal/dog/Publicados/2020/20200706/AnuncioC141-230620-0003_gl.html
---
<p>A Área de Explotación e Planificación Portuaria da entidade pública empresarial Portos de Galicia redactou o documento da delimitación dos espazos e dos usos portuarios (DEUP) do porto de Ribeira, instalacións portuarias situadas no termo municipal do mesmo nome da provincia da Coruña e adscritas á entidade pública para a súa xestión.</p>
    <p>Este documento foi redactado e tramitado de acordo coa súa formulación prevista no artigo 69 do texto refundido da Lei de portos do Estado e da mariña mercante, aprobado mediante o Real decreto lexislativo 2/2011, do 5 de setembro (<em>Boletín Oficial del Estado</em> núm. 253, do 20 de outubro), e axústase ao disposto nos artigos 52 e 53 da Lei 6/2017, do 12 de decembro, de portos de Galicia (<em>Diario Oficial de Galicia</em> núm. 236, do 14 de decembro), tal como establece a disposición transitoria quinta da dita lei autonómica.</p>
    <p>Na reunión do Consello Reitor de Portos de Galicia que tivo lugar o día 22 de maio de 2020, este acordou dar a súa conformidade á proposta da DEUP do porto de Ribeira, así como elevala e propoñela para a súa aprobación a través da Consellería do Mar.</p>
    <p>Unha vez visto o informe sobre o trámite da proposta da DEUP da xefa da Área de Explotación e Planificación portuaria de Portos de Galicia, do 3 de abril de 2020, que conta coa conformidade do director da entidade pública empresarial, do 6 de abril de 2020, así como o Acordo do seu consello reitor, do 22 de maio de 2020, dando a conformidade á proposta da DEUP do porto de Ribeira e elevándoa e propoñéndoa para a súa aprobación, a Presidencia da entidade pública empresarial Portos de Galicia, por delegación da conselleira do Mar conferida mediante a Orde do 30 de marzo de 2012, resolve:</p>
    <p>Aprobar o documento da delimitación dos espazos e dos usos portuarios do porto de Ribeira (Ribeira, A Coruña), na súa última versión redactada polos servizos técnicos da dita área e asinada en abril de 2020 polos enxeñeiros de camiños, canais e portos da entidade pública empresarial Andrés D. Cervantes Refojos, xefe do Departamento de Planificación Portuaria, e por Ana Isabel Calzadilla Bouzón, xefa da Área de Explotación e Planificación Portuaria.</p>
    <p>Santiago de Compostela, 22 de xuño de 2020</p>
    <footer><p> Susana Lenguas Gil<br>Presidenta de Portos de Galicia</p></footer>

