---
date: '2002-01-02'
id: '932'
page: 19
number: 1
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 415/2001, do 29 de novembro, polo que se declara a urxente ocupación,
  para efectos de expropiación forzosa, polo Concello de Tui, dos bens e
  dereitos necesarios para a realización das obras do proxecto de abastecemento
  e saneamento de augas na zona rural de Tui, segunda fase (concello de Tui).
range: Decreto
url: 'https://www.xunta.gal/dog/Publicados/2002/20020102/Anuncio932_gl.html'
---
<p>O Concello de Tui, en sesión celebrada o día 31 de xullo de 2001, aprobou o proxecto de abastecememto e saneamento de augas na zona rural de Tui (2ª fase) e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do concello foi remitida a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais o día 9 de novembro de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día 6 de novembro de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, a urxencia vén dada pola necesidade de garanti-la salubridade das vivendas sitas nos núcleos rurais de Herdeiros, Seixal e outros, construíndo un novo sistema de saneamento de augas residuais, gravemente danado polas inclemencias metereolóxicas adversas sufridas no inverno</p>
<p>pasado,e que substitúa as fosas sépticas que filtran as súas verteduras nos terreos contiguos ás edificacións. Tamén a ausencia de canalizacións provoca danos derivados do desbordamento das augas, en épocas como as do inverno pasado.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintenove de novembro de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Tui, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de abastecememto e saneamento de augas na zona rural de Tui (2ª fase).</p>
<p>Santiago de Compostela, vintenove de novembro de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

