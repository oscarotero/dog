---
date: '2002-01-02'
id: '996'
page: 30
number: 1
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 15 de novembro de 2001, da Xerencia Xeral do Complexo
  Hospitalario de Ourense, pola que se anuncia o concurso público, por
  procedemento aberto e trámite ordinario, para a subministración sucesiva de
  consumibles informáticos. (C.P. 14/2001).
range: Resolución
url: 'https://www.xunta.gal/dog/Publicados/2002/20020102/Anuncio996_gl.html'
---
<p>A Xerencia Xeral do Complexo Hospitalario de Ourense, en virtude das atribucións que lle foron delegadas polo conselleiro de Sanidade e Servicios Sociais na Orde do 18 de marzo de 1999 (DOG nº 58, do 25 de marzo), modificada por Orde do</p>
<p>23 de marzo de 2000 (DOG nº 103, do 29 de maio), convoca o seguinte concurso público:</p>
<p>Contratación de subministracións: consumibles informáticos (3 lotes).</p>
<p>Os licitadores poderán concorrer a un, a varios ou á totalidade dos lotes que se enumeran no prego de prescricións técnicas.</p>
<p>Orzamento: 29.024.322 pesetas (174.439,69 euros),</p>
<p>IVE incluído.</p>
<p>Forma de adxudicación: procedemento aberto mediante concurso público, polo trámite ordinario e anticipado.</p>
<p>Prazo de execución: 24 meses desde a formalización do contrato, en entregas sucesivas, segundo necesidades.</p>
<p>Admisión de variantes: non se admiten variantes.</p>
<p>Solvencia económica, financeira e técnica: ver punto 18 da cara do prego de cláusulas administrativas particulares.</p>
<p>Criterios de adxudicación: 1) Prezo, ata 60 puntos. 2) Calidade e prestación do servicio, ata 40 puntos, distribuídos do modo que se sinala no punto 13 da cara do prego de cláusulas administrativas particulares.</p>
<p>Documentación de interese para os licitadores: os pregos de cláusulas administrativas particulares, técnicas e demais documentación complementaria poden ser solicitados no Servicio de Compras do Hospital Cristal-Piñor; rúa Ramón Puga, 52 (edificio de administración-planta baixa), de Ourense, en días hábiles, das 9 ás 14 horas, agás sábados. Para consultar datos: <a href="http://www.sergas.es.">http://www.sergas.es.</a></p>
<p>Garantías: provisional: ver punto 11 da cara do prego de cláusulas administrativas. Definitiva: 4% do orzamento base de licitación do lote/s que sexa/n adxudicatario/s.</p>
<p>Presentación de proposicións: deberán ser presentadas en man, en sobres pechados e asinados polo licitador ou persoa que o represente, no rexistro xeral do Hospital Cristal-Piñor, antes das 14 horas do vixésimo día natural contado desde o seguinte ó da publicación desta resolución no DOG. No caso de que o devandito día coincida en sábado ou festivo, o prazo de presentación finalizará o seguinte día hábil.</p>
<p>Apertura de proposicións: terá lugar en acto público na sala de xuntas anexa á Dirección de Recursos Económicos e SS. XX. do complexo hospitalario, a partir das 9 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o día hábil seguinte.</p>
<p>Documentación que achegarán os licitadores: os documentos sinalados no prego de cláusulas administrativas particulares e de prescricións técnicas.</p>
<p>Anuncios: o pagamento será por conta do/s adxudicatario/s.</p>
<p>Ourense, 15 de novembro de 2001.</p>
<p>Alfonso Clemente González</p>
<p>Xerente xeral do Complexo Hospitalario</p>
<p>de Ourense</p>
<p>Anuncio.</p>
<p>O Concello de Cervo ten aberto proceso de licitación para contrata-los servicios de explotación das instalacións da cafetería existente nas instalacións do Club Deportivo Río Covo.</p>
<p>Tipo de licitación: 60,10 euros/mes (10.000 pesetas/mes) IVE incluído, mellorable á alza e que terá qeu aboa-lo adxudicatario.</p>
<p>O anuncio de licitación no modelo normalizado publicarase no BOP de Lugo, data a partir da cal comezará a computa-lo prazo para presentar propostas. O prazo é de 13 días naturais contados desde o seguinte ó da publicación do respectivo anuncio de licitación no BOP de Lugo.</p>
<p>En calquera caso, para maior información: teléfono 982 55 77 77. Concello de Cervo (Lugo).</p>
<p>Cervo, 30 de novembro de 2001.</p>
<p>José Insua Pernas</p>
<p>Alcalde</p>
<p>Anuncio.</p>
<p>No BOP número 285, do 14 de decembro de 2001 publícanse integramente as bases xerais e específicas para provisión das prazas recollidas na oferta de emprego público para o ano 2001:</p>
<p>A) Funcionarios de carreira:</p>
<p>a) Acceso libre:</p>
<p>Grupo A (segundo o artigo 25 da Lei 30/1984).</p>
<p>-Escala de Administración especial, subescala técnica, clase superior. Denominación: arquitecto superior. Nº de vacantes: unha.</p>
<p>B) Persoal laboral:</p>
<p>a) Acceso libre:</p>
<p>1. Director banda e Escola Municipal de Música. Titulación: grao medio ensinanzas musicais. Número de vacantes: unha.</p>
<p>2. Axudante de electricista. Categoría: oficial. Titulación: FP1. Rama: eléctrica. Número de vacantes: unha.</p>
<p>3. Operario brigada de obras. Categoría: oficial 2ª. Titulación: certificado estudios primarios ou equivalente e permiso conducir C1. Número de vacantes: unha.</p>
<p>De conformidade co previsto na base 4ª.1 das xerais o prazo para presentación de solicitudes será de vinte días naturais contados a partir do seguinte a aquel no que apareza publicado este anuncio no BOE.</p>
<p>Os sucesivos anuncios realizaranse no BOP e taboleiro de anuncios do concello.</p>
<p>Ribadeo, 19 de decembro de 2001.</p>
<p>José Carlos Rodríguez Andina</p>
<p>Alcalde</p>
<p>Anuncio.</p>
<p>O alcalde do Concello de Viveiro, César Aja Mariño, por medio de Decreto do día 3 de decembro de 2001, aprobou inicialmente o proxecto de estudio de detalle presentado por Manuel Rego Bermúdez, en nome e representación de Construcciones Rego, S.L., para a determinación de aliñacións nun soar da súa propiedade de 491,30 m sito na rúa Misericordia, segundo o proxecto asinado polo arquitecto Jesús Fernández López.</p>
<p>A aprobación inicial do estudio de detalle determina automaticamente, por aplicación do disposto no artigo 34.2º da Lei 1/1997, do solo de Galicia, a suspensión do outorgamento de licencias no ámbito obxecto do plan para tódolos usos e obras que resulten incompatibles coa ordenación proxectada.</p>
<p>En cumprimento do que dispón o artigo 44.3º da Lei 1/1997, o expediente sométese a exposición pública durante o prazo dun mes, contado desde o día seguinte ó da publicación deste anuncio no Diario Oficial de Galicia e nun xornal dos de maior difusión da provincia. Durante este prazo, os interesados poderán consulta-lo expediente no Negociado de Urbanismo e Contratación e formular por escrito as alegacións que consideren oportunas.</p>
<p>Viveiro, 17 de decembro de 2001.</p>
<p>Justo Vázquez Chao</p>
<p>Alcalde acctal.</p>
<p>Anuncio de concurso, con procedemento aberto, para a contratación do Plan 2000 parques de bombeiros e instalacións de protección civil, 3ª fase.</p>
<p>1. Obxecto: o concurso ten por obxecto a contratación do Plan 2000 parques de bombeiros e ins</p>
<p>talacións de protección civil 3ª fase que figuran no anexo, cos orzamentos, garantías e clasificación que se relacionan.</p>
<p>2. Información: Servicio de Patrimonio e Contratación.</p>
<p>3. Proposicións: poderán presentarse no Servicio de Patrimonio e Contratación en horas de 9 a 13 dentro do prazo dos vinteseis días naturais que comezará a contar desde o seguinte ó da publicación deste anuncio no BOP ou DOG.</p>
<p>4. O texto íntegro deste anuncio figura no BOP.</p>
<p>5. Gastos de anuncios: os gastos deste anuncio serán por conta do adxudicatario.</p>
<p>A Coruña, 20 de decembro de 2001.</p>
<p>José Luis Torres Colomer</p>
<p>Presidente da Deputación Provincial da Coruña</p>
<p>José Luis Almau Supervía</p>
<p>Secretario da Deputación Provincial da Coruña</p>
<p>ANEXO</p>
<p>Plan 2000 parques de bombeiros e instalacións de protección civil 3ª fase.</p>
<table><tbody><tr><td></td></tr>
<tr><td></td></tr>
<tr><td>Denominación
Lugar de execución</td><td>Orzamento</td><td>Anualidades</td><td>Prazo de
execución</td><td>Clasificación</td><td>Garantía
provisional</td><td>Garantía
definitiva</td></tr>
<tr><td></td></tr>
</tbody></table>
<table><tbody><tr><td>Cee</td></tr>
<tr><td></td></tr>
<tr><td>Parque local de bombeiros e instalacións de protección civil</td><td>49.235.445 ptas.
295.910,98 euros</td><td>Ano 1999:  49.235.445 ptas. 295.910,98 euros
Ano 2000:0,00 euros
Ano 2001:0,00 euros
Ano 2002:0,00 euros
Ano 2003:0,00 euros</td><td>10 meses</td><td>C-2, 3, 4, 6-d</td><td>Non se esixe
0,00 euros</td><td>4% do prezo de
adxudicación</td></tr>
<tr><td></td></tr></tbody></table>
<p>Resolución do 20 de decembro de 2001 pola que se anuncia concurso para a contratación da obra pavillón polideportivo municipal en Leirado (Salvaterra).</p>
<p>Obxecto e tipo de licitación: a contratación, por procedemento aberto, da referida obra por importe de 85.138.212 pesetas, IVE incluído.</p>
<p>Clasificación empresarial: grupo C, subgrupo 4, categoría c.</p>
<p>Fianzas: definitiva do 4% do prezo de adxudicación.</p>
<p>Prazo de presentación de plicas: vinteseis días naturais, contados a partir do seguinte ó de publicación do anuncio no BOP.</p>
<p>Apertura de plicas: no Pazo Provincial, ás 10 horas do día hábil seguinte ó do remate do prazo de presentación de proposicións.</p>
<p>Información e obtención de documentación: Servicio de Contratación da Deputación Provincial de Pontevedra. Teléfono: 986 80 41 01.</p>
<p>Pontevedra, 20 de decembro de 2001.</p>
<p>O presidente</p>
<p>Rubricado</p>
<p>O secretario</p>
<p>Rubricado</p>
<p>Resolución do 20 de decembro de 2001 pola que se anuncia poxa para a contratación das obras de mellora do trazado E.P. 2203 p.k. 0+500 Baiona-Baredo (Baiona).</p>
<p>Obxecto e tipo de licitación: a contratación, por procedemento aberto, da referida obra por importe de 19.000.000 de pesetas, IVE incluído.</p>
<p>Fianzas: definitiva do 4% do prezo de adxudicación.</p>
<p>Prazo de presentación de plicas: vinteseis días naturais, contados a partir do seguinte ó de publicación do anuncio no BOP.</p>
<p>Apertura de plicas: no Pazo Provincial, ás 10 horas do día hábil seguinte ó do remate do prazo de presentación de proposicións.</p>
<p>Información e obtención de documentación: Servicio de Contratación da Deputación Provincial de Pontevedra. Teléfono: 986 80 41 01.</p>
<p>Pontevedra, 20 de decembro de 2001.</p>
<p>O presidente</p>
<p>Rubricado</p>
<p>O secretario</p>
<p>Rubricado</p>
<p>Anuncio.</p>
<p>Na asemblea xeral de socias de Xiada Textil, S. Coop. Galega, que tivo lugar o día 25 de outubro de 2001, de acordo co establecido nos estatutos e na Lei 5/1998, de cooperativas de Galicia, e co voto favorable da totalidade das socias, acordouse a disolución da cooperativa.</p>
<p>Rianxo, 25 de outubro de 2001.</p>
<p>O consello rector</p>
<p>Rubricado</p>

