---
date: '2002-01-02'
id: 92E
page: 19
number: 1
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 414/2001, do 29 de novembro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto obra
  número 184, Plan operativo local 2001, Navia de Suarna, estrada provincial
  Navia-Freixís-Silvouta-Vilaquinte-Moreira-Donís, mellora e alargamento do
  punto quilométrico 0,00-2,25 (concello de Navia de Suarna).
range: Decreto
url: 'https://www.xunta.gal/dog/Publicados/2002/20020102/Anuncio92E_gl.html'
---
<p>A Deputación de Lugo, en sesión celebrada o día 27 de xullo de 2001, aprobou o proxecto de obra nº 184, Plan operativo local 2001, Navia de Suarna, estrada provincial Navia-Freixís-Silvouta-Vilaquinte-Moreira-Donís, mellora e alargamento do punto quilométrico 0,00-2,25, e na sesión do 21 de setembro de 2001 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día 20 de novembro de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, as obras afectan a estrada de Navia de Suarna próxima á de Cervantes, que é a vía mais curta de acceso á zona de Piornedo, nos Ancares lucenses, e que ten curvas estreitas e fortes pendentes, sendo de todo punto imprescindible o alargamento e mellora da capa de rodadura para adecua-la vía ás necesidades circulatorias.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintenove de novembro de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación de Lugo para efectos de expropiación forzosa, dos bens e dereitos concretados no expediente administrativo instruído</p>
<p>para o efecto e necesarios para a execución das obras do proxecto de obra nº 184, Plan operativo local 2001, Navia de Suarna, estrada provincial Navia-Freixís-Silvouta-Vilaquinte-Moreira-Donís, mellora e alargamento do punto quilométrico 0,00-2,25.</p>
<p>Santiago de Compostela, vintenove de novembro de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

