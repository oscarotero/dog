---
date: '1999-02-23'
id: 44A2
page: 2
number: 37
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de xaneiro de 1999, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo para as empresas auxiliares de Astano, S.A.
range: Resolución
url: 'https://www.xunta.gal/dog/Publicados/1999/19990223/Anuncio44A2_gl.html'
---
<p>Visto o expediente do convenio colectivo para as empresas auxiliares de Astano, S.A., que tivo entrada nesta delegación provincial o día 23-12-1998, subscrito en representación da parte económica por Montajes Cabral, S.L., Dacrio, S.A. e Intasa e, da parte social polos delegados de persoal e comités de empresa o día 23-12-1998, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 5 de xaneiro de 1999.</p>
<p>P.S. (Decreto 227/1998, do 10 de xullo)</p>
<p>María Silva Costoya</p>
<p>Delegada provincial da Coruña</p>
<p>Convenio colectivo empresas auxiliares</p>
<p>de Astano, S.A.</p>
<p>Anos 1998 e 1999</p>
<p>Capítulo I</p>
<p>Disposicións xerais</p>
<p>Artigo 1º.-Obxecto do convenio.</p>
<p>O presente convenio colectivo ten por obxecto regula-las relacións económicas e sociais entre as empresas Indasa, Montajes Cabral, S.L. e Dacrio, S.A., e os seus traballadores.</p>
<p>Artigo 2º.-Carácter do convenio.</p>
<p>Declárase expresamente que as condicións pactadas son máis beneficiosas que as mínimas legais que ó traballador lle corresponden.</p>
<p>Artigo 3º.-Ámbito territorial.</p>
<p>O presente convenio colectivo será de aplicación ás empresas Indasa, Montajes Cabral, S.L. e Dacrio, S.A., a actividade principal das cales se realiza no recinto da factoría de Astano, S.A. de Perlío-Fene.</p>
<p>Artigo 4º.-Ámbito persoal.</p>
<p>Este convenio será de aplicación á totalidade dos traballadores das empresas relacionadas no ámbito territorial.</p>
<p>Artigo 5º.-Vixencia. Denuncia e prórroga.</p>
<p>O presente convenio colectivo entrará en vigor o día da súa publicación no BOP e manteraa ata o 31 de decembro de 1999.</p>
<p>Non obstante, os seus aspectos salariais retrotraerán os seus efectos ó 1 de xaneiro de 1998.</p>
<p>Con dous meses de antelación ó remate da súa vixencia, calquera das partes poderá denuncia-lo convenio colectivo notificándollo á outra parte e á delegación provincial da Consellería de Xustiza, Interior e Relacións Laborais; as partes comprometeranse a constituí-la comisión negociadora no prazo máximo dun mes.</p>
<p>No suposto de non mediar denuncia dentro do prazo indicvado, este convenio colectivo prorrogarase de ano en ano tacitamente.</p>
<p>Artigo 6º.-Compensación e absorción-garantía ad personam.</p>
<p>As melloras económicas que no futuro calquera disposición obrigatoria puidese establecer absorberanse ou compensaranse globalmente.</p>
<p>Así mesmo, respectaranse, a título individual, as percepcións de calquera clase que sexan máis beneficiosas cás establecidas no presente convenio.</p>
<p>Así, para aqueles traballadores que ata o ano 1998 tiñan reguladas as súas relacións laborais polo convenio colectivo de empresas auxiliares de Astano, S.A., respectaranse na súa totalidade os dereitos adquiridos derivados da reconversión naval, entre eles o plus adicional establecido no convenio colectivo de 1996, que está suxeito ós incrementos salariais do actual e futuros convenios, que compensa o prexuízo económico que supón para estes traballadores a adopción do sistema de complementos salariais, no convenio colectivo do 96 xa mencionado.</p>
<p>Capítulo II</p>
<p>Xornada de traballo</p>
<p>Artigo 7º.-Xornada de traballo.</p>
<p>A xornada de traballo será en cómputo anual do mesmo número de horas cás que se pactan no convenio colectivo de Astano.</p>
<p>A distribución horaria e semanal da xornada de traballo será a mesma que realice a empresa Astano.</p>
<p>Durante a xornada haberá un descanso de 15 minutos de duración bocadillo, que será computado como tempo efectivo de traballo.</p>
<p>Para aqueles traballos en que se necesite a continuidade destes a base de xornada de quenda, esta será de 37,5 horas semanais, quedando a expensas do cómputo de horas do convenio colectivo de Astano.</p>
<p>A dita xornada de quenda terá un descanso de 15 minutos de duración, sendo considerado o dito descanso como tempo efectivo de traballo.</p>
<p>Esta xornada de traballo será de aplicación sempre que os traballos se realicen dentro do recinto de Astano. Cando os traballos se realicen noutras empresas</p>
<p>poderá ser de aplicación a xornada de traballo que estas empresas teñan regularizada, manténdose sempre a garantía de cómputo de horas anuais.</p>
<p>Artigo 8º.-Vacacións e pontes.</p>
<p>Segundo o artigo de xornada, os días pontes serán os mesmos que desfruten os traballadores de Astano.</p>
<p>No cómputo de haberes dos días ponte entrarán os seguintes conceptos: salario base, plus de asistencia, plus de carencia de incentivo, plus de condicións ambientais en media semanal e antigüidade.</p>
<p>Os días de vacacións serán retribuídos conforme a media obtida polo traballador, salarios, primas, antigüidade, plus de condicións ambientais, nos tres últimos meses traballados con anterioridade á data do seu inicio.</p>
<p>As vacacións terán que ser sempre desfrutadas e nunca compensadas en metálico.</p>
<p>-Restablecemento da xornada regulamentaria.</p>
<p>Deberá terse en conta que todo o anterior se base en que a producción durante a xornada haberá de ser equivalente á de mañá e tarde anterior.</p>
<p>Ben entendido que as empresas reservan para sí o dereito a restablece-la xornada regulamentaria non continuada, en calquera momento en caso de que Astano a modificase.</p>
<p>Artigo 9º.-Licencias retribuídas.</p>
<p>O traballador, avisando coa suficiente antelación, poderá faltar ó traballo con dereito a percibi-lo seu salario base, antigüidade e plus de carencia de incentivos, polas seguintes causas:</p>
<p>a) 15 días naturais en caso de matrimonio do traballador, non sendo a dita licencia computable dentro do período de vacacións.</p>
<p>b) 3 días en caso de nacemento de fillos, enfermidade grave ou falecemento de pais, cónxuxe, fillos e irmáns.</p>
<p>c) 2 días naturais en caso de enfermidade grave ou falecemento de parentes ata o 2º grao de consanguinidade ou afinidade.</p>
<p>Cando, por tales motivos, o traballador necesite facer un desprazamento para o efecto, o prazo será de 2 días máis.</p>
<p>d) Polo tempo indispensable para o cumprimento dun deber inescusable de carácter público e persoal.</p>
<p>e) 1 día por traslado de domicilio habitual.</p>
<p>Cando conste unha xornada legal ou convencional un período determinado, observarase o que esta determine en canto á duración da ausencia e a súa compensación.</p>
<p>Cando o cumprimento do deber antes referido supoña a imposibilidade da prestación do traballo debido, en máis do 20% das horas laborables nun período de tres meses, poderá a empresa pasa-lo traballador afectado á situación de excedencia regulada no número 1º do artigo 46 do Estatuto dos traballadores.</p>
<p>Capítulo III</p>
<p>Ordenación económica</p>
<p>Artigo 10º.-Estructura salarial.</p>
<p>A remuneración do persoal afectado polo presente convenio colectivo estará constituída polos seguintes conceptos:</p>
<p>a) Salario base.</p>
<p>b) Complementos do salario.</p>
<p>Artigo 11º.-Incremento e revisión salarial.</p>
<p>Os incrementos sobre salarios e demais conceptos retributivos correspondentes ós anos 1998 e 1999 serán dun 3% para cada un dos anos de vixencia do convenio.</p>
<p>Os atrasos resultantes da aplicación do convenio colectivo aboaranse nos dous meses seguintes ó seu asinamento.</p>
<p>Artigo 12º.-Salario base.</p>
<p>Os salarios base establecidos por cada categoría profesional son os que se recollen na táboa salarial.</p>
<p>Artigo 13º.-Complemento do salario.</p>
<p>-Plus de antigüidade.</p>
<p>-Plus de carencia de incentivos.</p>
<p>-Plus de asistencia.</p>
<p>-Plus de condicións ambientais.</p>
<p>-Plus de xefe de equipo.</p>
<p>-Plus de quenda.</p>
<p>-Horas extraordinarias.</p>
<p>-Pagas extras.</p>
<p>Artigo 14º.-Antigüidade.</p>
<p>Aboarase un plus de antigüidade ó 4% do salario base por trienio.</p>
<p>Mantéñense os quinquenios (5%) e bienios que ata o convenio de 1978 se viñan percibindo e a partir do ano 1979 aplícanse trienios.</p>
<p>Artigo 15º.-Plus de carencia de incentivos.</p>
<p>Aboarase por este concepto o establecido na táboa do presente convenio.</p>
<p>Artigo 16º.-Plus de asistencia.</p>
<p>Aboarase por este concepto o establecido na táboa do presente convenio, que consistirá no aboamento dun plus por día efectivo de traballo.</p>
<p>Perderase o dereito a este plus mensual cando, no transcurso do dito mes, se falte tres días sen xustificar. Por un día de falta sen xustificar descontaranse dous días do dito plus.</p>
<p>Non se considerará falta de puntualidade, para efectos de perda do dito plus, cando a suma dos minutos de atraso no traballo, entre a hora de entrada e/ou saída non exceda de cinco minutos.</p>
<p>Artigo 17º.-Plus de condicións ambientais.</p>
<p>Establécese un plus fixo de condicións ambientais por día de asistencia ó traballo, co valor que se establece nas táboas salariais.</p>
<p>Artigo 18º.-Plus de xefe de equipo.</p>
<p>A compensación que percibirán os traballadores que desempeñen esta función, consistirá no aboamento dos valores establecidos na táboa adxunta durante o exercicio real de tal función. A todos aqueles traballadores, que na data do asinamento do convenio de 1981, viñesen percibíndoo quedaralles consolidado na cantidade de 4.500 pesetas mensuais.</p>
<p>Artigo 19º.-Plus de quenda.</p>
<p>Aboarase por este concepto o establecido nas táboas salariais.</p>
<p>Artigo 20º.-Horas extras.</p>
<p>Ante a grave situación de paro existente e co obxecto de fomentar unha política solidaria que favoreza a creación de emprego, acórdase a supresión das horas extraordinarias habituais, mantendo así o criterio xa establecido en convenios anteriores.</p>
<p>É intención das partes asinantes a posibilidade de realizar novas contratacións, dentro das modalidades de contratación vixentes, en substitución das horas extraordinarias suprimidas.</p>
<p>Respecto ós distintos tipos de horas extraordinarias acórdase o seguinte:</p>
<p>a) Horas extras que veñan esixidas pola necesidade de reparar sinistros ou outros danos extraordinarios e urxentes, así como en caso de risco de perda de materias primas.</p>
<p>b) Valor horas extras: tomarase como base de cálculo o valor da hora ordinaria, que será multiplicada por un coeficiente de maioración en función da clasificación seguinte:</p>
<p>* Horas extraordinarias realizadas en días laborables: coeficiente = 1,60.</p>
<p>* Horas extraordinarias realizadas en noites e festivos: coeficiente = 1,75.</p>
<p>-Realización.</p>
<p>c) Os traballos que se realicen nos diques número 1 e 2 e a entrega de barcos de nova construcción conceptuaranse horas estructurais: mantemento, sempre que non poidan ser substituídas pola utilización das distintas modalidades de contratación prevista legalmente.</p>
<p>d) A dirección das empresas informará mensualmente os delegados de persoal sobre o número de horas extraordinarias realizadas, especificando as causas e a súa distribución, así mesmo, en función desta información e dos criterios sinalados anteriormente. As empresas e os representantes legais dos traballadores determinarán o carácter e natureza das horas extraordinarias, para efecto de cumpri-lo establecido na normativa vixente sobre cotización á Seguridade Social.</p>
<p>Artigo 21º.-Pagas de vencemento superior ó mes.</p>
<p>Serán as pagas extras de verán e Nadal e serán aboadas os días 15 de xullo e 22 de decembro.</p>
<p>As ditas pagas extras consistirán no aboamento de 30 días de salario base e antigüidade.</p>
<p>Para o persoal que non estea percibindo o plus de antigüidade aboaráselle por este concepto o valor dun trienio correspondente á súa categoría para efectos das ditas pagas, proporcional ó tempo traballado.</p>
<p>Artigo 22º.-Período de devengo de haberes.</p>
<p>O pagamento de haberes realizarase o día 8 de cada mes nas empresas Indasa e Dacrio, S.A. En Montajes Cabral, S.L. establécese para iso o día 10 de cada mes.</p>
<p>Artigo 23º.-Axudas de custo de viaxe.</p>
<p>En caso de necesidade de desprazamento, para efectuar traballos fóra da comarca, cada empresa acordará cos seus traballadores as cantidades que se percibirán por este concepto.</p>
<p>Capítulo IV</p>
<p>Dereitos sindicais</p>
<p>Artigo 24º.-Delegados de persoal.</p>
<p>Os delegados de persoal terán os dereitos e garantías sindicais recoñecidos no Estatuto dos traballadores, acordo interconfederal e Lei orgánica de liberdade sindical.</p>
<p>Capítulo V</p>
<p>Disposicións sociais</p>
<p>Artigo 25º.-Economato e enfermería.</p>
<p>Constitúese unha comisión formada polos representantes legais dos traballadores e das direccións das empresas para xestionar perante a dirección de Astano, para que os traballadores afectados polo presente convenio teñan dereito ó economato laboral de Astano.</p>
<p>Garantirase un recoñecemento médico completo de carácter anual, igual có persoal de Astano e nas súas instalacións.</p>
<p>Artigo 26º.-Reserva do posto de traballo.</p>
<p>Os traballadores fixos do cadro de persoal que cesasen temporalmente na empresa por pasar a unha situación de invalidez provisional terán dereito, ó seren declarados de novo aptos para o traballo, a seren reintegrados de novo ó seu posto de traballo, que con carácter normal ocupase na empresa na data na que causasen baixa temporal.</p>
<p>Cumpriría que o traballador o solicitase dentro do mes seguinte á data da súa declaración de apto por resolución firme do organismo competente, quedando a empresa obrigada a proporcionarlle ocupación efectiva no prazo máximo de 15 días seguintes á data en que o traballador formulase a súa petición de reingreso.</p>
<p>Se o traballador non o solicitase dentro do mes seguinte á data da súa declaración de apto pola súa resolución firme, a empresa quedará liberada das súas obrigas a readmitilo.</p>
<p>As empresas entregarán anualmente a cada productor tres fundas de traballo, sendo unha por cada catro meses; así mesmo, a empresa dará unha compensación económica de 150 ptas. mes para aseo persoal.</p>
<p>Artigo 27º.-Comedor.</p>
<p>As empresas comprométense a aboar un 50% da cota por comensal de cada traballador que use os servicios do comedor de Astano, S.A., sempre e cando teña que continua-la súa xornada pola tarde, e cando por motivos de afastamento do seu domicilio se vexa necesitado de utilizalo, logo de solicitude á empresa.</p>
<p>Artigo 28º.-Percepcións económicas por enfermidade e accidente.</p>
<p>En caso de ILT por enfermidade común, as percepcións económicas para o traballador serán do 100% desde o 8º día no primeiro rebaixe do ano, e o 100% desde o décimo quinto nos demais rebaixes.</p>
<p>En caso de hospitalización debida a enfermidade común, enfermidade profesional e accidente de traballo, o 100% desde o primeiro día.</p>
<p>Artigo 29º.-Seguro colectivo.</p>
<p>Establecerase un seguro colectivo para o persoal afectado polo presente convenio, que cubrirá as seguintes garantías:</p>
<p>a) Por falecemento do traballador en accidente laboral, 4.000.000 de pesetas.</p>
<p>b) Por incapacidade total, absoluta ou gran invalidez para todo traballo, 4.000.000 de pesetas, sempre e cando se cause baixa na empresa.</p>
<p>c) Para o traballador que desempeñe as funcións de vixilante de seguridade, terá un seguro de responsabilidade de 5.000.000 de pesetas.</p>
<p>Artigo 30º.-Comisión paritaria.</p>
<p>Establécese unha comisión de interpretación e vixilancia do convenio colectivo de composición paritaria formada por cinco membros en representación dos traballadores e, en representación das empresas outros cinco.</p>
<p>As reunións da comisión celebraranse, logo de convocatoria escrita de calquera das partes.</p>
<p>Serán funcións da comisión analiza-las dúbidas e discrepancias que poidan xurdir en canto ó cumprimento do convenio colectivo e interpretación, cando proceda.</p>
<p>Relación de asinantes: Indasa, Dacrio, S.A., Montajes Cabral, S.L., UGT e CIG.</p>
<p>Fene, 27 de novembro de 1998.</p>
<p>Táboas salariais 1998</p>
<p>Traballadores</p>
<p>anteriores ano 88</p>
<table><tbody><tr><td></td></tr>
<tr><td></td></tr>
<tr><td>Categoría</td><td>S. base</td><td>Asistencia</td><td>P.C.I.</td><td>Plus C.A.</td><td>Xef. equipo</td><td>T. día</td><td>T. noite</td><td>Plus fixo Adic.</td></tr>
<tr><td></td></tr>
</tbody></table>
<table><tbody><tr><td>Oficial 1ª</td><td>3.264</td><td>407</td><td>816</td><td>214</td><td>527</td><td>527</td><td>1.057</td><td>1.029</td></tr>
<tr><td></td></tr>
<tr><td>Oficial 2ª</td><td>3.193</td><td>407</td><td>798</td><td>214</td><td>519</td><td>519</td><td>1.036</td><td>1.035</td></tr>
<tr><td></td></tr>
<tr><td>Oficial 3ª</td><td>3.112</td><td>407</td><td>778</td><td>214</td><td>504</td><td>504</td><td>1.005</td><td>1.063</td></tr>
<tr><td></td></tr>
<tr><td>Especialista</td><td>3.095</td><td>407</td><td>774</td><td>214</td><td>504</td><td>504</td><td>1.002</td><td>1.074</td></tr>
<tr><td></td></tr>
<tr><td>Peón</td><td>3.033</td><td>407</td><td>758</td><td>214</td><td>488</td><td>488</td><td>976</td><td>1.079</td></tr>
<tr><td></td></tr>
<tr><td>Mestre taller</td><td>109.776</td><td>407</td><td>915</td><td>214</td><td>-</td><td>519</td><td>1.087</td><td>812</td></tr>
<tr><td></td></tr>
<tr><td>Encargado</td><td>100.682</td><td>407</td><td>838</td><td>214</td><td>-</td><td>510</td><td>1.064</td><td>1.066</td></tr>
<tr><td></td></tr>
<tr><td>Administrativo 1ª</td><td>105.535</td><td>407</td><td>880</td><td>214</td><td>-</td><td>-</td><td>-</td><td>295</td></tr>
<tr><td></td></tr>
<tr><td>Administrativo 2ª</td><td>100.682</td><td>407</td><td>838</td><td>214</td><td>-</td><td>-</td><td>-</td><td>390</td></tr>
<tr><td></td></tr>
<tr><td>Auxiliar</td><td>94.641</td><td>407</td><td>788</td><td>214</td><td>-</td><td>-</td><td>-</td><td>351</td></tr>
<tr><td></td></tr></tbody></table>
<p>Táboas salariais 1998</p>
<p>Traballadores</p>
<p>anteriores ano 88</p>
<table><tbody><tr><td></td></tr>
<tr><td></td></tr>
<tr><td>Categoría</td><td>S. base</td><td>Asistencia</td><td>P.C.I.</td><td>Plus C.A.</td><td>Extras</td><td>Total</td><td>Plus fixo Adic.</td></tr>
<tr><td></td></tr>
</tbody></table>
<table><tbody><tr><td>Oficial 1ª</td><td>1.191.360</td><td>121.693</td><td>243.984</td><td>63.986</td><td>195.840</td><td>1.816.863</td><td>375.585</td></tr>
<tr><td></td></tr>
<tr><td>Oficial 2ª</td><td>1.165.445</td><td>121.693</td><td>238.602</td><td>63.986</td><td>191.580</td><td>1.781.306</td><td>377.775</td></tr>
<tr><td></td></tr>
<tr><td>Oficial 3ª</td><td>1.135.880</td><td>121.693</td><td>232.622</td><td>63.986</td><td>186.720</td><td>1.740.901</td><td>387.995</td></tr>
<tr><td></td></tr>
<tr><td>Especialista</td><td>1.129.675</td><td>121.693</td><td>231.426</td><td>63.986</td><td>185.700</td><td>1.732.480</td><td>392.010</td></tr>
<tr><td></td></tr>
<tr><td>Peón</td><td>1.107.045</td><td>121.693</td><td>226.642</td><td>63.986</td><td>181.980</td><td>1.701.346</td><td>393.835</td></tr>
<tr><td></td></tr>
<tr><td>Mestre taller</td><td>1.317.312</td><td>121.693</td><td>273.585</td><td>63.986</td><td>219.552</td><td>1.996.128</td><td>296.380</td></tr>
<tr><td></td></tr>
<tr><td>Encargado</td><td>1.208.184</td><td>121.693</td><td>250.562</td><td>63.986</td><td>201.364</td><td>1.845.789</td><td>389.090</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categoría</td><td>S. base</td><td>Asistencia</td><td>P.C.I.</td><td>Plus C.A.</td><td>Extras</td><td>Total</td><td>Plus fixo Adic.</td></tr>
<tr><td></td></tr>
</tbody></table>
<table><tbody><tr><td>Administrativo 1ª</td><td>1.266.420</td><td>121.693</td><td>263.120</td><td>63.986</td><td>211.070</td><td>1.926.289</td><td>107.675</td></tr>
<tr><td></td></tr>
<tr><td>Administrativo 2ª</td><td>1.208.184</td><td>121.693</td><td>250.562</td><td>63.986</td><td>201.364</td><td>1.845.789</td><td>142.350</td></tr>
<tr><td></td></tr>
<tr><td>Auxiliar</td><td>1.135.692</td><td>121.693</td><td>235.612</td><td>63.986</td><td>189.282</td><td>1.746.265</td><td>128.115</td></tr>
<tr><td></td></tr></tbody></table>
<p>Táboas salariais 1999</p>
<p>Traballadores</p>
<p>anteriores ano 88</p>
<table><tbody><tr><td></td></tr>
<tr><td></td></tr>
<tr><td>Categoría</td><td>S. base</td><td>Asistencia</td><td>P.C.I.</td><td>Plus C.A.</td><td>Xef. equipo</td><td>T. día</td><td>T. noite</td><td>Plus fixo Adic.</td></tr>
<tr><td></td></tr>
</tbody></table>
<table><tbody><tr><td>Oficial 1ª</td><td>3.362</td><td>419</td><td>840</td><td>220</td><td>543</td><td>543</td><td>1.089</td><td>1.060</td></tr>
<tr><td></td></tr>
<tr><td>Oficial 2ª</td><td>3.289</td><td>419</td><td>822</td><td>220</td><td>353</td><td>535</td><td>1.067</td><td>1.066</td></tr>
<tr><td></td></tr>
<tr><td>Oficial 3ª</td><td>3.205</td><td>419</td><td>801</td><td>220</td><td>519</td><td>519</td><td>1.035</td><td>1.095</td></tr>
<tr><td></td></tr>
<tr><td>Especialista</td><td>3.188</td><td>419</td><td>797</td><td>220</td><td>519</td><td>519</td><td>1.032</td><td>1.106</td></tr>
<tr><td></td></tr>
<tr><td>Peón</td><td>3.124</td><td>419</td><td>781</td><td>220</td><td>503</td><td>503</td><td>1.005</td><td>1.111</td></tr>
<tr><td></td></tr>
<tr><td>Mestre taller</td><td>113.069</td><td>419</td><td>942</td><td>220</td><td>-</td><td>535</td><td>1.120</td><td>836</td></tr>
<tr><td></td></tr>
<tr><td>Encargado</td><td>103.702</td><td>419</td><td>863</td><td>220</td><td>-</td><td>525</td><td>1.096</td><td>1.098</td></tr>
<tr><td></td></tr>
<tr><td>Administrativo 1ª</td><td>108.701</td><td>419</td><td>906</td><td>220</td><td>-</td><td>-</td><td>-</td><td>304</td></tr>
<tr><td></td></tr>
<tr><td>Administrativo 2ª</td><td>103.702</td><td>419</td><td>863</td><td>220</td><td>-</td><td>-</td><td>-</td><td>402</td></tr>
<tr><td></td></tr>
<tr><td>Auxiliar</td><td>97.480</td><td>419</td><td>812</td><td>220</td><td>-</td><td>-</td><td>-</td><td>362</td></tr>
<tr><td></td></tr></tbody></table>
<p>Táboas salariais 1999</p>
<p>Traballadores</p>
<p>anteriores ano 88</p>
<table><tbody><tr><td></td></tr>
<tr><td></td></tr>
<tr><td>Categoría</td><td>S. base</td><td>Asistencia</td><td>P.C.I.</td><td>Plus C.A.</td><td>Extras</td><td>Total</td><td>Plus fixo Adic.</td></tr>
<tr><td></td></tr>
</tbody></table>
<table><tbody><tr><td>Oficial 1ª</td><td>1.227.130</td><td>125.281</td><td>251.160</td><td>65.780</td><td>201.720</td><td>1.871.071</td><td>386.900</td></tr>
<tr><td></td></tr>
<tr><td>Oficial 2ª</td><td>1.200.485</td><td>125.281</td><td>245.778</td><td>65.780</td><td>192.300</td><td>1.792.685</td><td>399.675</td></tr>
<tr><td></td></tr>
<tr><td>Oficial 3ª</td><td>1.169.825</td><td>125.281</td><td>239.499</td><td>65.780</td><td>192.300</td><td>1.792.685</td><td>399.675</td></tr>
<tr><td></td></tr>
<tr><td>Especialista</td><td>1.163.620</td><td>125.281</td><td>238.303</td><td>65.780</td><td>191.280</td><td>1.784.264</td><td>403.690</td></tr>
<tr><td></td></tr>
<tr><td>Peón</td><td>1.140.260</td><td>125.281</td><td>233.519</td><td>65.780</td><td>187.440</td><td>1.752.280</td><td>405.515</td></tr>
<tr><td></td></tr>
<tr><td>Mestre taller</td><td>1.356.828</td><td>125.281</td><td>281.658</td><td>65.780</td><td>226.138</td><td>2.055.685</td><td>305.140</td></tr>
<tr><td></td></tr>
<tr><td>Encargado</td><td>1.244.424</td><td>125.281</td><td>258.037</td><td>65.780</td><td>207.404</td><td>1.900.926</td><td>400.770</td></tr>
<tr><td></td></tr>
<tr><td>Administrativo 1ª</td><td>1.304.412</td><td>125.281</td><td>270.894</td><td>65.780</td><td>217.402</td><td>1.983.769</td><td>110.960</td></tr>
<tr><td></td></tr>
<tr><td>Administrativo 2ª</td><td>1.244.424</td><td>125.281</td><td>258.037</td><td>65.780</td><td>207.404</td><td>1.900.926</td><td>146.730</td></tr>
<tr><td></td></tr>
<tr><td>Auxiliar</td><td>1.169.760</td><td>125.281</td><td>242.788</td><td>65.780</td><td>194.960</td><td>1.798.569</td><td>132.130</td></tr>
<tr><td></td></tr></tbody></table>

