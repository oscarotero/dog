---
date: '1999-02-23'
id: '44E6'
page: 2
number: 37
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 de decembro de 1998, da Dirección Xeral de Industria, pola que
  se lle concede a Fondo Formación a cualificación de entidade recoñecida para
  impartir cursos teórico-prácticos para a obtención de carnés profesionais de
  instalador e mantedor-reparador de instalacións de calefacción, climatización
  e auga quente sanitaria.
range: Resolución
url: 'https://www.xunta.gal/dog/Publicados/1999/19990223/Anuncio44E6_gl.html'
---
<p>Vista a solicitude presentada por Vicente Martínez Graña en representación de Fondo Formación e a documentación anexa, na que se solicita que se lle conceda a cualificación de entidade recoñecida para impartir cursos teórico-prácticos para a obtención de carnés profesionais de instalador e mantedor-reparador de instalacións de calefacción, climatización e auga quente sanitaria.</p>
<p>Vista a instrucción técnica complementaria ITE 11 do Regulamento de instalacións térmicas nos edificios (RITE) aprobada por R.D. 1751/1998, do 31 de xullo (BOE do 5 de agosto) pola que se establecen especialidades dos carnés profesionais de instalador e mantedor-reparador de instalacións de calefacción, climatización e auga quente sanitaria e se fixa o número mínimo de horas para desenvolve-los programas dos cursos teóricos e de coñecementos específicos para a obtención dos mesmos.</p>
<p>Considerando que se cumpriron os requisitos regulamentarios establecidos.</p>
<p>A Dirección Xeral de Industria</p>
<p>RESOLVE:</p>
<p>Renovar a Fondo Formación a cualificación de entidade recoñecida para imparti-los cursos teórico-prácticos para a obtención dos carnés profesionais de instalador e mantedor-reparador de instalacións de calefacción, climatización e auga quente sanitaria, no ámbito da Comunidade Autónoma de Galicia.</p>
<p>A duración dos cursos en número de horas axustarase ó disposto na ITE 11 do R.D. 1751/1998, do 31 de xullo.</p>
<p>Para imparti-los cursos, deberase comunicar á Dirección Xeral de Industria e á Delegación Provincial da Consellería de Industria e Comercio da</p>
<p>provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberá renovarse ós dous anos, para o que deberá acreditar ante a Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 1 de decembro de 1998.</p>
<p>Joaquín del Moral Crespo</p>
<p>Director xeral de Industria</p>

