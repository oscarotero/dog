---
date: '2015-10-09'
id: G0165-290915-0004
page: 39626
number: 194
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 29 de setembro de 2015, da Xefatura Territorial de Lugo, polo que
  se notifica o inicio do expediente PSC-LU-0095/2015-PRE.
range: Anuncio
url: >-
  https://www.xunta.gal/dog/Publicados/2015/20151009/AnuncioG0165-290915-0004_gl.html
---
<p>De conformidade co disposto no artigo 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), logo de ser intentada sen éxito a notificación persoal a través do servizo de Correos, notifícase á persoa interesada que se sinala no anexo deste anuncio o inicio do expediente PSC-LU-0095/2015-PRE.</p>
    <p>É tamén de aplicación o artigo 59.5 da devandita lei, modificada pola Lei 15/2014, do 16 de setembro, de racionalización do sector público e outras medidas de reforma administrativa, que indica que a eficacia do acto queda supeditada á súa publicación no taboleiro de edictos único do Boletín Oficial del Estado, polo que o prazo para presentar alegacións se computará desde esa publicación.</p>
    <p>A persoa interesada poderá comparecer nas oficinas da sede da Xefatura de Coordinación da Área do Mar da Xefatura Territorial da Consellería do Medio Rural e do Mar, sitas na avenida Ramón Canosa, s/n, en Viveiro, das 9.00 ás 14.00 horas, de luns a venres, para o coñecemento íntegro do acordo de inicio e constancia de tal coñecemento.</p>
    <p>O procedemento desenvolverase de conformidade co principio de acceso permanente. Para estes efectos, en calquera momento do procedemento, a persoa interesada ten dereito a coñecer o seu estado de tramitación e a acceder e obter copias dos documentos contidos nel, ao abeiro do artigo 3.1 do Real decreto 1398/1993, do 4 de agosto (BOE núm. 189, do 9 de agosto).</p>
    <p>Sen prexuízo do anterior, a persoa interesada dispón dun prazo de 15 días para achegar cantas alegacións, documentos ou informacións xulgue pertinentes e, de ser o caso, propoñer proba concretando os medios de que pretenda valerse, segundo o disposto no artigo 16.1 do Real decreto 1398/1993, do 4 de agosto.</p>
    <p>De non efectuar alegacións sobre o contido da iniciación do procedemento no prazo previsto no artigo 16.1 citado, a iniciación poderá ser considerada proposta de resolución, cos efectos previstos para esta nos artigos 18 e 19 do Real decreto 1398/1993, do 4 de agosto, de conformidade co establecido no artigo 13.2 dese real decreto.</p>
    <p>Lugo, 29 de setembro de 2015</p>
    <footer><p>José Ramón Losada Fernández<br>Xefe territorial de Lugo</p></footer>
    <h2>ANEXO</h2>
    <p>Expediente: PSC-LU-0095/2015-PRE.</p>
    <p>Persoa interesada: Benjamín Fernández Bedoya.</p>
    <p>Acto de notificación: inicio.</p>
    <p>Último enderezo coñecido: rúa Mirabel, 40, baixo C, Valladolid.</p>

