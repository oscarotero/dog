---
date: '2013-12-20'
id: G2346-291113-0001
page: 49136
number: 243
agency: Xulgado do Social número 3 da Coruña
section: V. Administración de xustiza.
title: EDICTO (1003/2011).
range: Edicto
url: >-
  https://www.xunta.gal/dog/Publicados/2013/20131220/AnuncioG2346-291113-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento ordinario 1003/2011 deste xulgado do social, seguido por instancia de Carlos Riva Cabanas contra a empresa Torreiro y Candal, S.L., Fondo de Garantía Salarial, Francisco Lago Doldán sobre ordinario, foi ditada a seguinte resolución:</p>
    <p>«Resolvo:</p>
    <p>Que, considerando parcialmente a demanda interposta por Carlos Riva Cabanas contra a empresa Torreiro y Candal, S.L. debo declarar e declaro o dereito do demandante a percibir a cantidade global de tres mil oitocentos trece euros con vinte e tres céntimos nos conceptos anteriormente referidos, e condeno a referida empresa ao aboamento da devandita cantidade.</p>
    <p>Debo absolver e absolvo o codemandado Francisco Lago Doldán ao non ser alcanzado por responsabilidade ningunha nas pretensións do demandante. Así mesmo, debo de absolver e absolvo o Fogasa por non ser alcanzado por responsabilidade ningunha nesta instancia.</p>
    <p>Notifíquese esta sentenza ás partes e advírtase que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente-causa seus, ou que non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banesto 0030.1846, a nome deste xulgado co número 1533.0000.36.1003.11 e demostralo mediante a presentación do comprobante do ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.1003.11 a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, e incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso, ao momento de anuncialo.</p>
    <p>Así o pronuncio, mando e asino por esta a miña sentenza, xulgando definitivamente.</p>
    <p>Publicación. Lida e publicada foi a anterior sentenza pola magistrada xuíza que a ditou, celebrando audiencia pública no día da data, do cal dou fe».</p>
    <p>E para que sirva de notificación en legal forma a Torreiro e Candal, S.L. expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 29 de novembro de 2013</p>
    <footer><p>O secretario xudicial</p></footer>

