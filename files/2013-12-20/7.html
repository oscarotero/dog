---
date: '2013-12-20'
id: G0164-121213-0002
page: 49065
number: 243
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 5 de decembro de 2013 pola que se autoriza a implantación de
  ensinanzas universitarias oficiais de grao e máster universitario nas
  universidades do Sistema universitario de Galicia para o curso 2013/14.
range: Orde
url: >-
  https://www.xunta.gal/dog/Publicados/2013/20131220/AnuncioG0164-121213-0002_gl.html
---
<p>A Lei orgánica 6/2001, do 21 de xaneiro, de universidades, modificada pola Lei orgánica 4/2007, do 12 de abril, establece que a implantación e supresión de ensinanzas conducentes á obtención de títulos universitarios de carácter oficial e validez en todo o territorio nacional serán acordadas pola Comunidade Autónoma, logo de solicitude de implantación polas universidades, segundo o disposto na lexislación vixente. </p>
    <p>Por medio do Real decreto 1393/2007, do 29 de outubro, modificado polo Real decreto 861/2010, do 2 de xullo, establécese a ordenación das ensinanzas universitarias oficiais e dispón no seu capítulo VI o procedemento de verificación e acreditación dos títulos. Os plans de estudos serán verificados mediante resolución do Consello de Universidades e autorizados pola Comunidade Autónoma. Mediante acordo do Consello de Ministros establecerase o carácter oficial dos títulos e procederase á súa inscrición no Rexistro de Universidades, Centros e Títulos (RUCT).</p>
    <p>No ámbito autonómico esta materia está regulada pola Lei 6/2013, do 13 de xuño, do Sistema universitario de Galicia, e a Orde do 20 de marzo de 2012 pola que se desenvolve o Decreto 222/2011, do 2 de decembro, polo que se regulan as ensinanzas universitarias oficiais no ámbito da Comunidade Autónoma de Galicia. </p>
    <p>No Decreto 222/2011, do 2 de decembro, establécese que o procedemento para obter a autorización de implantación das ensinanzas universitarias oficiais no ámbito territorial propio da Comunidade Autónoma farase por orde da consellería competente en materia de universidades e publicarase no <em>Diario Oficial de Galicia</em>. O Pleno do Consello Galego de Universidades do 31 de xullo de 2013, de acordo co previsto no artigo 56 da citada Lei 6/2013, do 13 de xuño, emitiu informe favorable sobre a solicitude de implantación de determinados títulos universitarios oficiais de grao e máster universitario.</p>
    <p>O artigo 19.2 da citada Orde do 20 de marzo de 2012 recolle que as universidades, logo de ser autorizadas a implantar estudos, quedarán obrigadas a adoitar as garantías precisas para que non se demore a súa impartición máis alá dun curso académico. Por razóns excepcionais, debidamente xustificadas, o departamento competente en materia de universidades poderá autorizar a non impartición da titulación noutro curso académico. A non impartición da titulación máis alá de dous cursos académicos consecutivos levará consigo o inicio do procedemento de revogación.</p>
    <p>Por todo iso,</p>
    <h2>DISPOÑO:</h2>
    <p>Artigo 1. Conceder autorización á Universidade da Coruña para implantar, no curso 2013/14, as ensinanzas universitarias oficiais de:</p>
    <p>1. Grao en Enxeñaría Naval e Oceánica. Esta autorización inicia o proceso de extinción do Grao en Arquitectura Naval da UDC, autorizado polo Decreto 150/2010, do 16 de setembro, e que figura inscrito no RUCT co código 2502205 e do grao en Enxeñaría en Propulsión e Servizos do Buque da UDC, autorizado polo Decreto 150/2010, do 16 de setembro, e que figura inscrito no RUCT co código 2502208.</p>
    <p>2. Máster universitario en Contabilidade Superior e Auditoría de Contas.</p>
    <p>3. Máster universitario en Dirección e Administración de Empresas (MBA).</p>
    <p>4. Máster universitario en Estudos Ingleses Avanzados e as súas Aplicacións (interuniversitario).</p>
    <p>5. Máster universitario en Investigación en Enxeñaría Civil.</p>
    <p>6. Máster universitario en Lingüística Aplicada (interuniversitario). Esta autorización inicia o proceso de extinción do máster universitario en Lingua e Usos Profesionais da UDC, autorizado polo Decreto 13/2007, do 1 de febreiro, e que figura inscrito no RUCT co código 4310008, e o máster universitario en Lingüística e as súas Aplicacións (interuniversitario, participa UDC e coordina UVIGO), autorizado polo Decreto 434/2009, do 3 de decembro, e que figura inscrito no RUCT co código 4310600.</p>
    <p>7. Máster universitario en Matemática Industrial (interuniversitario). Esta autorización inicia o proceso de extinción do máster universitario en Enxeñaría Matemática (interuniversitario, participa UDC e UVIGO e coordina USC), autorizado polo Decreto 51/2006, do 23 de marzo, e que figura inscrito no RUCT co código 4310358.</p>
    <p>Artigo 2. Conceder autorización á Universidade de Santiago de Compostela para implantar, no curso 2013/14, as ensinanzas universitarias oficiais de:</p>
    <p>1. Máster universitario en Arqueoloxía e Ciencias da Antigüidade. Esta autorización inicia o proceso de extinción do máster universitario en Arqueoloxía e Ciencias da Antigüidade, autorizado polo Decreto 150/2010, do 16 de setembro, e que figura inscrito no RUCT co código 4311947.</p>
    <p>2. Máster universitario en Enxeñaría Agronómica.</p>
    <p>3. Máster universitario en Enxeñaría de Montes.</p>
    <p>4. Máster universitario en Enxeñaría Química e Bioprocesos. Esta autorización inicia o proceso de extinción do máster universitario en Enxeñaría de Procesos Químicos e Ambientais da USC, autorizado polo Decreto 434/2009, do 3 de decembro, e que figura inscrito no RUCT co código 4311766.</p>
    <p>5. Máster universitario en Estudos da Literatura e da Cultura. Esta autorización inicia o proceso de extinción do máster universitario en Estudo e Edición de Textos Literarios Españois e Latinoamericanos da USC, autorizado polo Decreto 150/2010, do 16 de setembro, e que figura inscrito no RUCT co código 4312582 e do máster universitario en Estudos Teóricos e Comparados da Literatura e da Cultura da USC, autorizado polo Decreto 53/2008, do 13 de marzo, e que figura inscrito no RUCT co código 4311761.</p>
    <p>6. Máster universitario en Estudos Ingleses Avanzados e as súas Aplicacións (interuniversitario). Esta autorización inicia o proceso de extinción do máster universitario en Estudos Ingleses. Tendencias Actuais e Aplicacións da USC, autorizado polo Decreto 434/2009, do 3 de decembro, e que figura inscrito no RUCT co código 4311757.</p>
    <p>7. Máster universitario en Lingüística Aplicada (interuniversitario). Esta autorización inicia o proceso de extinción do máster universitario en Estudos Lingüísticos da USC, autorizado polo Decreto 434/2009, do 3 de decembro, e que figura inscrito no RUCT co código 4311759.</p>
    <p>8. Máster universitario en Matemática Industrial (interuniversitario). Esta autorización inicia o proceso de extinción do máster universitario en Enxeñaría Matemática (interuniversitario, participa UDC e UVIGO e coordina USC), autorizado polo Decreto 51/2006, do 23 de marzo, e que figura inscrito no RUCT co código 4310358.</p>
    <p>9. Máster universitario en Química Orgánica (interuniversitario). Esta autorización inicia o proceso de extinción do máster universitario en Química Orgánica (interuniversitario, participa a Universidade Autónoma e a Universidade Complutense de Madrid e coordina USC), autorizado polo Decreto 13/2007, do 1 de febreiro, e que figura inscrito no RUCT co código 4310360.</p>
    <p>10. Máster universitario en Xestión do Patrimonio Artístico e Arquitectónico, Museos e Mercado da Arte (interuniversitario). Esta autorización inicia o proceso de extinción do máster universitario en Lecturas sobre a Cidade Histórica. Arte, Patrimonio Cultural e a súa Xestión da USC, autorizado polo Decreto 150/2010, do 16 de setembro, e que figura inscrito no RUCT co código 4312583.</p>
    <p>Artigo 3. Conceder autorización á Universidade de Vigo para implantar, no curso 2013/14, as ensinanzas universitarias oficiais de:</p>
    <p>1. Máster universitario en Dereito de Empresa. Esta autorización inicia o proceso de extinción do máster universitario en Ordenación Xurídica do Mercado da UVIGO, autorizado polo Decreto 434/2009, do 3 de decembro, e que figura inscrito no RUCT co código 4311042.</p>
    <p>2. Máster universitario en Economía, Mercados Financeiros e Empresa.</p>
    <p>3. Máster universitario en Enxeñaría da Automoción. Esta autorización inicia o proceso de extinción do máster universitario en Tecnoloxías e Procesos na Industria do Automóbil da UVIGO, autorizado polo Decreto 53/2008, do 13 de marzo, e que figura inscrito no RUCT co código 4310399.</p>
    <p>4. Máster universitario en Estudos Ingleses Avanzados e as súas Aplicacións (interuniversitario). Esta autorización inicia o proceso de extinción do máster universitario en Estudos Ingleses Avanzados: Interpretación Textual e Cultural das Sociedades Anglófonas Contemporáneas da UVIGO, autorizado polo Decreto 434/2009, do 3 de decembro, e que figura inscrito no RUCT co código 4310597.</p>
    <p>5. Máster universitario en Innovación Industrial e Optimización de Procesos. Esta autorización inicia o proceso de extinción do máster universitario en Innovación Industrial e Optimización de Procesos da UVIGO, autorizado polo Decreto 434/2009, do 3 de decembro, e que figura inscrito no RUCT co código 4310396.</p>
    <p>6. Máster universitario en Lingüística Aplicada (interuniversitario). Esta autorización inicia o proceso de extinción do máster universitario en Lingüística e as súas Aplicacións (interuniversitario, participa UDC e coordina UVIGO), autorizado polo Decreto 434/2009, do 3 de decembro, e que figura inscrito no RUCT co código 4310600.</p>
    <p>7. Máster universitario en Matemática Industrial (interuniversitario). Esta autorización inicia o proceso de extinción do máster universitario en Enxeñaría Matemática (interuniversitario, participa UDC e UVIGO e coordina USC), autorizado polo Decreto 51/2006, do 23 de marzo, e que figura inscrito no RUCT co código 4310358.</p>
    <p>8. Máster universitario en Procesos de Deseño e Fabricación Mecánica. Esta autorización inicia o proceso de extinción do máster universitario en Tecnoloxías Avanzadas de Procesos de Deseño e Fabricación Mecánica da UVIGO, autorizado polo Decreto 434/2009, do 3 de decembro, e que figura inscrito no RUCT co código 4311010.</p>
    <p>9. Máster universitario en Teatro e Artes Escénicas. Esta autorización inicia o proceso de extinción do máster universitario en Artes Escénicas da UVIGO, autorizado polo Decreto 434/2009, do 3 de decembro, e que figura inscrito no RUCT co código 4310596.</p>
    <p>10. Máster universitario en Tradución para a Comunicación Internacional. Esta autorización inicia o proceso de extinción do máster universitario en Tradución e Paratradución da UVIGO, autorizado polo Decreto 434/2009, do 3 de decembro, e que figura inscrito no RUCT co código 4311046.</p>
    <p>Artigo 4. As universidades adoptarán as medidas necesarias para garantir os dereitos académicos dos estudantes que se encontren cursando os estudos que inician o proceso de extinción, de acordo co establecido no artigo 16.2 do Decreto 222/2011, do 2 de decembro. </p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 5 de decembro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

