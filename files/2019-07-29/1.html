---
date: '2019-07-29'
id: G0534-180719-0002
page: 34554
number: 142
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 15 de xullo de 2019 pola que se modifican as unidades e os postos de
  traballo docentes dos centros públicos dependentes desta consellería nos
  niveis de educación infantil, educación primaria e educación especial.
range: Orde
url: >-
  https://www.xunta.gal/dog/Publicados/2019/20190729/AnuncioG0534-180719-0002_gl.html
---
<p>Para adaptar a organización dos centros docentes ás necesidades efectivas da poboación escolar e ás exixencias duns cadros de persoal que incidan na atención á diversidade coa introdución de profesorado especialista e a mellora da súa oferta educativa, deben revisarse as unidades e os postos de traballo docentes dos centros públicos dependentes desta consellería nos niveis de educación infantil, educación primaria e educación especial.</p>
    <p>De conformidade co Decreto 138/2018, do 8 de novembro, que establece a estrutura orgánica da Consellería de Educación, Universidade e Formación Profesional, e determina a competencia desta en materia de creación, supresión, transformación, clasificación, autorización e organización dos centros escolares, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación de unidades e postos de traballo de escolas e colexios de educación infantil e primaria e de educación especial</p>
    <p>Modificar as unidades e os postos de traballo docentes dos seguintes centros educativos:</p>
    <p>– Escolas infantís (EEI), colexios de educación primaria (CEP), colexios de educación infantil e primaria (CEIP) e centros públicos integrados (CPI) que se relacionan no anexo I desta orde.</p>
    <p>– Centros de educación especial (CEE) que se sinalan no anexo II. </p>
    <p>Artigo 2. Modificación de colexios rurais agrupados</p>
    <p>1. O colexio rural agrupado (CRA) Novo Mencer, do Concello de Coristanco, e o CRA de Santa Comba, fusiónanse nun único CRA con código de centro 15033098, con sede na rúa Esfarrapa, 52, Coristanco, e a composición resultante que se detalla no anexo III.</p>
    <p>2. Integrar no CRA de Santa Comba a EEI de Lañas, do Concello da Baña.</p>
    <p>3. Suprimir o CRA Os Remuíños, do Concello de Cabana de Bergantiños, e integrar a EEI de Neaño, pertencente ao mesmo concello, no CRA Nosa Señora do Faro, do Concello de Ponteceso.</p>
    <p>4. Modificar as unidades e postos de traballo docentes dos CRA relacionados no anexo III.</p>
    <p>Artigo 3. Supresión de centros</p>
    <p>Suprimir os centros docentes que se relacionan no anexo IV desta orde. </p>
    <p>Artigo 4. Situación do persoal docente</p>
    <p>1. Aos centros que como consecuencia das modificacións que se sinalan no artigo primeiro incrementen o número de postos de traballo, aplicaráselles o establecido na Orde do 30 de marzo de 1992, pola que se regula a mobilidade das funcionarias e dos funcionarios pertencentes ao corpo de mestras/es nos propios centros por incremento de postos de traballo.</p>
    <p>Estes novos postos poderanse solicitar polo profesorado con destino definitivo no centro que conte coa oportuna habilitación e accedese a este por concursos anteriores ao convocado no curso 1990/1991, sempre que non acadase novo posto de traballo nel como consecuencia doutros procesos de adscrición ou de mobilidade no propio centro. Non obstante, poderaos solicitar o profesorado que, estando en posesión da correspondente habilitación, estea adscrito a postos de traballo que se vexan afectados por diminución nun número máximo igual á redución de postos.</p>
    <p>2. Así mesmo, aplicarase o Decreto 140/2006, do 31 de agosto, polo que se determinan os criterios de perda do destino definitivo polas funcionarias e funcionarios docentes que prestan servizos nos centros educativos que imparten ensinanzas distintas das universitarias e o cómputo da antigüidade no centro en función das causas de acceso a el.</p>
    <p>3. Os procesos de mobilidade regulados na Orde do 30 de marzo de 1992 que se produzan como consecuencia desta orde desenvolveranse durante o mes de setembro de 2019 e terán efectos do día 1º do mesmo mes.</p>
    <p>Disposición adicional. Posta en funcionamento de centro docente</p>
    <p>Autorizar a posta en funcionamento do CEIP de Negueira de Muñiz (Lugo), código 27007892, coas unidades habilitadas que se determinen por resolución da Dirección Xeral de Centros e Recursos Humanos.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 15 de xullo de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

