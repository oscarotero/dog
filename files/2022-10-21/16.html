---
date: '2022-10-21'
id: V0653-131022-0014
page: 56005
number: 201
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 13 de outubro de 2022, da Xefatura Territorial de Lugo, polo que se
  someten a información pública a solicitude de autorización administrativa
  previa e de construción, o estudo de impacto ambiental e o proxecto sectorial
  de incidencia supramunicipal (proxecto de interese autonómico) do proxecto de
  execución do parque eólico San Cristovo, nos concellos de Monterroso e Taboada
  (expediente LU-11/117-EOL).
range: Acordo
url: >-
  https://www.xunta.gal/dog/Publicados/2022/20221021/AnuncioV0653-131022-0014_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; así como na Lei 21/2013, do 9 de decembro, de avaliación ambiental, e na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir: </p>
    <p>Antecedentes:</p>
    <p> • O 7.7.2021, Enel Green Power España, S.L. presentou solicitude de autorización administrativa de instalacións de produción de enerxía eléctrica e as súas infraestruturas de evacuación para a modificación substancial do proxecto denominado parque eólico San Cristovo (LU-11/117-EOL) situado nos termos municipais de Taboada e Monterroso, para outorgamento de autorización administrativa previa, autorización administrativa de construción e aprobación do proxecto sectorial de incidencia supramunicipal, ao abeiro da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola disposición derradeira sétima da Lei 5/2017, do 19 de outubro, de fomento da implantación de iniciativas empresariais en Galicia (DOG nº 203, do 25 de outubro), e pola Lei 9/2021, do 25 de febreiro, de simplificación administrativa e de apoio á reactivación económica de Galicia (DOG nº 39, do 26 de febreiro).</p>
    <p> • O 12.5.2022, a Dirección Xeral de Ordenación do Territorio e Urbanismo emitiu informe segundo o recollido no artigo 33.7 da Lei 8/2009, do 22 de decembro, onde se indica cumprimento da distancia mínima de 500 m dos aeroxeradores a núcleos de poboación. </p>
    <p> • O 13.4.2022, a Dirección Xeral de Planificación Enerxética e Recursos Naturais notificoulle a citada sociedade o cumprimento dos requisitos establecidos nos artigos 30 e 31 da Lei 8/2009, do 22 de decembro.</p>
    <p> • O 15.9.2022 e de acordo co artigo 33.9 da Lei 8/2009, a Dirección Xeral de Planificación Enerxética e Recursos Naturais achegou a esta xefatura territorial o expediente completo para continuar coa súa tramitación.</p>
    <p>As instalacións incluídas no proxecto descríbense a seguir:</p>
    <p>Solicitante/promotora: Enel Green Power España, S.L. NIF B61234613.</p>
    <p>Domicilio social: r/ Ribera del Loira, 60, 28042 Madrid. </p>
    <p>Denominación do proxecto: proxecto de execución do parque eólico San Cristovo.Termos municipais de Monterroso e Taboada. Provincia de Lugo.</p>
    <p>Situación: concellos de Monterroso e Taboada (Lugo).</p>
    <p>Áreas de desenvolvemento eólico (ADE): San Cristovo. </p>
    <p>Potencia instalada: 28 MW.</p>
    <p>Número de aeroxeradores que se van instalar: 6.</p>
    <p>Subestación colectora do parque: San Cristovo 30/220 kV, de 25/30 MVA.</p>
    <p>Produción neta anual estimada: 94.412 MWh/ano.</p>
    <p>Orzamento total (execución material): 36.860.252,38 €.</p>
    <p>Coordenadas perimétricas da poligonal do parque eólico:</p>
    <table>
     <tbody>
      <tr>
       <td rowspan="2">Vértice</td>
       <td colspan="2">Datum ETRS89 (fuso 29)</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>A</td>
       <td>598.447,10</td>
       <td>4.737.067,67</td>
      </tr>
      <tr>
       <td>B</td>
       <td>603.875,32</td>
       <td>4.737.067,67</td>
      </tr>
      <tr>
       <td>C</td>
       <td>603.875,32</td>
       <td>4.732.785,67</td>
      </tr>
      <tr>
       <td>D</td>
       <td>598.875,30</td>
       <td>4.732.785,64</td>
      </tr>
     </tbody>
    </table>
    <p>Coordenadas de localización dos aeroxeradores: </p>
    <table>
     <tbody>
      <tr>
       <td rowspan="2">Aeroxerador</td>
       <td colspan="2">ETRS89 (fuso 29)</td>
       <td rowspan="2">Elevación (m)</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>SC-01</td>
       <td>601.137</td>
       <td>4.734.082</td>
       <td>660</td>
       <td>Taboada</td>
      </tr>
      <tr>
       <td>SC-02</td>
       <td>601.494</td>
       <td>4.735.137</td>
       <td>714</td>
       <td>Taboada</td>
      </tr>
      <tr>
       <td>SC-03</td>
       <td>600.159</td>
       <td>4.735.282</td>
       <td>803</td>
       <td>Taboada</td>
      </tr>
      <tr>
       <td>SC-04</td>
       <td>599.423</td>
       <td>4.735.486</td>
       <td>759</td>
       <td>Taboada</td>
      </tr>
      <tr>
       <td>SC-05</td>
       <td>600.614</td>
       <td>4.735.830</td>
       <td>760</td>
       <td>Monterroso</td>
      </tr>
      <tr>
       <td>SC-06</td>
       <td>600.323</td>
       <td>4.736.368</td>
       <td>709</td>
       <td>Monterroso</td>
      </tr>
     </tbody>
    </table>
    <p>Coordenadas das esquinas que conforman a subestación San Cristovo:</p>
    <table>
     <tbody>
      <tr>
       <td colspan="3">Datum ETRS89 (fuso 29)</td>
      </tr>
      <tr>
       <td>Nº vértice</td>
       <td>UTM-X</td>
       <td>UTM-Y</td>
      </tr>
      <tr>
       <td>S1</td>
       <td>601.212</td>
       <td>4.735.279</td>
      </tr>
      <tr>
       <td>S2</td>
       <td>601.232</td>
       <td>4.735.233</td>
      </tr>
      <tr>
       <td>S3</td>
       <td>601.136</td>
       <td>4.735.191</td>
      </tr>
      <tr>
       <td>S4</td>
       <td>601.116</td>
       <td>4.735.237</td>
      </tr>
     </tbody>
    </table>
    <p>Coordenadas da torre de medición auto soportada:</p>
    <table>
     <tbody>
      <tr>
       <td colspan="3">Datum ETRS89 (fuso 29)</td>
       <td rowspan="2">Elevación (m)</td>
       <td rowspan="2">Concello</td>
      </tr>
      <tr>
       <td>Nome</td>
       <td>UTM-X</td>
       <td>UTM-Y</td>
      </tr>
      <tr>
       <td>PMM</td>
       <td>599.780</td>
       <td>4.735.539</td>
       <td>802</td>
       <td>Taboada</td>
      </tr>
     </tbody>
    </table>
    <p>Características técnicas principais das instalacións:</p>
    <p> • Catro (4) aeroxeradores Siemens-Gamesa SG 6.0-170 de potencia nominal 5,0 MW, cun diámetro de rotor de 170 m e altura de buxa 100 m. </p>
    <p> • Un (1) aeroxerador Siemens Gamesa SG 6.0-155 de potencia nominal 6,0 MW, cun diámetro de rotor de 155 m e altura de buxa 102,5 m.</p>
    <p> • Un (1) aeroxerador Siemens Gamesa SG 2.1-114 de potencia nominal 2,0 MW, cun diámetro de rotor de 114 m e altura de buxa 80 m.</p>
    <p> • Cinco (5) centros de transformación, instalados no interior da torre de cada un dos aeroxeradores, formados por transformadores de 6.500 kVA de potencia nominal e relación de transformación 0,69/30 kV, celas de media tensión de 30 kV e os correspondentes equipamentos de protección, telemando e demais elementos auxiliares.</p>
    <p> • Un (1) centro de transformación, instalado no interior da torre do aeroxerador SG 2.1-114, formado por un transformador de 3.000 kVA de potencia nominal e relación de transformación 0,69/30 kV, celas de media tensión de 30 kV e os correspondentes equipamentos de protección, telemando e demais elementos auxiliares.</p>
    <p> • Torre de medición permanente do parque, auto soportada, de 98,5 m de altura.</p>
    <p> • Rede colectora soterrada, conformada polos cables de evacuación de enerxía a 30 kV, con condutores tipo UNE RH5Z1-OL 18/30 kV que unen os aeroxeradores entre si e coa subestación eléctrica do parque, os cables de fibra óptica para comunicacións e os cables de terra. </p>
    <p> • Subestación eléctrica tipo convencional, dunha posición de transformador de potencia, elevador, con saída ríxida de liña cos seus correspondentes equipamentos de medida e facturación, constituída por: </p>
    <p>– Parque exterior de intemperie: recinto valado onde se encontra o transformador de potencia e a aparellaxe do nivel de tensión de 220 kV. Posición de transformador de potencia, elevador, con saída ríxida de liña. Trifásico, en baño de aceite, refrixeración ONAN/ONAF, con relación de transformación 220/30 kV e potencia nominal 25/30 MVA. </p>
    <p>– Un edificio de operación e mantemento (O&amp;M) con oficinas, salas de operación e monitorización das instalacións, cuarto de climatización, aseos e almacén.</p>
    <p>– Un edificio de control e celas, cunha sala de celas de 30 kV e sala de proteccións e baixa tensión e sala Scada, que contén equipamentos informáticos de xestión e comunicacións.</p>
    <p>– Un edificio do grupo electróxeno de emerxencia de 160 kVA 400 V, que contén, ademais, tanque de diésel. </p>
    <p>– Un edificio de residuos.</p>
    <p> • Obra civil consistente en rede viaria de acceso ao parque e aos aeroxeradores, cimentacións e plataformas dos aeroxeradores, gabias para tendido de cablaxe de media tensión, comunicacións e rede de terras e obras auxiliares.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p> Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.d) da Lei 21/2013, do 9 de decembro, de avaliación ambiental.</p>
    <p>Obxecto da información pública: </p>
    <p> • Proxecto de execución (visado nº 20220427, data 18.2.2022). </p>
    <p> • Estudo de impacto ambiental (EIA) (asinado 11.2.2022 e 14.2.2022). </p>
    <p> • Proxecto sectorial de incidencia supramunicipal (proxecto de interese autonómico) (visado nº 20220428, data 18.2.2022). </p>
    <p>O que se fai público, de conformidade co artigo 33 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental e demais normas anteriormente citadas, para coñecemento xeral, e para que todas aquelas persoas, naturais ou xurídicas, que se consideren afectadas nos seus dereitos ou intereses, poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición das persoas interesadas nas dependencias da Sección de Enerxía desta Xefatura Territorial de Lugo da Vicepresidencia Primeira e Consellería de Economía, Industria e Innovación (rolda da Muralla, núm. 70, baixo 2º, 27071 Lugo, das 9.00 ás 14.00 horas, de luns a venres, con cita previa no correo electrónico enerxia.lugo@xunta.gal ou no teléfono 982 29 48 04), así como nos concellos de Monterroso e Taboada (Lugo). Ademais, tamén se poderá consultar no portal web da Vicepresidencia Primeira e Consellería de Economía, Industria e Innovación a través da seguinte ligazón:</p>
    <p>https://economia.xunta.gal/transparencia/parque-eolico/san-cristovo</p>
    <p>Lugo, 13 de outubro de 2022 </p>
    <footer><p>Gustavo J. Casasola de Cabo<br>Xefe territorial de Lugo</p></footer>

