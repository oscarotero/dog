---
date: '2000-05-11'
id: 9D52
page: 7501
number: 90
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 5 de maio de 2000, da Dirección Xeral de Persoal, pola que se
  fai pública a data do sorteo para determina-la composición dos tribunais que
  deberán xulga-lo procedemento selectivo de ingreso así como a adquisición de
  novas especialidades, do corpo de mestres.
range: Resolución
url: 'https://www.xunta.gal/dog/Publicados/2000/20000511/Anuncio9D52_gl.html'
---
<p>O punto 23 da Orde do 16 de marzo de 2000 (DOG do 22) pola que se convocaba procedemento selectivo de ingreso e adquisición de novas especialidades, ó corpo de mestres, establece que os tribunais que xulguen o concurso-oposición estarán integrados por catro vocais, designados por sorteo, entre funcionarios do corpo e especialidade correspondente.</p>
<p>Resultando necesario facer pública a data e a hora na que terá lugar o sorteo público, a Dirección Xeral de Persoal</p>
<p>RESOLVE:</p>
<p>Primeiro.-O sorteo para determina-los catro vocais e os seus suplentes correspondentes, que xulgarán o concurso-oposición ó corpo de mestres terá lugar entre funcionarios de carreira do corpo e da especialidade correspondente, en situación de servicio activo en centros dependentes desta consellería, con destino definitivo ou provisional na provincia na que se celebra o sorteo, o próximo día 12 de maio de 2000 ás 9 horas nos seguintes lugares:</p>
<p>-Delegación Provincial da Consellería de Educación e Ordenación Universitaria, rúa Salvador Madariaga, s/n (zona Monelos) A Coruña.</p>
<p>-Delegación Provincial da Consellería de Educación e Ordenación Universitaria, Ronda da Muralla, 70-5ª planta (Edificio Administrativo da Xunta de Galicia), Lugo.</p>
<p>-Delegación Provincial da Consellería de Educación e Ordenación Universitaria, rúa Concello, nº 13, Ourense.</p>
<p>-Delegación Provincial da Consellería de Educación e Ordenación Universitaria, rúa Montero Ríos, s/n, Pontevedra.</p>
<p>Santiago de Compostela, 5 de maio de 2000.</p>
<p>Jaime García García</p>
<p>Director xeral de Persoal</p>

