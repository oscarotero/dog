---
date: '2000-05-11'
id: 9D4E
page: 7474
number: 90
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 3 de maio de 2000, da Dirección Xeral de Persoal, pola que se
  fan públicas as listas provisionais de admitidos e excluídos do proceso
  selectivo para ingreso no corpo de mestres, así como a adquisición de novas
  especialidades.
range: Resolución
url: 'https://www.xunta.gal/dog/Publicados/2000/20000511/Anuncio9D4E_gl.html'
---
<p>Para dar cumprimento na forma máis adecuada ó disposto no número 17 da Orde do 16 de marzo de 2000 (DOG do 22), pola que se convocan probas selectivas para ingreso no corpo de mestres así como a adquisición de novas especialidades, esta dirección xeral resolveu:</p>
<p>1. Facer pública no anexo I a relación de aspirantes admitidos dos que solicitaron tomar parte no mencionado proceso selectivo.</p>
<p>2. Declarar excluídos, polas causas que se especifican, os aspirantes que figuran no anexo II.</p>
<p>3. Incluír condicionalmente na relación de solicitantes os candidatos que figuran no anexo III.</p>
<p>4. No prazo de dez días a partir da publicación no Diario Oficial de Galicia desta resolución, os interesados poderán interpoñe-las reclamacións previstas no artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común, de acordo co disposto na sección cuarta, número 18, da orde de convocatoria.</p>
<p>Estas reclamacións interpoñeranse na mesma delegación provincial da Consellería de Educación e</p>
<p>Ordenación Universitaria na que o solicitante presentou a súa solicitude de admisión.</p>
<p>5. No prazo de cinco días naturais contados desde o momento do remate do prazo establecido para as reclamacións no número anterior, as delegacións provinciais da Consellería de Educación e Ordenación Universitaria remitirán á Dirección Xeral de Persoal relación detallada das reclamacións presentadas, con indicación da procedencia ou non de acceder a elas.</p>
<p>6. O feito de figurar na relación de solicitantes non prexulga que se dean por válidas as condicións persoais do interesado que o lexitimen para participar no proceso selectivo, cando da documentación que no seu momento achegase non se deduza de maneira inequívoca o seu dereito a participar neste, conforme as esixencias da convocatoria.</p>
<p>Tal condicionamento faise extensivo incluso á titulación alegada polo interesado na súa solicitude, xa que a Administración neste momento non se pronuncia sobre a súa validez, senón que a súa consignación no modelo de instancia ten un simple valor indicativo; a certificación de estudios que se una a esta admítese, exclusivamente, para os efectos da súa valoración pola comisión na fase de valoración de méritos, polo que o interesado actúa neste proceso selectivo baixo a súa responsabilidade estricta e absoluta.</p>
<p>Santiago de Compostela, 3 de maio de 2000.</p>
<p>Jaime García y García</p>
<p>Director xeral de Persoal</p>

