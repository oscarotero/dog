---
date: '1995-10-24'
id: '5332'
page: 7
number: 204
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 9 de outubro de 1995 pola que se convocan catro cursos sobre
  policía científica dirixidos ós membros dos corpos da Policía Local de
  Galicia.
range: Resolución
url: 'https://www.xunta.gal/dog/Publicados/1995/19951024/Anuncio5332_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1995 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de catro cursos sobre policía científica, que deberán desenvolverse conforme ás seguintes bases:</p>
<p>Obxectivos.</p>
<p>Os cursos teñen por obxectivos:</p>
<p>a) Coñecer cómo traballa a policía científica e as posibilidades que existen no campo da identificación policial.</p>
<p>b) Saber cales son os sistemas e modos de identificación, así como as peculiaridades e necesidades de cada un deles.</p>
<p>c) Dota-lo policía dos coñecementos indispensables para que a súa actuación diante dun caso real sexa correcta.</p>
<p>Destinatarios.</p>
<p>Os cursos van dirixidos ós membros dos corpos da Policía Local de toda Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán será de 40 por curso.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará ás 14 horas das seguintes datas:</p>
<p>-Santiago de Compostela: 8 de novembro.</p>
<p>-Vigo: 15 de novembro.</p>
<p>-Ferrol: 20 de novembro.</p>
<p>-Lugo: 22 de novembro.</p>
<p>3. As instancias deberán enviarse á sede da Academia Galega de Seguridade: rúa de Madrid, s/n Polígono das Fontiñas, 15703 Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos celebraranse en sesións de tarde, de luns a venres, e neles trataranse, entre outros, os seguintes temas:</p>
<p>a) As funcións da Policía científica.</p>
<p>b) Identificación persoal: mostras biolóxicas, a voz, a escrita, fotografía, descrición, lofoscopia e outras.</p>
<p>c) Identificación de armas, obxectos e mostras químicas: balística, trazas, análises químicas.</p>
<p>d) O lugar dos feitos como campo de traballo da policía científica: a inspección ocular.</p>
<p>e) A protección do lugar como imperativo.</p>
<p>f) O indicio da orixe lofoscópica: as marcas dactilares e a súa importancia.</p>
<p>g) A actuación policial diante do descubrimento dun cadáver ou os seus restos.</p>
<p>Datas.</p>
<p>Os cursos celebraranse nas seguintes datas:</p>
<p>-Santiago de Compostela: do 20 ó 24 de novembro de 1995.</p>
<p>-Vigo: do 27 de novembro ó 1 de decembro de 1995.</p>
<p>-Ferrol: do 11 ó 15 de decembro de 1995.</p>
<p>-Lugo: do 18 ó 22 de decembro de 1995.</p>
<p>O horario será de 16 a 20 horas do serán.</p>
<p>Relación de admitidos.</p>
<p>A relación de admitidos publicarase os seguintes días:</p>
<p>-Santiago de Compostela: 13 de novembro de 1995.</p>
<p>-Vigo: 20 de novembro de 1995.</p>
<p>-Ferrol: 28 de novembro de 1995.</p>
<p>-Lugo: 5 de decembro de 1995, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Os cursos desenvolveranse nos seguintes lugares:</p>
<p>-Santiago de Compostela: sede da Academia Galega de Seguridade.</p>
<p>-Vigo: nos locais da policía local.</p>
<p>-Ferrol: nos locais da policía local.</p>
<p>-Lugo: nos locais da policía local.</p>
<p>Certificado de asistencia e aproveitamento.</p>
<p>Ó remate de cada curso entregaráselle un certificado de asistencia e aproveitamento a aquelas persoas que acrediten a súa participación continuada a este, e non poderán supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, e a non superación das correspondentes probas de coñecementos, impedirá a expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 9 de outubro de 1995.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>9506725</p>

