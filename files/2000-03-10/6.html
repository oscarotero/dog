---
date: '2000-03-10'
id: 63AA
page: 3
number: 49
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 28 de febreiro de 2000 pola que se convocan varios cursos de
  formación lingüística.
range: Resolución
url: 'https://www.xunta.gal/dog/Publicados/2000/20000310/Anuncio63AA_gl.html'
---
<p>Dentro do programa de actividades de formación da EGAP para o ano 2000, e conforme as funcións atribuídas pola Lei 4/1987, do 27 de maio, de creación</p>
<p>da escola e pola Lei 10/1989, do 10 de xullo, de modificación da anterior, convócanse os cursos referidos no anexo I á presente resolución, que se desenvolverán de conformidade coas seguintes bases xerais e específicas:</p>
<p>Primeira.-Solicitudes.</p>
<p>1. O persoal que desexe participar nos cursos programados deberá solicitalo coa presentación da instancia que, como modelo oficial, se recolle no anexo II desta resolución.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática do curso solicitado, así como á imposibilidade de participar en ningún outro curso no presente ano.</p>
<p>3. O prazo de presentación de instancias será de quince días naturais contados a partir do día seguinte ó da publicación desta resolución no Diario Oficial de Galicia.</p>
<p>4. As solicitudes, dirixidas ó director da EGAP, presentaranse no rexistro xeral da escola, sita na rúa de Madrid, 2-4, polígono das Fontiñas, 15707 Santiago de Compostela, ou en calquera das dependencias recollidas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada curso no aludido anexo I.</p>
<p>Terceira.-Selección.</p>
<p>1. Os criterios selectivos que se van utilizar serán os sinalados nesta convocatoria e, se é o caso, o indicado con carácter xeral na resolución da Escola Galega de Administración Pública do 27 de xuño de 1994 (Diario Oficial de Galicia nº 149, do 3 de agosto).</p>
<p>2. As relacións de seleccionados para participar nos cursos previstos publicaranse nos taboleiros de anuncios da Escola Galega de Administración Pública e do Centro de Información Administrativa e Atención ó Cidadán e, se é o caso, nas delegacións provinciais da Consellería da Presidencia e Administración Pública.</p>
<p>Cuarta.-Certificacións de asistencia.</p>
<p>1. Outorgaráselle-lo correspondente certificado de asistencia ós alumnos que participen con regularidade e dedicación no desenvolvemento dos cursos. Para os efectos de avalia-los coñecementos adquiridos polos alumnos, a EGAP poderá fixa-la realización das probas que considere oportunas.</p>
<p>2. É obrigatoria a asistencia e puntualidade a tódalas sesións dos cursos. Toda ausencia deberá ser xustificada debidamente polo interesado. A falta de asistencia, aínda que sexa xustificada, a máis do 20% das horas lectivas programadas, impedirá a expedición da certificación anteriormente referida e dará lugar á baixa no curso coa perda de tódolos dereitos.</p>
<p>3. Para coñecemento e constancia no seu expediente, os participantes nos cursos deberán facilitar copia das certificacións recibidas ós servicios de persoal do centro directivo ó que estean adscritos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento e mailos contidos dos cursos anunciados co fin de adaptalos ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP reserva para si o dereito de suspende-la realización do curso de que se trate, utilizando para o efecto os medios de notificación ós interesados previstos na normativa vixente.</p>
<p>Santiago de Compostela, 28 de febreiro de 2000.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>* Curso: inglés medio.</p>
<p>1. Obxectivos.</p>
<p>Proporcionar uns coñecementos da lingua inglesa a un nivel medio, de xeito que permita establecer contactos esporádicos na dita lingua e conseguir unha comunicación e comprensión con certo grao de eficacia.</p>
<p>2. Destinatarios.</p>
<p>O curso vai dirixido preferentemente ó persoal con destino nas administracións autonómica, local, universitaria, parlamentaria, do Consello de Contas e do Valedor do Pobo que fixo na EGAP o curso elemental. Este persoal deberá presentar unha copia compulsada do certificado de asistencia; o resto dos solicitantes deberá presentarse a unha proba de nivel de coñecementos que terá lugar no salón de actos da EGAP o día 27 de marzo, ás 17 h.</p>
<p>3. Desenvolvemento do curso.</p>
<p>3.1. Duración: 90 horas, distribuídas en dúas sesións por semana (martes e xoves).</p>
<p>3.2. Lugar: EGAP.</p>
<p>3.3. Datas: de marzo a novembro.</p>
<p>3.4. Horarios: de 17 a 19 horas.</p>
<p>3.5. Prazas: 20:</p>
<p>4. Contido básico.</p>
<p>Solicitar ou dar información. Expresión e comprensión de pensamento obxectivo e subxectivo. Persuasión. Usos sociais da lingua. Descrición. Emprego de estructuras temporais.</p>
<p>* Curso: inglés superior.</p>
<p>1. Obxectivos.</p>
<p>Proporcionar uns coñecementos máis profundos da lingua inglesa para relacionarse de forma eficaz, oralmente ou por escrito, con persoas ou institucións de países anglófonos.</p>
<p>2. Destinatarios</p>
<p>O curso vai dirixido preferentemente ó persoal con destino nas administracións autonómica, local, uni</p>
<p>versitaria, parlamentaria, do Consello de Contas e do Valedor do Pobo que fixo na EGAP o curso medio. Este persoal deberá presentar unha copia compulsada do certificado de asistencia; o resto dos solicitantes deberá presentarse a unha proba de nivel de coñecementos que terá lugar no salón de actos da EGAP o día 27 de marzo, ás 17 h.</p>
<p>3. Desenvolvemento.</p>
<p>3.1. Duración: 90 horas, distribuídas en dúas sesións por semana (martes e xoves).</p>
<p>3.2. Lugar: EGAP.</p>
<p>3.3. Datas: de marzo a novembro.</p>
<p>3.4. Horarios: de 19 h a 21 h.</p>
<p>3.5. Prazas: 20.</p>
<p>4. Contido.</p>
<p>-Consolidación dos tempos verbais, facendo fincapé na correspondencia dos tempos: condicionais, compostos, etc.</p>
<p>-Afondamento no uso dos phrasal verbs.</p>
<p>-Adquisición de vocabulario especializado.</p>
<p>-Pronuncia-las formas distintas da lingua inglesa, e a súa compresión.</p>
<p>-Desenvolvemento de ideas complexas.</p>
<p>* Curso: francés medio.</p>
<p>1. Obxectivos.</p>
<p>Proporcionar uns coñecementos da lingua francesa a un nivel medio.</p>
<p>2. Destinatarios.</p>
<p>O curso vai dirixido preferentemente ó persoal con destino nas administracións autonómica, local, universitaria, parlamentaria, do Consello de Contas e do Valedor do Pobo que fixo na EGAP o curso elemental. Este persoal deberá presentar unha copia compulsada do certificado de asistencia; o resto dos solicitantes deberá presentarse a unha proba de nivel de coñecementos. Esta proba realizarase no lugar, data e horarios que determinará a EGAP.</p>
<p>3. Desenvolvemento.</p>
<p>3.1. Duración: 90 horas, distribuídas en dúas sesións por semana (luns e mércores)</p>
<p>3.2. Lugar: EGAP.</p>
<p>3.3. Datas: de marzo a novembro.</p>
<p>3.4. Horarios: de 17 h a 19 h.</p>
<p>3.5. Prazas: 20.</p>
<p>4. Contido.</p>
<p>-Introducción.</p>
<p>-Uso dos artigos, pronomes, interrogacións.</p>
<p>-Estructuras verbais.</p>
<p>-Expresión oral e escrita.</p>
<p>* Curso: francés superior.</p>
<p>1. Obxectivos.</p>
<p>Proporcionar uns coñecementos especializados da lingua francesa para relacionarse de forma eficaz, oralmente ou por escrito, con persoas ou institucións de países francófonos.</p>
<p>2. Destinatarios.</p>
<p>O curso vai dirixido preferentemente ó persoal con destino nas administracións autonómica, local, universitaria, parlamentaria, do Consello de Contas e do Valedor do Pobo que fixo na EGAP o curso medio. Este persoal deberá presentar unha copia compulsada do certificado de asistencia; o resto dos solicitantes deberá presentarse a unha proba de nivel de coñecementos. Esta proba realizarase no lugar, data e horarios que determinará a EGAP.</p>
<p>3. Desenvolvemento.</p>
<p>3.1. Duración: 90 horas, distribuídas en dúas sesións por semana (luns e mércores)</p>
<p>3.2. Lugar: EGAP.</p>
<p>3.3. Datas: de marzo a novembro.</p>
<p>3.4. Horarios: de 19 a 21 h.</p>
<p>3.5. Prazas: 20.</p>
<p>4. Contido.</p>
<p>-Introducción.</p>
<p>-Uso dos artigos, pronomes, interrogacións.</p>
<p>-Estructuras verbais.</p>
<p>-Expresión oral e escrita.</p>
<p>* Curso básico de portugués (3 edicións).</p>
<p>1. Obxectivos.</p>
<p>Comprende-la información global e específica das menxases orais e escritas da lingua portuguesa rela</p>
<p>tivas ás diversas situacións habituais da comunicación, emitidas directamente por falantes ou polos medios de comunicación.</p>
<p>Producir mensaxes orais e escritas en portugués, utilizando recursos lingüísticos e non lingüísticos, nas diversas situacións habituais da comunicación, para conseguir que esta sexa fluída e satisfactoria.</p>
<p>2. Destinatarios.</p>
<p>Persoal de Administración da Xunta de Galicia, da Administración local, da universidade, do Parlamento, do Consello de Contas e do Valedor do Pobo.</p>
<p>3. Desenvolvemento.</p>
<p>3.1. Duración: 60 horas.</p>
<p>3.2. Lugar: EGAP, Vigo e Lugo.</p>
<p>3.3. Datas: de marzo a novembro.</p>
<p>3.4. Horarios: en sesións de tarde. Na EGAP, martes de 17 h a 20 h.</p>
<p>3.5. Prazas: 20, das que 11 serán para a Administración autonómica, 4 para a local, 2 para a universitaria, 1 para a do Parlamento, 1 para o Consello de Contas e 1 para o Valedor do Pobo.</p>
<p>4. Contido básico.</p>
<p>-Comunicación oral.</p>
<p>-Comunicación escrita.</p>
<p>-Actitudes.</p>

