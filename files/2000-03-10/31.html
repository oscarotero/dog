---
date: '2000-03-10'
id: 641A
page: 3
number: 49
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Aviso do 1 de febreiro de 2000, do Servicio de Estructuras Rurais da Coruña,
  polo que se anuncian os traballos de investigación da propiedade na zona de
  concentración de Villestro-Figueiras (Santiago de Compostela-A Coruña).
range: Aviso
url: 'https://www.xunta.gal/dog/Publicados/2000/20000310/Anuncio641A_gl.html'
---
<p>Ponse en coñecemento dos interesados na concentración parcelaria da zona de Villestro-Figueiras (Santiago de Compostela-A Coruña), declarada de utilidade pública e urxente execución polo Decreto de 322/1991, do 4 de outubro (DOG nº 197, do 11 de outubro), que os traballos de investigación da propiedade para efectos de concentración darán comezo o día seguinte ó da publicación deste aviso no Diario Oficial de Galicia e prolongaranse por un período de quince días hábiles, no lugar habilitado para o efecto na mesma parroquia.</p>
<p>Requírese ós propietarios, arrendados e parceiros e, en xeral, ós cultivadores e titulares de calquera dereito, para que dentro do indicado prazo, presenten ó persoal encargado dos citados traballos, os títulos en que funden o seus dereitos e declaren en todo caso os gravames ou situacións xurídicas que afecten os seus predios ou dereitos.</p>
<p>Requírese tamén a cantos actualmente utilizan augas públicas, para que indiquen a leira ou leiras que regan con ela, así como se está inscrito ó aproveitamento en Augas de Galicia ó seu favor ou o doutra persoa ou, noutro caso, data desde a que veñen utilizando as augas públicas, por si ou polos seus causantes, xuntando en todo caso, as probas que acrediten estas situacións.</p>
<p>Advírtese ós propietarios das leiras que non aparecesen neste período, que estas serán consideradas como de descoñecidos e daráselles o destino sinalado na Lei 10/1985, do 14 de agosto, de concentración parcelaria para Galicia. Igualmente advírtese que a falsidade destas declaracións dará lugar, con independencia das sancións penais, á responsabilidade por danos e prexuízos que se deriven da dita falsidade ou omisión.</p>
<p>Os traballos de concentración afectarán á totalidade das parcelas pertencentes ás parroquias de Villestro e Figueiras, do concello de Santiago de Compostela, polo tanto, os propietarios delas deberán, no seu propio interese, ademais de face-la declaración das súas parcelas, segui-lo desenvolvemento dos traballos de concentración para facer vale-los seus dereitos no momento oportuno.</p>
<p>A Coruña, 1 de febreiro de 2000.</p>
<p>Rodolfo M. Rodríguez González</p>
<p>Xefe do Servicio de Estructuras Rurais da Coruña</p>
<p>Visto e prace</p>
<p>Rogelio del Valle Muñoz-Cobo</p>
<p>Delegado provincial da Coruña</p>

