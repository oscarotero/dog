---
date: '1998-09-29'
id: 65DA
page: 10
number: 189
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 261/1998, do 10 de setembro, polo que se declara a urxente ocupación,
  para efectos de expropiación forzosa, polo Concello de Pantón (Lugo), dos bens
  e dereitos necesarios para a realización das obras do proxecto de
  pavimentación e servicios da rúa entre a praza do Concello e a rúa da Calexa.
range: Decreto
url: 'https://www.xunta.gal/dog/Publicados/1998/19980929/Anuncio65DA_gl.html'
---
<p>O Concello de Pantón (Lugo), en sesión celebrada o día 28 de decembro de 1995, aprobou o proxecto de pavimentación e servicios da rúa entre a praza do Concello e a rúa da Calexa e na sesión celebrada o día 25 de setembro de 1996 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 11 de agosto de 1998.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 5 de febreiro de 1998.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque por unha banda as obras están incluídas no Plan Provincial de Cooperación e por outra, a apertura desta rúa constituirá unha importante arteria que beneficiará o tráfico rodado.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dez de setembro de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Pantón (Lugo) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución</p>
<p>das obras do proxecto de pavimentación e servicios da rúa entre a praza do Concello e a rúa da Calexa.</p>
<p>Santiago de Compostela, dez de setembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza Interior e Relacións Laborais</p>
<p>8721</p>

