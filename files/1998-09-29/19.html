---
date: '1998-09-29'
id: 661E
page: 10
number: 189
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 24 de agosto de 1998, da Delegación Provincial de Ourense, de
  notificación das resolucións dos expedientes sancionadores incoados por
  infracción da normativa vixente en materia de caza devoltos polo servicio de
  correos por resultaren descoñecidos os seus destinatarios.
range: Edicto
url: 'https://www.xunta.gal/dog/Publicados/1998/19980929/Anuncio661E_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións públicas e do procedemento administrativo común, notifícaselles ós denunciados, cos datos persoais e último enderezo coñecido que se sinalarán a seguir, resolucións dos correspondentes expedientes sancionadores acordadas polo delegado provincial da Consellería de Agricultura, Gandería e Montes de Ourense, por presuntas infraccións da Lei de caza 1/1970, do 4 de abril (BOE do 6 de abril) e do seu regulamento, Decreto 506/1971, do 25 de marzo (BOE do 30 de marzo).</p>
<p>O importe da sanción que en cada caso corresponda farase efectivo na conta 0388903110001181 de Caixa Galicia, empregando o impreso que se facilitará en calquera unidade administrativa pertencente á Xunta de Galicia, no prazo de quince días hábiles contados a partir do día seguinte ó da publicación da presente resolución, agás a presentación do recurso pertinente. No caso contrario procederase ó seu cobro pola vía executiva.</p>
<p>Faise constar que para obter ou renova-la licencia de caza, será requisito imprescindible acreditar ter aboada a multa que corresponda, unha vez sexa firme a resolución.</p>
<p>Contra esta resolución caberá interpoñer recurso ordinario no prazo dun mes contado a partir do día seguinte ó da presente publicación, perante o conselleiro de Medio Ambiente da Xunta de Galicia. De non se-lo caso, aquela adquirirá firmeza para tódolos efectos.</p>
<p>Ourense, 24 de agosto de 1998.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Nº expediente: 61/97 C.</p>
<p>Nome e apelidos do denunciado: Ángel Ramos Ramos.</p>
<p>Último enderezo coñecido: Vilariño-O Pereiro de Aguiar.</p>
<p>Feito denunciado: can incontrolado en época de veda.</p>
<p>Precepto infrinxido e sancionador: artigo 48.2º.24 da Lei de caza.</p>
<p>Sanción imposta: 3.500.</p>
<p>8767</p>

