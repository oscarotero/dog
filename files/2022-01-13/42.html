---
date: '2022-01-13'
id: G1551-231221-0003
page: 1478
number: 8
agency: Fundación Cidade da Cultura de Galicia
section: VI. Anuncios. c) Outros anuncios.
title: >-
  RESOLUCIÓN do 21 de decembro de 2021 pola que se dá publicidade dun encargo de
  xestión, para o exercicio 2021, á empresa pública de Servizos Agrarios
  Galegos, S.A. (Seaga).
range: Resolución
url: >-
  https://www.xunta.gal/dog/Publicados/2022/20220113/AnuncioG1551-231221-0003_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade a un encargo de xestión da Fundación Cidade da Cultura de Galicia á empresa pública Empresa Pública de Servizos Agrarios Galegos, S.A. (Seaga), coas seguintes características:</p>
    <p>Actividade: encargo do acondicionamento do pechamento perimetral, áreas anexas á estrema sur, alumeado de puntos singulares e ampliación do rego no complexo cultural da Cidade da Cultura de Galicia.</p>
    <p>Natureza e alcance da xestión: este encargo ten natureza intrasubxectiva, ao ter Seaga a consideración de medio propio da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia. </p>
    <p>Prazo de vixencia: a duración da encomenda será dun máximo de catro meses desde a sinatura da acta de comprobación da implantación.</p>
    <p>Importe: 61.689,96 €.</p>
    <p>Tarifas aplicables: prezos unitarios comprendidos no réxime de tarifas aprobado con data do 20 de agosto de 2013, a excepción dos prezos codificados como SPM.32, SPM.35, SPM.30, SPM.31, SPM.37, SPM.38, SPM.01, SPM.02, SPM.34, SPM.05, ST.54, SP.28, SP.40, SP.19, SP.21, SP.18, SP.12 e PAN.01. Estes prezos foron creados a partir de prezos simples das tarifas correspondentes a elementos que se integran en outras unidades de obra aprobadas, e/ou de mercado, segundo se recolle no punto 3.3 da instrución citada con anterioridade.</p>
    <p>Santiago de Compostela, 21 de decembro de 2021</p>
    <footer><p>Ana Isabel Vázquez Reboredo<br>Directora xerente da Fundación<br> Cidade da Cultura de Galicia</p></footer>

