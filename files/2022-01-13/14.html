---
date: '2022-01-13'
id: G0427-040122-0003
page: 1328
number: 8
agency: Consellería do Mar
section: III. Outras disposicións.
title: >-
  RESOLUCIÓN do 4 de xaneiro de 2022, da Secretaría Xeral Técnica da Consellería
  do Mar, pola que se dá publicidade de dúas encomendas de xestión ao medio
  propio Fundación Centro Tecnolóxico do Mar para seren executadas durante o ano
  2022.
range: Resolución
url: >-
  https://www.xunta.gal/dog/Publicados/2022/20220113/AnuncioG0427-040122-0003_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade ás seguintes encomendas coas seguintes características:</p>
    <p>1. Resolución do 15 de decembro de 2021, da Consellería do Mar, pola que se lle encarga ao medio propio Fundación Centro Tecnolóxico do Mar (Cetmar) a revisión e avaliación dos traballos técnicos presentados no marco dos plans de produción e comercialización das organizacións de produtores pesqueiros do ámbito da Comunidade Autónoma de Galicia.</p>
    <p>– Actividade: a realización das actuacións de revisión e avaliación dos traballos técnicos presentados no marco dos plans de produción e comercialización das organizacións de produtores pesqueiros do ámbito da Comunidade Autónoma de Galicia.</p>
    <p>– Natureza e alcance da xestión encomendada: encomenda de xestión a medios propios ao ter a Fundación Centro Tecnolóxico do Mar (Cetmar) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2022 ata o 30 de xuño de 2022.</p>
    <p>– Financiamento: tramitouse como anticipado de gasto con cargo aos orzamentos da Comunidade Autónoma de Galicia na aplicación orzamentaria 15.02.723A.640.1, código do proxecto 2016 00287, e foi cofinanciada polo Fondo Europeo Marítimo e de Pesca nun 75 %.</p>
    <p>2. Resolución do 30 de decembro de 2021, da Consellería do Mar, pola que se lle encarga ao medio propio Fundación Centro Tecnolóxico do Mar (Cetmar) a realización do servizo en materia de formación correspondente á impartición dun programa de accións formativas no ano 2022 no centro de formación A Aixola.</p>
    <p>– Actividade: realización pola fundación Cetmar das accións para dar o servizo en materia de formación para a impartición dun programa de accións formativas no ano 2022 no centro de formación A Aixola, de acordo coas condicións establecidas no prego de condicións aprobado para o efecto.</p>
    <p>– Natureza e alcance da xestión encomendada: encomenda de xestión a medios propios ao ter a Fundación Centro Tecnolóxico do Mar (Cetmar) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 1 de xaneiro de 2022 ata o 31 de decembro de 2022.</p>
    <p>– Financiamento: tramitouse como anticipado de gasto con cargo aos orzamentos da Comunidade Autónoma de Galicia na aplicación orzamentaria 15.03.722A.640.1, código do proxecto 2016 00258, e foi cofinanciada polo Fondo Europeo Marítimo e de Pesca nun 75 %.</p>
    <p>Santiago de Compostela, 4 de xaneiro de 2022</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

