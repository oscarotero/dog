---
date: '2022-01-13'
id: G0425-040122-0001
page: 1274
number: 8
agency: Consellería de Política Social
section: III. Outras disposicións.
title: >-
  RESOLUCIÓN do 28 de decembro de 2021, da Dirección Xeral de Xuventude,
  Participación e Voluntariado, pola que se dá publicidade da Resolución do 14
  de decembro de 2021 de adxudicación de prazas na residencia xuvenil Florentino
  López Cuevillas (Ourense), ao abeiro da Orde do 2 de novembro de 2021 pola que
  se modifica a Orde do 20 de xullo de 2021 pola que se determinan as bases
  reguladoras para a concesión de prazas e bolsas nas residencias xuvenís
  dependentes desta consellería e se convocan para o curso académico 2021/22
  (códigos de procedemento BS303B, BS303C e BS303D).
range: Resolución
url: >-
  https://www.xunta.gal/dog/Publicados/2022/20220113/AnuncioG0425-040122-0001_gl.html
---
<p>Mediante a Orde do 2 de novembro de 2021 pola que se modifica a Orde do 20 de xullo de 2021 pola que se determinan as bases reguladoras para a concesión de prazas e bolsas nas residencia xuvenís dependentes da Consellería de Política Social para o curso académico 2021/22, publicada no <em>Diario Oficial de Galicia</em> número 216, do 10 de novembro de 2021, ábrese un novo prazo de presentación de solicitudes para a cobertura das prazas vacantes nas residencias xuvenís nos procedementos BS303B para persoas estudantes e BS303D para persoas traballadoras que se someterán ás bases establecidas na dita Orde do 20 de xullo de 2021.</p>
    <p>O número de prazas residenciais vacantes convocadas e a súa distribución por residencias e procedemento é o seguinte:</p>
    <table>
     <tbody>
      <tr>
       <td>Concello</td>
       <td>Residencia</td>
       <td>Nº prazas
        BS303B
        (persoas estudantes non bolseiras)</td>
       <td>Nº prazas
        BS303D
        (persoas traballadoras)</td>
       <td>Total</td>
      </tr>
      <tr>
       <td>Lugo</td>
       <td>Centro Residencial Xuvenil LUG</td>
       <td>3</td>
       <td>7</td>
       <td>10</td>
      </tr>
      <tr>
       <td>Ourense</td>
       <td>Florentino López Cuevillas</td>
       <td>7</td>
       <td>5</td>
       <td>12</td>
      </tr>
     </tbody>
    </table>
    <p>De conformidade co artigo 13 da Orde do 20 de xullo de 2021, a resolución de adxudicación de prazas correspóndelle á persoa titular da xefatura territorial da provincia onde radique a residencia xuvenil, por delegación da persoa titular da Consellería de Política Social.</p>
    <p>Tras a instrución do procedemento, o 14 de decembro de 2021 emítese a resolución da adxudicación das prazas vacantes ofertadas para a residencia xuvenil Florentino López Cuevillas en Ourense.</p>
    <p>Así mesmo, o artigo 14 da dita Orde do 20 de xullo de 2021 establece que se publicarán no <em>Diario Oficial de Galicia</em>, de acordo co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións destes procedementos. Esta publicación producirá os efectos de notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación, no <em>Diario Oficial de Galicia</em>, da Resolución do 14 de decembro de 2021, que finaliza o procedemento de concesión para o curso 2021/22 de prazas vacantes na residencia xuvenil Florentino López Cuevillas, ditada pola Xefatura Territorial de Ourense da Consellería de Política Social (códigos de procedemento BS303B e BS303D), que se recolle no anexo á resolución.</p>
    <p>Segundo. Comunicar que a resolución de concesión de prazas que finaliza o procedemento esgota a vía administrativa e que contra ela se poderá interpor potestativamente recurso de reposición, ante o mesmo órgano que a ditou, no prazo dun mes que se contará a partir do día seguinte ao da súa publicación no <em>Diario Oficial de Galicia</em>.</p>
    <p>Esta resolución tamén poderá ser impugnada directamente ante o Tribunal Superior de Xustiza, órgano contencioso-administrativo competente, no prazo de dous meses a partir do día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de decembro de 2021</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h3>Residencia xuvenil Florentino López Cuevillas (Ourense)</h3>
    <p>Resolución do 14 de decembro de 2021, da Xefatura Territorial de Ourense da Consellería de Política Social, ditada nos procedementos BS303B, BS303C e BS303D de concesión de prazas e bolsas, pola que se aproba a relación definitiva de persoas beneficiarias das prazas na residencia xuvenil Florentino López Cuevillas para o curso académico 2021/22.</p>
    <p>Coa publicación da Orde do 2 de novembro de 2021 (DOG 216, do 10 de novembro) pola que se modifica a Orde do 20 de xullo de 2021 pola que se determinan as bases reguladoras para a concesión de prazas e bolsas nas residencias xuvenís dependentes desta consellería para o curso académico 2021/22 (códigos de procedemento BS303B, BS303C e BS303D), abriuse un novo prazo de presentación de solicitudes para a cobertura das prazas vacantes nos procedementos BS303B e BS303D.</p>
    <p>Convocada unha nova oferta de prazas, procedementos BS303B e BS303D, nas residencias xuvenís dependentes da Consellería de Política Social para o curso académico 2021/22, e tendo en conta os seguintes</p>
    <p>Antecedentes:</p>
    <p>Primeiro. Unha vez examinadas as solicitudes presentadas para a residencia xuvenil Florentino López Cuevillas de conformidade co artigo 2 da Orde do 2 de novembro de 2021 (DOG 216, do 10 de novembro), recíbense dúas solicitudes para o procedemento BS303B, persoas estudantes non bolseiras, que son admitidas a trámite e avaliadas pola comisión de cualificación, de conformidade co establecido na Orde do 20 de xullo de 2021 pola que se determinan as bases reguladoras para a concesión de prazas e bolsas nas residencias xuvenís dependentes desta consellería e se convocan para o curso académico 2021/22 (DOG núm. 144, do 29 de xullo). Do resultado da baremación, a comisión de cualificación eleva o informe ao órgano instrutor.</p>
    <p>Non se presentaron solicitudes para o procedemento BS303D, persoas traballadoras.</p>
    <p>Segundo. O órgano instrutor, con base no informe da comisión cualificadora e tendo en conta as prazas ofertadas na convocatoria, eleva a súa proposta de adxudicación de prazas para persoas estudantes non bolseiras.</p>
    <p>Vistos os antecedentes citados e tendo en conta o disposto nos artigos 9 e 11 da Orde do 20 de xullo de 2021 e os demais preceptos normativos de xeral e pertinente aplicación, esta xefatura territorial</p>
    <h2>RESOLVE:</h2>
    <p>Primeiro. Á vista das solicitudes presentadas en prazo regulamentario, con base no artigo 1 da Orde do 20 de xullo de 2021 pola que se determinan as bases reguladoras para a concesión de prazas e bolsas nas residencias xuvenís dependentes desta consellería e se convocan para o curso académico 2021/22, e demais requisitos exixidos na convocatoria, así mesmo, segundo o establecido no artigo 13 da Orde do 20 de xullo de 2021, adxudícanse as seguintes prazas para a residencia xuvenil Florentino López Cuevillas para o curso académico 2021/22, para o procedemento BS303B, persoas estudantes non bolseiras, coa orde e puntuación que figura no anexo.</p>
    <p>Segundo. De conformidade co artigo 15 da Orde do 20 de xullo de 2021, as persoas estudantes beneficiarias das prazas deberán entregar a documentación indicada no número 1 deste artigo.</p>
    <p>Ademais, as persoas beneficiarias de prazas para persoas estudantes non bolseiras, unha vez comunicada a admisión farán entrega dunha mensualidade completa en concepto de reserva de praza consonte o estipulado no artigo 20.2 da Orde do 20 de xullo de 2021.</p>
    <p>Terceiro. De conformidade co establecido no artigo 45 da Lei 39/2015, do 1 de outubro, do procedemento administrativo común das administracións públicas, publicaranse as resolucións deste procedemento no <em>Diario Oficial de Galicia</em>. Esta publicación producirá os efectos de notificación.</p>
    <p>Serán, igualmente, obxecto de publicidade a través da páxina web da Dirección Xeral de Xuventude, Participación e Voluntariado, http://xuventude.xunta.es, con carácter complementario.</p>
    <p>Cuarto. Esta resolución pon fin á vía administrativa e contra ela pódese interpoñer recurso potestativo de reposición ante o mesmo órgano que a ditou, no prazo dun mes contado a partir do día seguinte ao da publicación da resolución no <em>Diario Oficial de Galicia</em>, ou impugnalas directamente ante a orde xurisdicional contencioso-administrativa, no prazo de dous meses contados a partir do día seguinte ao da publicación da resolución no <em>Diario Oficial de Galicia</em>, de conformidade co disposto no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 14 de decembro de 2021. A conselleira de Política Social. P.D. (Artigo 13 da Orde do 20 de xullo de 2021; DOG núm. 144, do 29 de xullo). María José Fernández Laso, jefa territorial de Ourense.</p>
    <h2>ANEXO</h2>
    <h3>Procedemento BS303B (persoas estudantes non bolseiras)</h3>
    <h3>Lista de solicitudes estimadas</h3>
    <table>
     <thead>
      <tr>
       <td>Nº orde</td>
       <td>Nº de expediente</td>
       <td>Apelidos e nome</td>
       <td>DNI/NIE</td>
       <td>Puntuación</td>
      </tr>
     </thead>
     <tbody>
      <tr>
       <td>1</td>
       <td>2021/001</td>
       <td>Quintas Martínez, Manuel</td>
       <td>***6993**</td>
       <td>11,45</td>
      </tr>
      <tr>
       <td>2</td>
       <td>2021/002</td>
       <td>Pomares Ulloa, Jacobo</td>
       <td>***6128**</td>
       <td>10,25</td>
      </tr>
     </tbody>
    </table>

