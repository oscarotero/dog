---
date: '2003-12-01'
id: 2227A
page: 14
number: 233
agency: INSTITUTO GALEGO DAS ARTES ESCÉNICAS E MUSICAIS
section: III. OUTRAS DISPOSICIÓNS
title: >-
  Resolución do 17 de novembro de 2003 pola que se convocan dúas bolsas de
  colaboración entre a Biblioteca-Arquivo Teatral Francisco Pillado e o
  Instituto Galego das Artes Escénicas e Musicais para a catalogación e
  investigación do patrimonio escénico e musical galego.
range: Resolución
url: 'https://www.xunta.gal/dog/Publicados/2003/20031201/Anuncio2227A_gl.html'
---
<p>A Lei 4/1989, do 21 de abril, pola que se crea o Instituto Galego das Artes Escénicas e Musicais, modificada pola Lei 2/1991, do 14 de xaneiro, indica no seu artigo 9 que corresponderá ó IGAEM exerce-las funcións de actualización do inventario e catalogación do patrimonio escénico e musical galego e informar permanentemente sobre el.</p>
<p>A catalogación do dito patrimonio escénico, abarca o teatro, a música e a danza, vénse realizando no Centro de Documentación das Artes Escénicas de Galicia do IGAEM, estando na actualidade en fase de recompilación do diverso material de interese.</p>
<p>Con data do 15 de marzo de 1999, asínase o convenio de colaboración cultural no marco teatral entre o IGAEM e a Universidade da Coruña, establecéndose na cláusula 7.2 do convenio a creación de dúas bolsas de formación para a catalogación tanto do</p>
<p>arquivo da Biblioteca Teatral Francisco Pillado como do Centro de Documentación do IGAEM.</p>
<p>Por isto esta, xerencia</p>
<p>DISPÓN:</p>
<p>Primeiro.-Obxecto.</p>
<p>O Instituto Galego das Artes Escénicas e Musicais convoca un proceso de selección de dúas persoas en réxime de bolseiros para a catalogación e investigación do patrimonio escénico e musical galego. O desenvolvemento da actividade obxecto da bolsa será principalmente na cidade da Coruña, podendo para os efectos prácticos derivados do convenio desenvolverse parcialmente no Centro de Documentación e Arquivo do IGAEM en Santiago de Compostela.</p>
<p>Segundo.-Duración e dotación económica.</p>
<p>O desfrute da bolsa comprenderá o período desde o 19 de xaneiro ata o 18 de decembro de 2004 inclusive.</p>
<p>A dotación económica da cada bolsa será 601,01 euros brutos mensuais, ou parte proporcional en período inferior ó mes (referencia mes natural: 30 días), con cargo á aplicación orzamentaria 1060.354A.480.0 do orzamento de gastos do ano 2004, condicionada á existencia de crédito suficiente.</p>
<p>A presente convocatoria determinará a elaboración dunha lista de aspirantes por proposta do tribunal correspondente. Unha vez comprobada a existencia de crédito adecuado e suficiente no exercicio 2004, e mediante resolución da xerencia do IGAEM, será ofrecido ós aspirantes da lista, por orde de prelación, a toma de posesión como bolseiro.</p>
<p>Terceiro.-Naturaleza xurídica da relación.</p>
<p>A condición de bolseiro non xerará unha relación laboral ou administrativa coa Xunta de Galicia, nin a súa inclusión na Seguridade Social.</p>
<p>Cuarto.-Requisitos dos participantes.</p>
<p>1. Ter cumpridos os 18 anos.</p>
<p>2. Titulación:</p>
<p>Poderán optar ás bolsas as persoas que reúnan algún dos requisitos seguintes:</p>
<p>a) Licenciados en Filoloxía Galego-Portuguesa, Filoloxía Galega ou Filoloxía Portuguesa.</p>
<p>b) Licenciados en Biblioteconomía.</p>
<p>c) Licenciados en Historia (itinerario: patrimonio documental e bibliográfico).</p>
<p>d) Licenciados en Informática.</p>
<p>3. Os solicitantes deberán demostra-lo dominio oral e escrito da lingua galega.</p>
<p>4. Non ter permanecido como bolseiro/a da Biblioteca Arquivo Teatral Francisco Pilllado tres ou máis anos, entendéndose por ano cada convocatoria anual de once meses (máximo 33 meses).</p>
<p>5. Non ter emprego remunerado nin desfrutar doutra bolsa ou axuda, calquera que fose esta, salvo as concedidas para estudios regrados; ou no seu defecto, o compromiso de non atoparse en ningunha destas situacións excluídas no momento en que se outorguen as bolsas.</p>
<p>6. Non estar separado do servicio de ningunha Administración pública en virtude de expediente disciplinario, nin se atopar inhabilitado por sentencia firme para o exercicio de funcións públicas.</p>
<p>Quinto.-Solicitudes.</p>
<p>As persoas interesadas presentarán no rexistro do IGAEM (Pavillón de Galicia en San Lázaro s/n) segundo artigo 38.4º da Lei de réxime xurídico das administracións públicas e do procedemento administrativo común, ata o día 10 de decembro de 2003, a documentación seguinte:</p>
<p>a) Instancia de admisión segundo o modelo anexo.</p>
<p>b) Fotocopia do DNI compulsada.</p>
<p>c) Acreditación da titulación presentada mediante orixinal, fotocopia compulsada ou cotexada.</p>
<p>d) Currículum vitae, coa documentación acreditativa dos méritos alegados. Unicamente serán tidos en conta os méritos convenientemente acreditados mediante orixinal, fotocopia compulsada ou cotexada.</p>
<p>e) Declaración responsable de:</p>
<p>-Non ter emprego remunerado nin desfrutar doutra bolsa ou axuda, calquera que fose esta, salvo as concedidas para estudios regrados; ou no seu defecto, o compromiso de non atoparse en ningunha destas situacións excluídas no momento en que se outorguen as bolsas.</p>
<p>-Non estar separado do servicio de ningunha Administración pública en virtude de expediente disciplinario, nin se atopar inhabilitado por sentencia firme para o exercicio de funcións públicas.</p>
<p>f) Certificado do IGAEM do período disfrutado como bolseiro/a da Biblioteca Arquivo Teatral Francisco Pilllado, se é o caso.</p>
<p>Sexto.-Tribunal.</p>
<p>Presidente: o presidente do IGAEM ou persoa en quen delegue.</p>
<p>Vocais:</p>
<p>Pola Universidade da Coruña:</p>
<p>Tres membros por ela designados.</p>
<p>Polo IGAEM:</p>
<p>Dous membros do cadro de persoal do IGAEM.</p>
<p>Secretaria, con voz e sen voto: un representate do persoal administrativo do cadro de persoal do IGAEM.</p>
<p>Sétimo.-Criterios para a selección do bolseiros.</p>
<p>A selección levarase a cabo mediante a valoración dos méritos acreditados conforme estableza o tribunal de selección consensuadamente. En todo caso, a baremación desagregarase do xeito seguinte:</p>
<p>a) Valoración do expediente académico.</p>
<p>b) Valoración dos cursos e experiencia na materia relacionada co contido da bolsa.</p>
<p>O máximo de puntuación desta fase será de 60 puntos. Os aspirantes que acaden unha puntuación de máis de 40 puntos, serán convocados a unha entrevista sobre os seus méritos curriculares e a experiencia que poidan achegar. Esta entrevista terá unha valoración de ata 40 puntos que será acumulada á puntuación anterior.</p>
<p>Finalmente o tribunal fará pública, nos taboleiros de anuncios do IGAEM e da sede do Rectorado da Universidade da Coruña, a relación de candidatos por orde de puntuación.</p>
<p>Oitavo.-Réxime de colaboración.</p>
<p>1. Os aspirantes seleccionados incorporaranse logo da aceptación da bolsa, a partir do día 19 de xaneiro de 2004. O horario de desenvolvemento das actividades relacionadas coa bolsa será o establecido pola Biblioteca Arquivo Teatral Francisco Pillado, e se é o caso, polo Centro de Documentación do IGAEM, en función da programación das actividades obxecto da bolsa.</p>
<p>Non obstante, e independentemente do lugar de desenvolvemento das actividades, o IGAEM exercerá o control e coordinación baixo a tutela do responsable do Centro de Documentación e baixo a superior dos órganos da Xerencia do IGAEM.</p>
<p>No caso de que os aspirantes que ocupen os dous primeiros lugares non poidan, por calquera motivo, presta-la súa colaboración, serán substituídos polos candidatos seguintes por orde de puntuación.</p>
<p>2. Os traballos realizados quedarán, en todo caso, en propiedade do Centro de Documentación das Artes Escénicas de Galicia dependentes do IGAEM.</p>
<p>3. O pagamento da bolsa realizarase con carácter mensual logo de certificación do responsable titorial de cumprir co traballo de formación encomendado.</p>
<p>4. Os/As bolseiros/as terán dereito ó desfrute, durante o período da bolsa, dos días de vacacións que proporcionalmente lles correspondan nun cómputo de 2,5 días por mes traballado, establecidos sempre de acordo co responsable titorial.</p>
<p>5. Serán causas de suspensión temporal ou perda definitiva da bolsa, segundo os casos:</p>
<p>a) Renuncia por parte do interesado.</p>
<p>b) O incumprimento das tarefas de colaboración.</p>
<p>c) O incumprimento dalgún dos requisitos recollidos na base 4ª desta convocatoria.</p>
<p>En caso de sanción, esta será imposta polo xerente do IGAEM, logo do informe do responsable titorial e logo da correpondente audiencia do bolseiro.</p>
<p>Noveno.-Cláusula xeral.</p>
<p>A solicitude das bolsas implica o coñecemento e aceptación das presentes bases e a lexislación relativa ó IGAEM.</p>
<p>Unha vez rematado o período de desfrute da bolsa, as persoas non seleccionadas poderán solicita-la devolución da documentación presentada. Transcorrido o prazo dun ano procederase á eliminación dos documentos non recollidos.</p>
<p>Esta convocatoria e cantos actos administrativos deriven dela e da actuación do tribunal poderán ser impugnados nos casos e na forma establecida pola Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, podendo interpoñer contra esta resolución recurso potestativo de reposición ante o IGAEM, no prazo dun mes contado desde o día seguinte á publicación deste anuncio no DOG ou interpor directamente recurso contencioso-administrativo ante a xurisdicción contencioso-administrativa no prazo de dous meses contado desde o día seguinte á insercción deste anuncio no DOG.</p>
<p>Santiago de Compostela, 17 de novembro de 2003.</p>
<p>José Manuel Soto Virulegio</p>
<p>Xerente do Instituto Galego das Artes Escénicas e Musicais</p>
<p>ANEXO</p>
<p>Modelo de instancia</p>
<p>D/Dª... con DNI..., de... anos de idade, natural de... con domicilio habitual na rúa... localidade..., provincia..., CP... teléfono...</p>
<p>Expón que crendo reuni-los requisitos e condicións que sinala a convocatoria para a concesión de bolsas para a catalogación do material e fondos relacionados coas artes escénicas e musicais galegas do Arquivo da BibliotecaTeatral Francisco Pillado durante o ano 2004.</p>
<p>Solicita participar na convocatoria da cobertura, manifestando que acepta as condicións e mailos compromisos que figuran na convocatoria, achegando á presente solicitude a documentación indicada na cláusula quinta das bases da devandita convocatoria.</p>
<p>..., ... de... de 2003.</p>
<p>Sinatura do/a solicitante</p>
<p>Xerente do Instituto Galego das Artes Escénicas e Musicais. Santiago de Compostela</p>

