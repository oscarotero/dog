---
date: '2003-12-01'
id: 2226A
page: 14
number: 233
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 11 de novembro de 2003 pola que se lle outorga a aprobación definitiva
  á modificación puntual das NSM para a creación dunha área recreativa de lecer,
  en Cedeira, concello de Redondela.
range: Orde
url: 'https://www.xunta.gal/dog/Publicados/2003/20031201/Anuncio2226A_gl.html'
---
<p>O Concello de Redondela conta con normas subsidiarias de ámbito municipal, aprobadas definitivamente pola CPU en data 6-11-1987.</p>
<p>A documentación remitida consta de expediente administrativo e proxecto técnico da modificación puntual.</p>
<p>O obxecto deste proxecto é crear unha área recreativa na parroquia de Cedeira.</p>
<p>O obxecto da modificación dá cumprimento ó artigo 94 da Lei 9/2002, de ordenación urbanística e protección do medio rural de Galicia, respecto dos fundamentos das modificacións do planeamento urbanístico.</p>
<p>De conformidade co sinalado no artigo 93.4º da Lei 9/2002, as modificacións de calquera dos elementos dos plans, proxectos, normas e ordenanzas suxeitaranse ás mesmas disposicións enunciadas para a súa tramitación e aprobación.</p>
<p>Terminada a fase de elaboración da modificación puntual, e inmediatamente antes da súa aprobación inicial, o concello remitiu o expediente a informe preceptivo desta consellería, que foi emitido en data 6 de maio de 2003, de conformidade co disposto no artigo 85.1º da Lei 9/2002.</p>
<p>O Pleno do Concello o 30-7-2003 acordou a aprobación inicial, publicada en prensa o 18 e 19 de agosto de 2003 e no DOG do 21 de agosto, co resultado da fase de información pública que consta no expediente, tramitado e aprobado provisionalmente polo Pleno do Concello o 16-10-2003.</p>
<p>De conformidade co disposto no artigo 89.1º da Lei 9/2002, a competencia para a aprobación definitiva dos plans xerais de ordenación municipal correspóndelle ó conselleiro competente en materia de urbanismo e ordenación do territorio.</p>
<p>En consecuencia, de conformidade co establecido na Lei 9/2002, do 30 de decembro, de ordenación urbanística e protección do medio rural de Galicia, e cos informes xurídico e técnico do Servicio de Inspección Territorial de Pontevedra e por proposta da Dirección Xeral de Urbanismo,</p>
<p>DISPOÑO:</p>
<p>Artigo 1º</p>
<p>Aprobar definitivamente a modificación puntual das NSM para a creación dunha área recreativa de lecer, en Cedeira, concello de Redondela.</p>
<p>Artigo 2º</p>
<p>De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publica-la normativa e ordenanzas da modificación aprobada definitivamente no BOP.</p>
<p>Disposición derradeira</p>
<p>Contra esta orde cabe interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses a contar desde o día seguinte ó da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 11 de novembro de 2003.</p>
<p>Alberto Núñez Feijóo</p>
<p>Conselleiro de Política Territorial,</p>
<p>Obras Públicas e Vivenda</p>

