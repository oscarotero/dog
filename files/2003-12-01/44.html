---
date: '2003-12-01'
id: '22322'
page: 14
number: 233
agency: CONCELLO DE ORTIGUEIRA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031201/Anuncio22322_gl.html'
---
<p>Por esta alcaldía, con data do 17 de novembro de 2003, adoptouse resolución, que na súa parte dispositiva di:</p>
<p>«Primeiro.-Aprobar inicialmente o proxecto de expropiación para a execución do polígono único do Plan parcial de ordenación do parque empresarial da Rega-Cuíña, deste termo municipal, redactado polo arquitecto Ramiro Martínez Casado por instancia do beneficiario da expropiación Xestión Urbanística de A Coruña, S.A.</p>
<p>Segundo.-Optar, para a execución do citado proxecto, polo procedemento de taxación conxunta.</p>
<p>Terceiro.-Someter, de conformidade co previsto no artigo 143, da Lei 9/2002, do 30 de decembro, de ordenación urbanística e protección do medio rural de Galicia, ó citado proxecto ó trámite de información pública polo prazo dun mes mediante a inserción do correspondente anuncio no Diario Oficial de Galicia e nun xornal dos de maior circulación da provincia, para que quen poida resultar interesado, formule as observacións e reclamacións que estimen oportunas, en particular no concernente á titularidade ou valoración dos seus respectivos dereitos. Así mesmo, as taxacións notificaranse individualmente ós que aparezan como titulares dos bens e/ou dereitos no expediente, para que poidan formula-las alegacións no prazo dun mes, contados a partir da data da notificación.</p>
<p>Para estes efectos o expediente estará exposto nas oficinas municipais sitas na praza Isabel II s/n da Vila de Santa Marta.</p>
<p>Cuarto.-Aproba-la seguinte relación de bens afectados e propietarios:</p>
<p>Parcela 1.</p>
<p>Titular: Pita Romero, representante Getrudis Pita Romero.</p>
<p>Superficie afectada: 1.070 m (afección total).</p>
<p>Valoración: solo + 5% de premio de afección; total 5.404,04 euros.</p>
<p>Parcela 2.</p>
<p>Titular: Pita Romero, representante Getrudis Pita Romero.</p>
<p>Superficie afectada: 563 m (afección total).</p>
<p>Valoración: solo + 5% de premio de afección; total 2.843,43 euros.</p>
<p>Quinto.-Esta publicación terá tamén os efectos dispostos polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, para aqueles interesados ós que non poidan serlles practicadas as correspondentes notificacións».</p>
<p>Ortigueira, 18 de novembro de 2003.</p>
<p>Antonio Campo Fernández</p>
<p>Alcalde</p>

