---
date: '1999-04-07'
id: 601A
page: 3835
number: 65
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 72/1999, do 25 de marzo, de asunción das funcións e servicios da
  Seguridade Social, en materia de asistencia e servicios sociais, encomendados
  ó Instituto Social da Mariña (ISM), transferidos á Comunidade Autónoma de
  Galicia mediante o Real decreto 373/1999, do 5 de marzo, e a súa asignación á
  Consellería de Sanidade e Servicios Sociais.
range: Decreto
url: 'https://www.xunta.gal/dog/Publicados/1999/19990407/Anuncio601A_gl.html'
---
<p>Polo Real decreto 373/1999, do 5 de marzo, traspásanse as funcións e servicios da Administración do Estado á Comunidade Autónoma de Galicia en materia de asistencia e servicios sociais encomendados ó Instituto Social da Mariña (ISM).</p>
<p>Procede, en virtude do citado traspaso, asumir de forma expresa tales funcións e servicios nos termos e condicións especificadas no acordo da Comisión Mixta de Transferencias e asignárllelas ós órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día vintecinco de marzo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Quedan asumidas as funcións e servicios traspasados pola Administración do Estado á Comunidade Autónoma de Galicia en virtude do Real decreto 373/1999, do 5 de marzo, en materia de asistencia e servicios sociais encomendados ó Instituto Social da Mariña (ISM), nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>Artigo 2º</p>
<p>1. Asígnanselle á Consellería de Sanidade e Servicios Sociais as funcións e servicios asumidos de conformidade co disposto no artigo anterior.</p>
<p>2. Os órganos da Consellería de Sanidade e Servicios Sociais exercerán as atribucións que lles correspondan conforme as normas que regulan a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Sanidade e Servicios Sociais para dictar cantas disposicións sexan necesarias para o desenvolvemento e execución deste decreto e para adopta-las medidas precisas para a plena efectividade e executividade práctica das provisións de medios traspasados.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Pazo de Mariñán (Bergondo), vintecinco de marzo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

