---
date: '1999-04-07'
id: 60A2
page: 3918
number: 65
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/1999/19990407/Anuncio60A2_gl.html'
---
<p>A Comisión de Goberno do Concello, en sesión que tivo lugar o día 22 de febreiro de 1999, aprobou inicialmente os seguintes instrumentos de planeamento, formulados polos servicios técnicos municipais:</p>
<p>1. Plan especial de ordenación de accesos e infraestructuras e de dotación de centro terciario na estación de viaxeiros de Renfe (PE-11).</p>
<p>O ámbito do citado plan especial é o comprendido entre os seguintes lindes:</p>
<p>Norte: Avenida de Lugo (circunvalación), desde o seu entronque coa avenida de Amor Ruibal ata a rotonda do polígono único do plan parcial de Sar.</p>
<p>Sur: ámbito do plan especial de reforma interior de Pontepedriña (PERI-7), e terreos clasificados como non urbanizables de protección de canles (Brañas de Sar).</p>
<p>Leste: vía férrea e terreos clasificados como sistema xeral de parques urbanos (PU-11), lindantes coa Colexiata de Santa María de Sar.</p>
<p>Oeste: rúa de Amor Ruibal, no seu entronque coa vía de circunvalación.</p>
<p>Para a execución da ordenación proxectada, o plan especial establece a delimitación de dous polígonos ou unidades de actuación:</p>
<p>-Polígono 1, integrado polos terreos propiedade de Renfe, correspondentes á actual estación ferroviaria, e outros situados a carón da Avenida de Lugo e na beira norte do ámbito da estación.</p>
<p>Sistema de actuación: compensación de propietario único.</p>
<p>-Polígono 2, de carácter descontinuo, que inclúe un soar con fronte á Avenida de Lugo (lindante co edificio número 18), e os terreos situados na beira sur da estación ferroviaria.</p>
<p>Sistema de actuación: compensación.</p>
<p>Relación de parcelas e propietarios afectados</p>
<p>no polígono 2</p>
<table><tbody><tr><td></td></tr>
<tr><td></td></tr>
<tr><td>Nº de parcela</td><td>Superficie
afectada</td><td>Titular</td></tr>
<tr><td></td></tr>
</tbody></table>
<table><tbody><tr><td>1</td><td>9.228 m</td><td>Renfe</td></tr>
<tr><td></td></tr>
<tr><td>2</td><td>8.148 m</td><td>Koipe</td></tr>
<tr><td></td></tr>
<tr><td>3</td><td>1.197 m</td><td>Hros. Manuela Pereira Munín</td></tr>
<tr><td></td></tr>
<tr><td>4</td><td>386 m</td><td>Hros. Gabriel Vidán Pereira</td></tr>
<tr><td></td></tr>
<tr><td>5</td><td>312 m</td><td>Hros. Manuela Pereira Munín</td></tr>
<tr><td></td></tr>
<tr><td>6</td><td>109 m</td><td>Descoñecido</td></tr>
<tr><td></td></tr></tbody></table>
<p>A parcela número 6, de propietario descoñecido, sitúase na marxe sur da Avenida de Lugo, lindante polo oeste co edificio número 18 desta avenida, e polo sur con terreos da estación ferroviaria.</p>
<p>2. Modificación puntual do plan especial de reforma interior do solo urbano de Pontepedriña (PERI-7), a resultas do novo trazado da vía de enlace Sar-Pontepedriña.</p>
<p>A modificación proposta afecta ás seguintes áreas do PERI-7, situadas na marxe leste da rúa do Ulla e estrada de Ourense (N-525):</p>
<p>-Unidades de actuación números 7, 14, 15, 17, 18 e 19.</p>
<p>-Área de actuación G.</p>
<p>Os expedientes expóñense ó público no Negociado de Planeamento e Xestión polo prazo dun mes, contado desde a publicación deste anuncio no Diario Oficial de Galicia, co obxecto de que os interesados poidan presenta-las alegacións que xulgen oportunas.</p>
<p>De conformidade co previsto no artigo 42.6º da Lei 1/1997, do solo de Galicia (LSG), este anuncio servirá de notificación en forma legal a todos aqueles propietarios afectados que, por seren descoñecidos ou ignorarse o seu domicilio, non poidan ser citados persoalmente ó trámite de información pública.</p>
<p>A aprobación inicial da modificación determina automaticamente, por aplicación do previsto no artigo 34.2º da LSG, a suspensión do outorgamento de licencias para tódolos usos e obras que resulten incompatibles co novo réxime urbanístico nas citadas áreas.</p>
<p>Contra o acto de suspensión de licencias os interesados poderán interpoñer recurso contencioso-administrativo perante o Tribunal Superior de Xustiza, ou de se-lo caso, Xulgado do Contencioso-Administrativo, no prazo de dous meses contado a partir do día seguinte ó da publicación deste anuncio.</p>
<p>Santiago de Compostela, 2 de marzo de 1999.</p>
<p>O alcalde</p>
<p>Rubricado</p>

