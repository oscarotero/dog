---
date: '1999-02-05'
id: 3A32
page: 1
number: 24
agency: CONCELLO DE CELANOVA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990205/Anuncio3A32_gl.html'
---
<p>Formulados os avances dos plans especiais (PERIS) do contorno do Mosteiro de San Salvador de Celanova e do Burgo Medieval de Vilanova dos Infantes e sometidos a coñecemento do Pleno do Concello na sesión do 21 de xaneiro de 1999, quedan expostos ó público polo prazo de dous meses, contados a partir da publicación deste anuncio no Diario Oficial de Galicia, para efectos de suxestións, propostas e posibles convenios urbanísticos.</p>
<p>Ó mesmo tempo, faise saber que o pleno da corporación na sesión arriba citada, acordou o seguinte:</p>
<p>Suspende-lo outorgamento de licencias de parcelación, edificación e demolición para todo o ámbito de actuación dos PERIS do contorno do mosteiro de San Salvador e do Burgo Medieval de Vilanova dos Infantes, durante o prazo e cos efectos previstos no artigo 34.3º da Lei do solo de Galicia, contado</p>
<p>a partir da última publicación deste anuncio no Diario Oficial de Galicia ou no BOP de Ourense.</p>
<p>As licencias solicitadas e debidamente rexistradas con anterioridade á adopción do presente acordo e que afecten as áreas de actuación obxecto de suspensión, continuarán a súa tramitación, someténdose, previamente á súa resolución, ós informes preceptivos, tanto da Consellería de Cultura como dos técnicos municipais.</p>
<p>Celanova, 25 de xaneiro de 1999.</p>
<p>O alcalde</p>
<p>Rubricado</p>

