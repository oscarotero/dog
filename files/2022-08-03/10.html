---
date: '2022-08-03'
id: U500-200722-0001
page: 42530
number: 147
agency: Universidade de Vigo
section: III. Outras disposicións.
title: >-
  EXTRACTO da Resolución do 29 de xullo de 2022 pola que se convocan, por
  tramitación anticipada, as axudas para a contratación de persoal investigador
  predoutoral en formación para o exercicio 2023.
range: Resolución
url: >-
  https://www.xunta.gal/dog/Publicados/2022/20220803/AnuncioU500-200722-0001_gl.html
---
<p>BDNS (Identif.): 639891.</p>
    <p>De acordo co disposto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode atopar na Base de datos nacional de subvencións (https://www.infosubvenciones.es/bdnstrans/GE/es/convocatoria).</p>
    <p>Primeiro. <em>Persoas beneficiarias</em></p>
    <p>Alumnado matriculado nun programa de doutoramento na Universidad de Vigo que non goce doutras axudas para a formación de persoal investigador e que teña completados 300 créditos ECTS, dos cales polo menos 60 deben ser de formación de estudos oficiais de posgrao. A data de finalización dos estudos debe ser posterior ao 1 de xaneiro de 2020, salvo as excepcións recollidas na base 6.2 da convocatoria. </p>
    <p>Terceiro. <em>Obxecto</em></p>
    <p>O obxecto destas axudas é financiar a formación de dez persoas tituladas integradas en grupos de investigación que estean a realizar a tese de doutoramento na Universidade de Vigo e que, en función da súa capacitación e formación, poidan converterse en novo persoal investigador en formación mediante a formalización dun contrato predoutoral, en calquera área de coñecemento científico, de tres anos de duración, conforme o artigo 21 da Lei 14/2011, do 1 de xuño, da ciencia, a tecnoloxía e a innovación.</p>
    <p>Cuarto. <em>Bases reguladoras</em></p>
    <p>Resolución do 29 de xullo de 2022 pola que se convocan, por tramitación anticipada, as axudas para a contratación de persoal investigador predoutoral en formación para o exercicio 2023.</p>
    <p>Quinto. <em>Contía</em></p>
    <p>A contía total do crédito destinado a estas axudas será de seiscentos oitenta e catro mil setecentos euros (684.700 €), segundo a distribución por anualidades para 2023, 2024, 2025 e 2026 establecida na convocatoria.</p>
    <p>Sexto. <em>Prazo de presentación de solicitudes</em></p>
    <p>Desde o día 1 de setembro ata o 10 de outubro de 2022</p>
    <p>Vigo, 29 de xullo de 2022</p>
    <footer><p>O reitor da Universidade de Vigo<br>P.D. (Resolución do 22.6.2022; DOG do 6 de xullo)<br>Belén Rubio Armesto<br>Vicerreitora de Investigación, Transferencia e Innovación</p></footer>

