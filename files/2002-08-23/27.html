---
date: '2002-08-23'
id: FE2E
page: 12
number: 162
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 13 de agosto de 2002, da Delegación Provincial de Ourense, pola
  que se notifica o levantamento das actas de ocupación dos bens e dereitos que
  se precisan ocupar para a execución do proxecto de modificación do Plan
  Especial de Protección e Reforma Interior do núcleo histórico de Ourense na
  unidade UE-4, (zona 12).
range: Resolución
url: 'https://www.xunta.gal/dog/Publicados/2002/20020823/AnuncioFE2E_gl.html'
---
<p>No expediente de expropiación forzosa que se instrúe dos bens e dereitos que se precisan ocupar para a execución do proxecto de modificación do Plan Especial de Protección e Reforma Interior do núcleo histórico de Ourense na unidade UE-4, zona 12, unha vez consignados os prezos xustos ante a Delegación Provincial de Ourense da Consellería de Economía e Facenda da Xunta de Galicia, e en cumprimento do disposto nos artigos 38 e 39 da Lei 6/1998, do 13 de abril, sobre réxime do solo e valoracións (BOE do 14 de abril), o artigo 146.2º da Lei 1/1997, do 24 de marzo, do solo de Galicia (DOG do 26 de marzo), o artigo 209 do Regulamento de xestión urbanística aprobado por Real decreto 3288/1978, do 25 de agosto (BOE do 31 de xaneiro e 1 de febreiro de 1979), e demais disposicións aplicables conforme a Lei de expropiación forzosa do 16 de decembro de 1954 (BOE do 17 de decembro) e o Decreto do 26 de abril de 1957 polo que se aproba o Regulamento da Lei de expropiación forzosa (BOE do 20 de </p>
<p>xuño), notifícaselles ós interesados que a continuación se relacionan o levantamento das actas de ocupación do expediente de referencia, en presencia do representante da Administración, do alcalde e do secretario do concello.</p>
<p>Data: 26 de agosto de 2002, ás 10 horas.</p>
<p>Lugar: salón de actos do Concello de Ourense.</p>
<p>Ó devandito acto convócase:</p>
<p>Predio: 3A.</p>
<p>Propietario: Luis Álvarez Rodríguez e Mª de las Victorias Álvarez Rodríguez.</p>
<p>Notifíqueselle-la resolución a tódolos titulares dos bens e dereitos que figuran no expediente e publíquese o presente acordo no DOG e no taboleiro de edictos do concello. A publicación desta resolución serviralles de notificación ós propietarios descoñecidos, ós que se ignore o lugar de notificación, ou ben tentada a notificación non se puidese realizar. Todo isto de acordo co disposto no artigo 59.4º da Lei 30/1992 , do 26 de novembro, de réxime xurídico das administracións públicas e do procedemento administrativo común, modificada pola Lei 4/99 (BOE do 14 de xaneiro).</p>
<p>Ourense, 13 de agosto de 2002.</p>
<p>José Elier Ojea Ureña</p>
<p>Delegado provincial de Ourense</p>

