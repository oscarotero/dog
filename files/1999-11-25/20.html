---
date: '1999-11-25'
id: '12612'
page: 13
number: 228
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de setembro de 1999, da Dirección Xeral de Industria, pola que
  se lle renova á Fundación Formación e Emprego (Forem-Galicia) a cualificación
  de entidade recoñecida para impartir cursos teórico-prácticos para a obtención
  de carnés profesionais de instalador e mantedor-reparador de instalacións de
  calefacción, climatización e auga quente sanitaria.
range: Resolución
url: 'https://www.xunta.gal/dog/Publicados/1999/19991125/Anuncio12612_gl.html'
---
<p>Vista a solicitude presentada por Xosé Eusebio Justo Santos en representación da Fundación Formación e Emprego (Forem-Galicia) e a documentación anexa, na que se solicita que se lle renove a cualificación de entidade recoñecida para impartir cursos teórico-prácticos para a obtención de carnés profesionais de instalador e mantedor-reparador de instalacións de calefacción, climatización e auga quente sanitaria.</p>
<p>Vista a instrucción técnica complementaria IT-IC 11 do Regulamento de instalacións térmicas nos edificios (RITE) aprobada por R.D. 1751/1998, do 31 de xullo (BOE do 5 de agosto), pola que se establecen especialidades dos carnés profesionais de instalador e mantedor-reparador de instalacións de calefacción, climatización e auga quente sanitaria e se fixa o número mínimo de horas para desenvolve-los programas dos cursos teóricos e de coñecementos específicos para a súa obtención.</p>
<p>Considerando que se cumpriron os requisitos regulamentarios establecidos, esta dirección xeral</p>
<p>RESOLVE:</p>
<p>Renovarlle á Fundación Formación e Emprego (Forem-Galicia) a cualificación de entidade recoñecida para imparti-los cursos teórico-prácticos para a obtención dos carnés profesionais de instalador e mantedor-reparador de instalacións de calefacción, climatización e auga quente sanitaria, no ámbito da Comunidade Autónoma de Galicia.</p>
<p>A duración dos cursos en número de horas axustarase ó disposto na IT-IC 11 do R.D. 1751/1998, do 31 de xullo.</p>
<p>Para imparti-los cursos, debereselle comunicar á Dirección Xeral de Industria e á delegación provincial da Consellería de Industria e Comercio da provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberá renovarse ós dous anos, para o que deberá acreditar ante esta dirección xeral o cumprimento dos requisitos esixidos na autorización inicial.</p>
<p>Santiago de Compostela, 8 de setembro de 1999.</p>
<p>Joaquín del Moral Crespo</p>
<p>Director xeral de Industria</p>

