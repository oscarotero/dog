---
date: '2012-12-31'
id: G2347-111212-0001
page: 49449
number: 248
agency: Xulgado do Social número 4 da Coruña
section: V. Administración de xustiza.
title: EDICTO (863/2012).
range: Edicto
url: >-
  https://www.xunta.gal/dog/Publicados/2012/20121231/AnuncioG2347-111212-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 863/2012 por instancia de José Camilo Freire Vázquez contra a empresa Suministros, Importaciones y Mantenimientos, S.A., sobre despedimento, nos cales se ditou sentenza con data do 4.12.2012, que copiada nos particulares necesarios di así:</p>
    <p>«Decisión:</p>
    <p>Estímase parcialmente a demanda interposta por José Camilo Freire Vázquez fronte a Suministros, Importaciones y Mantenimientos, S.A. (Sermicro) e, en consecuencia:</p>
    <p>– Declárase improcedente o despedimento efectuado pola empresa Sermicro ao demandante José Camilo Freire Vázquez.</p>
    <p>– Condénase a empresa Sermicro a que no prazo de cinco días desde a notificación da sentenza opte entre a readmisión do demandante ou o aboamento dunha indemnización de 35.396,15 euros; o aboamento da dita indemnización determina a extinción do contrato de traballo; no caso de optar pola readmisión deberá aboar os salarios de tramitación que desde a data do despedimento ata a presente importan 8.427 euros, aos cales se deberán engadir os que se perciban ata a súa notificación, a razón de 53 euros diarios.</p>
    <p>– Condénase a empresa Sermicro a aboar en concepto de salario de xuño de 2012, parte proporcional das pagas extraordinarias, vacacións e indemnización por aviso previo, a cantidade de catro mil douscentos setenta e oito euros con dezaoito céntimos de euro (4.278,18 euros).</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Suministros, Importaciones y Mantenimientos, S.A., expido e asino a presente.</p>
    <p>A Coruña, 11 de decembro de 2012</p>
    <footer><p>O secretario xudicial</p></footer>

