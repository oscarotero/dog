---
date: '2012-12-31'
id: G0003-261212-0003
page: 49440
number: 248
agency: Servizo Galego de Saúde
section: IV. Oposicións e concursos.
title: >-
  ACORDO do 21 de decembro de 2012, da Dirección de Recursos Humanos, polo que
  se amplía o prazo de presentación de reclamacións contra os resultados das
  puntuacións recollidas nas listaxes provisionais de admitidos/as previsto na
  Resolución do 18 de decembro de 2012, con respecto á convocatoria de
  inscrición de aspirantes para vinculacións temporais en diversas categorías
  sanitarias e de xestión e servizos no ámbito das institucións sanitarias do
  Servizo Galego de Saúde e entidades adscritas á Consellería de Sanidade.
range: Acordo
url: >-
  https://www.xunta.gal/dog/Publicados/2012/20121231/AnuncioG0003-261212-0003_gl.html
---
<p>Coa data do 21 de decembro de 2012 publicouse no Diario Oficial de Galicia (núm. 243) a Resolución do 18 de decembro de 2012 que modifica a Resolución do 3 do decembro de 2012, da Dirección de Recursos Humanos, pola que se publican as listas definitivas de admitidos/as e excluídos/as e se procede a publicar os resultados provisionais de baremación dos/as aspirantes admitidos/as co seu número de orde, con respecto á convocatoria de inscrición de aspirantes para vinculacións temporais en diversas categorías sanitarias e de xestión e servizos no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>No penúltimo parágrafo da devandita resolución estableceuse que as persoas aspirantes admitidas poden, só con respecto aos resultados da baremación recollida nas listas provisionais de admitidos con puntuación, presentar reclamación ante a Dirección de Recursos Humanos do Servizo Galego de Saúde no prazo de dez días naturais contados desde o día seguinte ao da data de publicación das citadas listas provisionais.</p>
    <p>Porén, dada a coincidencia do dito prazo cun período con diversos días inhábiles e no cal numerosas unidades e oficinas de rexistro das diferentes administracións públicas teñen un funcionamento sensiblemente limitado, co fin de facilitar a presentación das reclamacións que desexen formular as cidadás e cidadáns interesadas/os no presente procedemento e na propia garantía deste, este centro directivo, facendo uso das facultades previstas no artigo 49.1 da Lei 30/1992, do 26 de novembro, de réxime xurídico das administracións públicas e do procedemento administrativo común, acorda ampliar o dito prazo de presentación de reclamacións ata o día 4 de xaneiro de 2013, este incluído.</p>
    <p>O presente acordo, de conformidade co número 3 do devandito precepto legal, non é susceptible de ningún recurso.</p>
    <p>Santiago de Compostela, 21 de decembro de 2012</p>
    <footer><p>P.V. (Artigo 9.d) da Orde 5.7.2012; DOG nº 139, do 20 de xullo)<br>Paula Oliete Trillo<br>Subdirectora xeral de Xestión e Políticas de Persoal</p></footer>

