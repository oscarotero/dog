---
date: '2012-12-31'
id: O150-271212-0001
page: 49427
number: 248
agency: Escola Galega de Administración Pública
section: III. Outras disposicións.
title: >-
  RESOLUCIÓN do 27 de decembro de 2012 pola que se publica o Plan de formación
  do persoal ao servizo da Administración pública da Comunidade Autónoma de
  Galicia para o ano 2013.
range: Resolución
url: >-
  https://www.xunta.gal/dog/Publicados/2012/20121231/AnuncioO150-271212-0001_gl.html
---
<p>O plan de formación da Escola Galega de Administración Pública –en diante, EGAP– para o persoal ao servizo desta comunidade autónoma preséntase, en síntese, como un documento no cal se establecen as principais áreas formativas que constitúen o marco xeral para mellorar a cualificación e a capacitación profesional dos traballadores deste ámbito. En canto aos contidos, o devandito plan é o resultado dun proceso de análise das necesidades formativas, da demanda real rexistrada nos cursos e da avaliación das actividades. Estas son as ferramentas clave que, nun marco de restrición orzamentaria, contribuíron a crear un programa de calidade e adecuado aos requirimentos dos usuarios sen incrementar os custos. Así, a EGAP considerou prioritario identificar as necesidades formativas do conxunto do persoal e da propia Administración, co fin de garantir que a cualificación profesional dos traballadores se adecue, cada vez máis, ás actividades que desenvolve e aos seus fins.</p>
    <p>Neste proceso de detección de necesidades formativas participaron as distintas consellerías da Xunta de Galicia a través da rede de coordinadores de formación –responsables de elaborar as propostas de actividades– e contouse tamén coa colaboración de docentes e expertos de distintos eidos formativos.</p>
    <p>Como resultado desta análise, a Escola presenta nesta resolución un plan de formación estruturado en accións formativas de carácter transversal e específico. As primeiras teñen por obxecto ofrecer un currículo básico horizontal que capacite os empregados públicos para realizaren as funcións e as tarefas que lles sexan asignadas ao longo da súa carreira profesional. É por isto que a docencia de carácter transversal se corresponde co ensino de funcións, coñecementos e habilidades que son xenéricas, que constitúen as bases da organización da Administración. Doutra banda, as accións formativas específicas comprenden o conxunto de actividades cuxo obxectivo está directamente relacionado coa adaptación permanente ao posto de traballo, incluíndo contidos sectoriais que afectan competencias concretas. </p>
    <p>O Plan de formación para o ano 2013 responde a diferentes contornos de aprendizaxe e metodoloxías, entre os que se atopan a autoformación, a teleformación e a docencia presencial. </p>
    <p>En primeiro lugar, destaca o inicio dun programa de autoformación. A través desta nova modalidade, a EGAP ofrece un catálogo de accións formativas nun novo formato, creando un espazo virtual de coñecemento que lle permitirá ao alumnado xestionar o seu proceso de aprendizaxe e acreditar a súa competencia mediante unha proba voluntaria, que lle dará dereito a obter un certificado de equivalencia. </p>
    <p>A autoformación representa unha nova alternativa que favorece ao máximo o aproveitamento dos recursos formativos dispoñibles na Escola. Con esta actuación pioneira quérese promover un método pedagóxico, sustentado nas tecnoloxías da información e da comunicación, que favoreza a aprendizaxe autónoma, a flexibilidade e a actualización permanente dos coñecementos.</p>
    <p>En segundo lugar, a EGAP continúa coa súa aposta pola modalidade de teleformación, aumentando ano a ano a porcentaxe destas actividades e ampliando as áreas ás cales se aplica. </p>
    <p>Estas dúas modalidades –a autoformación e a teleformación–, ademais de ser unha medida de eficiencia no emprego dos recursos económicos, permitirán achegar as actividades da Escola a un maior número de empregados públicos, especialmente a aqueles que por barreiras xeográficas ou razóns de conciliación non poden optar á modalidade presencial.</p>
    <p>Por último, nas accións formativas presenciais continúa o deseño de actividades que permitan a aplicación de coñecementos, a interacción e a verificación dos coñecementos adquiridos. Esta configuración contribuirá á bagaxe dos discentes e proporcionaralles os coñecementos e habilidades necesarios para cada un dos postos de traballo en que de-senvolvan a súa carreira administrativa.</p>
    <p>Ademais da innovación nos formatos e modalidades, outro elemento destacado é a profunda renovación da oferta formativa que se produce a través deste plan que incorpora unha alta porcentaxe de cursos con novos contidos.</p>
    <p>Con isto, a EGAP trata de reforzar a formación naqueles ámbitos que, polo seu carácter estratéxico e innovador, teñen un maior impacto na cidadanía. En consecuencia, na identificación dos contidos prestouse atención aos cambios organizacionais e procedementais, procurando acadar un equilibrio axeitado entre os aspectos novos e os necesarios elementos de continuidade. Como consecuencia destas decisións, o Plan de formación para o persoal da Administración autonómica do ano 2013 contará cunha elevada porcentaxe de novos títulos. Esta renovación do programa de actividades afecta un 41 % da formación en competencias transversais e un 64 % da formación en competencias específicas. </p>
    <p>A programación destes novos cursos obedece a unha dobre finalidade: por unha parte, ofrecer formación sobre aspectos que revisten novidade, tanto desde un punto de vista xurídico como práctico, e, por outra, tratar aquelas materias con transcendencia e utilidade para o traballo dos empregados públicos.</p>
    <p>En consonancia co anterior, na selección das temáticas tamén se tivo en conta o seu interese e actualidade, a utilidade da materia e a necesidade de elaborar unha oferta apta para todos os niveis e escalas da función pública.</p>
    <p>Por outra parte, todas as actividades que integran este plan serán obxecto dunha análise posterior. A avaliación dos plan formativos, concibida como un proceso sistemático e permanente de recollida de información, é hoxe un dos alicerces nos cales se sustenta o modelo formativo da Escola. Este permite mellorar a programación dos cursos, adecuar as actividades ás necesidades e expectativas dos usuarios, coñecer os niveis de satisfacción coa formación e co labor docente, mellorar a calidade das actividades incluídas no plan sen incrementar os custos e, en último termo, reforzar a transparencia, a rendición de contas e o control de resultados.</p>
    <p>Polo demais, cómpre sinalar tamén que esta resolución ten carácter informativo e que a execución das accións recollidas nela queda condicionada á existencia de crédito orzamentario adecuado e dispoñible e ao que se estipule en cada convocatoria. Así mesmo, non estará demais advertir que quedan excluídas as actividades derivadas de cursos selectivos; os cursos superiores; as actuacións en colaboración; as xornadas, conferencias e seminarios; as actividades doutras administracións públicas; e as actividades de formación do persoal docente da Consellería de Cultura, Educación e Ordenación Universitaria, da Administración de xustiza e do persoal sanitario. A estas últimas administracións dirixiranse convocatorias específicas de conformidade coa aprobación dos seus plans ou cos convenios que se asinen durante o ano 2013.</p>
    <p>Feitas estas advertencias, resta tan só sinalar que para acceder ás accións formativas recollidas neste plan os empregados públicos deberán formalizar a súa matrícula despois de que se publiquen no <em>Diario Oficial de Galicia</em> as correspondentes convocatorias.</p>
    <p>Este plan de formación continua foi aprobado polo Consello Reitor deste organismo autónomo en sesión do día 20 de decembro de 2012.</p>
    <p>De acordo co exposto, publícase como anexo a esta resolución o Plan de formación do persoal ao servizo da Administración pública da Comunidade Autónoma de Galicia para o ano 2013.</p>
    <p>Santiago de Compostela, 27 de decembro de 2012</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO</h2>
    <table>
     <tbody>
      <tr>
       <td colspan="4">Formación en competencias transversais</td>
      </tr>
      <tr>
       <td colspan="4">Réxime xurídico e actividade financeira das administracións públicas</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>A revisión e revogación dos actos administrativos</td>
       <td>1</td>
       <td>25</td>
       <td>20</td>
      </tr>
      <tr>
       <td>O financiamento público privado</td>
       <td>1</td>
       <td>25</td>
       <td>12</td>
      </tr>
      <tr>
       <td>A compra ética pública. Introdución de criterios éticos e sociais na contratación pública</td>
       <td>1</td>
       <td>25</td>
       <td>15</td>
      </tr>
      <tr>
       <td>Nocións básicas de contabilidade pública</td>
       <td>1</td>
       <td>25</td>
       <td>20</td>
      </tr>
      <tr>
       <td>Política orzamentaria e desenvolvemento normativo na comunidade autónoma.
        Tributos propios e tributos cedidos</td>
       <td>1</td>
       <td>25</td>
       <td>15</td>
      </tr>
      <tr>
       <td>Reforma do financiamento autonómico no marco da facenda descentralizada</td>
       <td>1</td>
       <td>25</td>
       <td>15</td>
      </tr>
      <tr>
       <td>Subvencións e axudas económicas en tempos de crise</td>
       <td>1</td>
       <td>30</td>
       <td>15</td>
      </tr>
      <tr>
       <td>Curso sobre a Lei 8/2012, do 29 de xuño, de vivenda de Galicia</td>
       <td>1</td>
       <td>25</td>
       <td>15</td>
      </tr>
      <tr>
       <td>Estatuto básico do empregado público</td>
       <td>3</td>
       <td>50</td>
       <td>25</td>
      </tr>
      <tr>
       <td>Aspectos básicos da xestión do persoal: a función pública de Galicia</td>
       <td>2</td>
       <td>50</td>
       <td>25</td>
      </tr>
      <tr>
       <td>Procedemento administrativo</td>
       <td>5</td>
       <td>50</td>
       <td>25</td>
      </tr>
      <tr>
       <td>Os contratos do sector público</td>
       <td>2</td>
       <td>50</td>
       <td>30</td>
      </tr>
      <tr>
       <td>As subvencións. Regulación nacional e autonómica</td>
       <td>2</td>
       <td>50</td>
       <td>40</td>
      </tr>
      <tr>
       <td>Obradoiro de contratación administrativa. Nivel avanzado</td>
       <td>2</td>
       <td>20</td>
       <td>40</td>
      </tr>
      <tr>
       <td>Obradoiro de subvencións. Nivel avanzado</td>
       <td>1</td>
       <td>25</td>
       <td>40</td>
      </tr>
      <tr>
       <td colspan="4">Unión Europea: políticas públicas e procedementos comunitarios</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>A crise do euro e o goberno económico da Unión Europea</td>
       <td>1</td>
       <td>25</td>
       <td>21</td>
      </tr>
      <tr>
       <td>A responsabilidade do Estado por violacións do dereito da UE na xurisprudencia recente do TXUE e do TS español</td>
       <td>1</td>
       <td>25</td>
       <td>21</td>
      </tr>
      <tr>
       <td>O recurso por incumprimento e a responsabilidade das comunidades autónomas</td>
       <td>1</td>
       <td>25</td>
       <td>24</td>
      </tr>
      <tr>
       <td>Procedemento administrativo comunitario en materia de infraccións: incidencia en axudas, sancións e elaboración de normas</td>
       <td>1</td>
       <td>25</td>
       <td>30</td>
      </tr>
      <tr>
       <td>O desenvolvemento práctico da directiva de servizos: procedementos administrativos adaptados</td>
       <td>2</td>
       <td>25</td>
       <td>30</td>
      </tr>
      <tr>
       <td colspan="4">Comunicación, organización do traballo e mellora das habilidades</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Manual de estilo do DOG e outras publicacións institucionais</td>
       <td>6</td>
       <td>30</td>
       <td>30</td>
      </tr>
      <tr>
       <td>Comunicación escrita e elaboración de informes</td>
       <td>6</td>
       <td>25</td>
       <td>20</td>
      </tr>
      <tr>
       <td>A calidade da redacción administrativa. Técnicas para mellorala</td>
       <td>1</td>
       <td>25</td>
       <td>18</td>
      </tr>
      <tr>
       <td>Desenvolvemento e fomento das habilidades comunicativas na Administración pública</td>
       <td>1</td>
       <td>20</td>
       <td>24</td>
      </tr>
      <tr>
       <td>Uso de ferramentas informáticas para a xestión do tempo</td>
       <td>1</td>
       <td>20</td>
       <td>12</td>
      </tr>
      <tr>
       <td>Obradoiro de negociación e resolución de conflitos nas organizacións</td>
       <td>1</td>
       <td>20</td>
       <td>20</td>
      </tr>
      <tr>
       <td>Como elaborar presentacións eficaces a través do programa PowerPoint 2010</td>
       <td>6</td>
       <td>20</td>
       <td>16</td>
      </tr>
      <tr>
       <td>Técnicas elementais de arquivos</td>
       <td>4</td>
       <td>50</td>
       <td>25</td>
      </tr>
      <tr>
       <td>Xestión do tempo</td>
       <td>2</td>
       <td>50</td>
       <td>25</td>
      </tr>
      <tr>
       <td>Negociación e traballo en equipo</td>
       <td>2</td>
       <td>35</td>
       <td>21</td>
      </tr>
      <tr>
       <td colspan="4">Habilidades pre-directivas</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Perfeccionamento de xefaturas de sección</td>
       <td>2</td>
       <td>50</td>
       <td>120</td>
      </tr>
      <tr>
       <td>Perfeccionamento de xefaturas de negociado</td>
       <td>4</td>
       <td>50</td>
       <td>80</td>
      </tr>
      <tr>
       <td colspan="4">Administración electrónica, protección de datos e calidade administrativa</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Contratación e licitación electrónica</td>
       <td>1</td>
       <td>25</td>
       <td>30</td>
      </tr>
      <tr>
       <td>A e-administración</td>
       <td>1</td>
       <td>25</td>
       <td>25</td>
      </tr>
      <tr>
       <td>Normativa e procedementos da administración electrónica</td>
       <td>1</td>
       <td>25</td>
       <td>25</td>
      </tr>
      <tr>
       <td>Información e atención ao cidadán</td>
       <td>2</td>
       <td>60</td>
       <td>25</td>
      </tr>
      <tr>
       <td>A calidade na Administración pública. Procesos e procedementos</td>
       <td>2</td>
       <td>50</td>
       <td>25</td>
      </tr>
      <tr>
       <td>A protección de datos de carácter persoal. Nivel medio</td>
       <td>2</td>
       <td>50</td>
       <td>25</td>
      </tr>
      <tr>
       <td>A protección de datos de carácter persoal. Nivel avanzado</td>
       <td>2</td>
       <td>50</td>
       <td>40</td>
      </tr>
      <tr>
       <td colspan="4">Programa de autoformación</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>A calidade na Administración pública. Procesos e procedementos</td>
       <td>2</td>
       <td>50</td>
       <td>25</td>
      </tr>
      <tr>
       <td>Réxime disciplinario da función pública de Galicia</td>
       <td>2</td>
       <td>50</td>
       <td>15</td>
      </tr>
      <tr>
       <td>As subvencións. Fundamentos e aspectos básicos da súa ordenación</td>
       <td>2</td>
       <td>50</td>
       <td>20</td>
      </tr>
      <tr>
       <td>Introdución ao uso da Web 2.0 nas administracións públicas</td>
       <td>2</td>
       <td>50</td>
       <td>30</td>
      </tr>
      <tr>
       <td>Xénero e igualdade nas administracións públicas. A súa evolución normativa</td>
       <td>2</td>
       <td>50</td>
       <td>25</td>
      </tr>
      <tr>
       <td>Xestión das indemnizacións por razón do servizo</td>
       <td>2</td>
       <td>50</td>
       <td>25</td>
      </tr>
      <tr>
       <td>Os contratos administrativos. Preparación e adxudicación</td>
       <td>2</td>
       <td>50</td>
       <td>20</td>
      </tr>
      <tr>
       <td>Técnicas para unha boa redacción dos documentos administrativos</td>
       <td>2</td>
       <td>50</td>
       <td>15</td>
      </tr>
      <tr>
       <td>Introdución á informática. O procesador de textos Word 2010</td>
       <td>2</td>
       <td>50</td>
       <td>25</td>
      </tr>
      <tr>
       <td>Iniciación á administración electrónica. Seguridade da información e protección de datos</td>
       <td>2</td>
       <td>50</td>
       <td>20</td>
      </tr>
      <tr>
       <td colspan="4">Portal de idiomas</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Medio de linguaxe administrativa galega</td>
       <td>15</td>
       <td>30</td>
       <td>75</td>
      </tr>
      <tr>
       <td>Superior de linguaxe administrativa galega</td>
       <td>18</td>
       <td>30</td>
       <td>75</td>
      </tr>
      <tr>
       <td>Inglés elemental (A2)</td>
       <td>1</td>
       <td>20</td>
       <td>100</td>
      </tr>
      <tr>
       <td>Inglés intermedio (B1)</td>
       <td>1</td>
       <td>20</td>
       <td>100</td>
      </tr>
      <tr>
       <td>Conversa en inglés</td>
       <td>4</td>
       <td>15</td>
       <td>50</td>
      </tr>
      <tr>
       <td>Lingua inglesa A2.I</td>
       <td>6</td>
       <td>20</td>
       <td>50</td>
      </tr>
      <tr>
       <td>Lingua inglesa B1.I</td>
       <td>6</td>
       <td>20</td>
       <td>50</td>
      </tr>
      <tr>
       <td>Lingua inglesa</td>
       <td>10</td>
       <td>50</td>
       <td>80</td>
      </tr>
      <tr>
       <td>Lingua francesa</td>
       <td>4</td>
       <td>50</td>
       <td>150</td>
      </tr>
      <tr>
       <td>Lingua portuguesa</td>
       <td>2</td>
       <td>50</td>
       <td>150</td>
      </tr>
      <tr>
       <td colspan="4">Plan formativo ofimático de Galicia</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Sistema operativo, busca da información: internet/intranet e correo electrónico (contorno Windows)</td>
       <td>7</td>
       <td>50</td>
       <td>30</td>
      </tr>
      <tr>
       <td>Sistema operativo, busca da información: internet/intranet e correo electrónico (contorno Linux)</td>
       <td>4</td>
       <td>50</td>
       <td>30</td>
      </tr>
      <tr>
       <td>Aplicacións informáticas de tratamento de textos (Microsoft Office 2010)</td>
       <td>7</td>
       <td>50</td>
       <td>30</td>
      </tr>
      <tr>
       <td>Aplicacións informáticas de tratamento de textos (OpenOffice)</td>
       <td>6</td>
       <td>50</td>
       <td>30</td>
      </tr>
      <tr>
       <td>Aplicacións informáticas de follas de cálculo (Microsoft Office 2010)</td>
       <td>5</td>
       <td>50</td>
       <td>50</td>
      </tr>
      <tr>
       <td>Aplicacións informáticas de follas de cálculo (OpenOffice)</td>
       <td>4</td>
       <td>50</td>
       <td>50</td>
      </tr>
      <tr>
       <td>Aplicacións informáticas de bases de datos relacionais (Microsoft Office 2010)</td>
       <td>4</td>
       <td>50</td>
       <td>50</td>
      </tr>
      <tr>
       <td>Aplicacións informáticas de bases de datos relacionais (OpenOffice)</td>
       <td>3</td>
       <td>50</td>
       <td>50</td>
      </tr>
      <tr>
       <td>Aplicacións informáticas para presentacións: gráficas de información (Microsoft Office 2010)</td>
       <td>6</td>
       <td>50</td>
       <td>30</td>
      </tr>
      <tr>
       <td>Aplicacións informáticas para presentacións: gráficas de información (OpenOffice)</td>
       <td>4</td>
       <td>50</td>
       <td>30</td>
      </tr>
      <tr>
       <td>Probas de avaliación de carácter libre do Plan formativo ofimático de Galicia</td>
       <td>70</td>
       <td>50</td>
       <td>190</td>
      </tr>
      <tr>
       <td colspan="4">Formación en competencias específicas</td>
      </tr>
      <tr>
       <td colspan="4">Presidencia da Xunta de Galicia</td>
      </tr>
      <tr>
       <td colspan="4">Secretaría Xeral para o Turismo</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Normativa e procedementos en materia de turismo</td>
       <td>1</td>
       <td>35</td>
       <td>25</td>
      </tr>
      <tr>
       <td colspan="4">Axencia para a Modernización Tecnolóxica de Galicia</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>ITIL v3 2011</td>
       <td>1</td>
       <td>50</td>
       <td>15</td>
      </tr>
      <tr>
       <td colspan="4">Vicepresidencia e Consellería de Presidencia, Administracións Públicas e Xustiza</td>
      </tr>
      <tr>
       <td colspan="4">Vicepresidencia</td>
      </tr>
      <tr>
       <td colspan="4">Secretaría Xeral da Igualdade</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Indicadores de xénero</td>
       <td>1</td>
       <td>20</td>
       <td>21</td>
      </tr>
      <tr>
       <td>Violencia de xénero</td>
       <td>1</td>
       <td>20</td>
       <td>21</td>
      </tr>
      <tr>
       <td>Formación básica en materia de igualdade de oportunidades entre mulleres e homes</td>
       <td>1</td>
       <td>20</td>
       <td>21</td>
      </tr>
      <tr>
       <td>Igualdade de xénero: perspectiva xurídica</td>
       <td>1</td>
       <td>20</td>
       <td>21</td>
      </tr>
      <tr>
       <td colspan="4">Asesoría Xurídica Xeral</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Curso práctico sobre a Lei 16/2010, do 17 de decembro - LOFAXGA</td>
       <td>1</td>
       <td>20</td>
       <td>24</td>
      </tr>
      <tr>
       <td>As particularidades das entidades instrumentais do sector público autonómico</td>
       <td>1</td>
       <td>20</td>
       <td>24</td>
      </tr>
      <tr>
       <td>Técnica normativa. Elaboración e tramitación de disposicións de carácter xeral</td>
       <td>2</td>
       <td>20</td>
       <td>15</td>
      </tr>
      <tr>
       <td>Curso de dereito sancionador e control xurisdicional da potestade sancionadora da Administración</td>
       <td>1</td>
       <td>20</td>
       <td>21</td>
      </tr>
      <tr>
       <td>A inactividade da Administración e as súas consecuencias nos diferentes ámbitos da actuación administrativa</td>
       <td>1</td>
       <td>20</td>
       <td>21</td>
      </tr>
      <tr>
       <td>Os convenios interadministrativos</td>
       <td>1</td>
       <td>20</td>
       <td>36</td>
      </tr>
      <tr>
       <td colspan="4">Consellería de Presidencia, Administracións Públicas e Xustiza</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Curso de condución preventiva e condución eficiente para condutores/as do parque móbil da Xunta de Galicia</td>
       <td>5</td>
       <td>36</td>
       <td>4</td>
      </tr>
      <tr>
       <td>Curso de rexistro e información administrativa</td>
       <td>7</td>
       <td>20</td>
       <td>20</td>
      </tr>
      <tr>
       <td>Curso de elaboración e implantación de plans de emerxencia</td>
       <td>1</td>
       <td>30</td>
       <td>30</td>
      </tr>
      <tr>
       <td>Curso sobre as fundacións de interese galego</td>
       <td>1</td>
       <td>30</td>
       <td>15</td>
      </tr>
      <tr>
       <td colspan="4">Servizo de Prevención de Riscos Laborais</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Básico en prevención de riscos laborais</td>
       <td>3</td>
       <td>50</td>
       <td>50</td>
      </tr>
      <tr>
       <td>Os primeiros auxilios</td>
       <td>3</td>
       <td>50</td>
       <td>20</td>
      </tr>
      <tr>
       <td>Prevención de riscos laborais en oficinas e despachos</td>
       <td>3</td>
       <td>50</td>
       <td>15</td>
      </tr>
      <tr>
       <td>Prevención de riscos laborais para o persoal responsable dos centros de traballo da Xunta de Galicia</td>
       <td>1</td>
       <td>30</td>
       <td>10</td>
      </tr>
      <tr>
       <td>Prevención de riscos laborais: seguridade nos laboratorios</td>
       <td>1</td>
       <td>50</td>
       <td>25</td>
      </tr>
      <tr>
       <td>Prevención de riscos laborais. Primeiros auxilios, loita contra incendios e evacuación</td>
       <td>5</td>
       <td>25</td>
       <td>12</td>
      </tr>
      <tr>
       <td colspan="4">Consellería de Facenda</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Curso práctico de subvencións. Lei 9/2007 e regulamento de subvencións de Galicia</td>
       <td>2</td>
       <td>25</td>
       <td>30</td>
      </tr>
      <tr>
       <td>Curso práctico de xestión orzamentaria</td>
       <td>1</td>
       <td>25</td>
       <td>50</td>
      </tr>
      <tr>
       <td>Fiscalización e auditoría de expedientes financiados con fondos comunitarios</td>
       <td>2</td>
       <td>20</td>
       <td>30</td>
      </tr>
      <tr>
       <td>Fondos estruturais. Período 2007-2013 e previsións para o novo período 2014-2020</td>
       <td>2</td>
       <td>25</td>
       <td>30</td>
      </tr>
      <tr>
       <td>Sistema de análise de información da factura electrónica</td>
       <td>3</td>
       <td>15</td>
       <td>12</td>
      </tr>
      <tr>
       <td>Xeito. Alis (Axuda ás liquidacións do imposto de sucesións)</td>
       <td>2</td>
       <td>15</td>
       <td>12</td>
      </tr>
      <tr>
       <td>Xumco2. Entrada de documentos, gastos e pagamentos. Orzamentación</td>
       <td>2</td>
       <td>15</td>
       <td>15</td>
      </tr>
      <tr>
       <td>Aproveitamento da información estatística dispoñible no IGE: introdución ao SPSS</td>
       <td>1</td>
       <td>20</td>
       <td>30</td>
      </tr>
      <tr>
       <td colspan="4">Consellería de Medio Ambiente, Territorio e Infraestruturas</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Curso sobre disciplina urbanística</td>
       <td>1</td>
       <td>30</td>
       <td>30</td>
      </tr>
      <tr>
       <td>O réxime urbanístico do solo en Galicia</td>
       <td>1</td>
       <td>30</td>
       <td>25</td>
      </tr>
      <tr>
       <td>Os sistemas de información xeográfica e a xestión da información territorial</td>
       <td>1</td>
       <td>20</td>
       <td>30</td>
      </tr>
      <tr>
       <td>Sistemas de captura de información xeográfica: tecnoloxías tradicionais e LIDAR</td>
       <td>1</td>
       <td>20</td>
       <td>30</td>
      </tr>
      <tr>
       <td colspan="4">Consellería de Economía e Industria</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Actualización normativa en materia de consumo: Lei 2/2012, do 28 de marzo, galega de protección xeral das persoas consumidoras e usuarias</td>
       <td>5</td>
       <td>30</td>
       <td>8</td>
      </tr>
      <tr>
       <td colspan="4">Consellería de Cultura, Educación e Ordenación Universitaria</td>
      </tr>
      <tr>
       <td colspan="4">Cultura</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>A web social nas bibliotecas: estar e saber estar como organismos de información nas redes</td>
       <td>1</td>
       <td>25</td>
       <td>25</td>
      </tr>
      <tr>
       <td>Conservación preventiva de documentos</td>
       <td>1</td>
       <td>30</td>
       <td>15</td>
      </tr>
      <tr>
       <td>Sistemas de calidade en bibliotecas</td>
       <td>1</td>
       <td>25</td>
       <td>15</td>
      </tr>
      <tr>
       <td>Software libre para arquivos: ICA-AtoM</td>
       <td>1</td>
       <td>20</td>
       <td>16</td>
      </tr>
      <tr>
       <td colspan="4">Educación</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>O coidado do alumnado con inadaptación escolar por trastornos de conduta</td>
       <td>1</td>
       <td>20</td>
       <td>20</td>
      </tr>
      <tr>
       <td>O coidado do alumnado con necesidades derivadas dunha discapacidade motora</td>
       <td>1</td>
       <td>20</td>
       <td>20</td>
      </tr>
      <tr>
       <td>O coidado do alumnado con trastornos xeneralizados do desenvolvemento no contorno educativo</td>
       <td>2</td>
       <td>20</td>
       <td>20</td>
      </tr>
      <tr>
       <td colspan="4">Consellería de Traballo e Benestar</td>
      </tr>
      <tr>
       <td colspan="4">Traballo</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Análise, avaliación e deseño de medios de protección para a seguridade das máquinas</td>
       <td>2</td>
       <td>16</td>
       <td>15</td>
      </tr>
      <tr>
       <td>Orientación e atención aos usuarios do Servizo Público de Emprego de Galicia</td>
       <td>4</td>
       <td>75</td>
       <td>25</td>
      </tr>
      <tr>
       <td>Orientación e fomento do autoemprego cooperativo</td>
       <td>1</td>
       <td>35</td>
       <td>32</td>
      </tr>
      <tr>
       <td colspan="4">Benestar</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Análise dos procesos de dependencia. O modelo de toma de decisións. Orde do 2 de xaneiro de 2012</td>
       <td>3</td>
       <td>25</td>
       <td>25</td>
      </tr>
      <tr>
       <td>Aplicación de soporte ao procedemento BS611A – Recoñecemento do grao de discapacidade</td>
       <td>1</td>
       <td>25</td>
       <td>20</td>
      </tr>
      <tr>
       <td>Novas aplicacións de xestión da PNC e Risga</td>
       <td>1</td>
       <td>25</td>
       <td>20</td>
      </tr>
      <tr>
       <td>O sistema de dependencia: determinación da capacidade económica da persoa beneficiaria. Cuantificación e xestión das libranzas</td>
       <td>1</td>
       <td>30</td>
       <td>20</td>
      </tr>
      <tr>
       <td>Sensibilización fronte ao sistema de xestión e control de suxeicións restritivas en centros de atención sociosanitaria</td>
       <td>1</td>
       <td>25</td>
       <td>10</td>
      </tr>
      <tr>
       <td>Sistema integrado galego de atención á dependencia (SIGAD) e expediente dixital de dependencia</td>
       <td>2</td>
       <td>25</td>
       <td>20</td>
      </tr>
      <tr>
       <td colspan="4">Consellería do Medio Rural e do Mar</td>
      </tr>
      <tr>
       <td colspan="4">Medio Rural</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Actualización en benestar animal. Controis oficiais segundo o Regulamento (CE) 882/2004</td>
       <td>2</td>
       <td>25</td>
       <td>25</td>
      </tr>
      <tr>
       <td>Curso sobre investigación de causas e accidentes en incendios forestais</td>
       <td>1</td>
       <td>30</td>
       <td>40</td>
      </tr>
      <tr>
       <td>Curso sobre a Lei 7/2012, do 28 de xuño, de montes de Galicia</td>
       <td>6</td>
       <td>50</td>
       <td>40</td>
      </tr>
      <tr>
       <td>Curso sobre a Lei de prevención e defensa contra incendios forestais- texto consolidado</td>
       <td>4</td>
       <td>50</td>
       <td>30</td>
      </tr>
      <tr>
       <td>O novo período de desenvolvemento rural 2014-2020</td>
       <td>1</td>
       <td>20</td>
       <td>20</td>
      </tr>
      <tr>
       <td>Xestión de proxectos, dirección e control de obras e servizos técnicos financiados con fondos Feader</td>
       <td>1</td>
       <td>35</td>
       <td>8</td>
      </tr>
      <tr>
       <td colspan="4">Mar</td>
      </tr>
      <tr>
       <td>Nome do curso</td>
       <td>Edicións</td>
       <td>Prazas</td>
       <td>Horas</td>
      </tr>
      <tr>
       <td>Ferramentas numéricas imprescindibles na bioloxía mariña</td>
       <td>1</td>
       <td>20</td>
       <td>72</td>
      </tr>
      <tr>
       <td>Inspección pesqueira: DEA, calibrador de mallas e control da rastrexabilidade dos produtos pesqueiros</td>
       <td>1</td>
       <td>20</td>
       <td>21</td>
      </tr>
     </tbody>
    </table>

