---
date: '2020-05-20'
id: G0427-300420-0001
page: 20835
number: 97
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 21 de abril de 2020 pola que se autoriza a transmisión inter
  vivos da concesión administrativa e da batea J.G.A. V.
range: Resolución
url: >-
  https://www.xunta.gal/dog/Publicados/2020/20200520/AnuncioG0427-300420-0001_gl.html
---
<p>Visto o expediente instruído para efectos de transmisión <em>inter vivos</em> da batea <em>J.G.A. V</em> e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. O 25 de abril de 2019, José Ramón, Claudio e María Valentina Fungueiriño Castro solicitaron autorización para a transmisión da concesión e da batea <em>J.G.A. V</em>, a favor de Mejilloneras Evama, S.L.</p>
    <p>Segundo. Os solicitantes presentaron toda a documentación requirida para a tramitación deste tipo de procedementos.</p>
    <p>Terceiro. Os informes do Servizo de Protección dos Recursos sobre as características da batea e da Dirección Xeral de Pesca, Acuicultura e Innovación Tecnolóxica sobre a tramitación do expediente son favorables.</p>
    <p>B ) Consideracións legais e técnicas:</p>
    <p>Primeira. Este órgano é competente para resolver o expediente, consonte a Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión <em>inter vivos</em>, a favor de Mejilloneras Evama, S.L., da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: <em>J.G.A. V.</em></p>
    <p>Localización:</p>
    <p>Cuadrícula nº: 98.</p>
    <p>Polígono: E.</p>
    <p>Distrito: Caramiñal (A Coruña).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título habilitante: concesión administrativa.</p>
    <p>Orde de outorgamento: 10.1.1968.</p>
    <p>Remate da vixencia: 15.12.2029.</p>
    <p>Actuais titulares: José Ramón Fungueiriño Castro (***5223**), Claudio Fungueiriño Castro (***0693**) e Maria Valentina Fungueiriño Castro (***3691**).</p>
    <p>Nova titular: Mejilloneras Evama, S.L. (***5034**).</p>
    <p>Baixo as seguintes condicións:</p>
    <p>Primeira. Os titulares actuais deberán presentar no prazo máximo dun mes, contado desde o día seguinte ao da publicación da presente resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e nas obrigas dos anteriores titulares desde o momento da formalización da compravenda en escritura pública.</p>
    <p>Contra a presente resolución, que esgota a vía administrativa, poderá interpoñerse recurso potestativo de reposición no prazo dun mes ante a conselleira do Mar, ou recurso contencioso-administrativo ante a xurisdición contencioso-administrativa, que se interporá no prazo de dous meses, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Este prazo comezará a contar desde o día seguinte a aquel en que perda vixencia o Real decreto 463/2020, do 14 de marzo, polo que se declara o estado de alarma para a xestión da crise sanitaria ocasionada polo COVID-19 e, de ser o caso, as súas prórrogas, contados en ambos os casos desde o día seguinte ao da súa publicación.</p>
    <p>A Coruña, 21 de abril de 2020</p>
    <footer><p>A conselleira do Mar<br>P.D. (Orde do 8.9.2017)<br>O xefe territorial da Coruña<br>Por delegación de funcións (Resolución do 6.11.2019)<br>Mª José Cancelo Baquero<br>Xefa do Servizo de Recursos Mariños</p></footer>

