---
date: '1997-10-14'
id: B532
page: 9
number: 198
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 27 de xuño de 1997 pola que se aproba o plan de traballo anual da
  inspección educativa na Comunidade Autónoma de Galicia para o curso 1997/1998.
range: Orde
url: 'https://www.xunta.gal/dog/Publicados/1997/19971014/AnuncioB532_gl.html'
---
<p>O Decreto 135/1993, do 24 de xuño, polo que se regulan as funcións e organización da inspección educativa na Comunidade Autónoma de Galicia, sinala que unha das funcións do subdirector xeral da inspección é a de elabora-lo plan de traballo anual da inspección educativa, de acordo coas prioridades e directrices emanadas das correspondentes direccións xerais da Consellería de Educación e Ordenación Universitaria.</p>
<p>A Consellería de Educación e Ordenación Universitaria considera como obxectivo prioritario a</p>
<p>aplicación das novas ensinanzas derivadas da LOXSE e, especialmente, no curso 1997/1998, o seguimento e avaliación do primeiro ciclo da educación secundaria obrigatoria en Galicia.</p>
<p>Por outra parte, a Lei orgánica 9/1995, do 20 de novembro, da participación, a avaliación e o goberno dos centros docentes, establece a esixencia de someter a avaliación o sistema educativo, os seus diversos elementos e, dun xeito especial, os centros educativos, e determina que os plans de avaliación dos centros docentes deberán ser elaborados pola Administración educativa e serán levados a cabo principalmente pola inspección educativa.</p>
<p>De acordo coa Lei 3/1983, de normalización lingüística, aprobada polo Parlamento de Galicia, a Consellería de Educación e Ordenación Universitaria considera, tamén como obxectivo básico, a xeneralización no ensino, en tódolos niveis, do galego como idioma propio de Galicia, cooficial co castelán, e o coñecemento deste nos seus niveis oral e escrito, en igualdade co castelán, ó remate dos ciclos nos que o ensino do galego é obrigatorio.</p>
<p>As múltiples actuacións que require a implantación do novo sistema educativo con innovacións no ámbitos organizativos, estructurais e funcionais, esixen e xustifican a inclusión doutros obxectivos, tamén relevantes, no plan do traballo anual da inspección.</p>
<p>O presente plan de traballo constitúe o marco a partir do que se elaborarán os plans provinciais, de acordo co disposto no artigo 19 do Decreto 135/1993, do 24 de xuño. Se ben este plan de traballo establece as liñas básicas e prioritarias da inspección educativa de acordo coas funcións que as normas lle atribúen, os plans provinciais teñen unha marxe de flexibilidade e de autonomía que a singularidade da provincia esixe para adecua-lo plan e as actuacións previstas á realidade educativa da provincia.</p>
<p>Cómpre que a comunidade educativa observe unha coherencia do plan de traballo coas directrices da Consellería de Educación e Ordenación Universitaria e coas demandas do sistema educativo que se está a implantar.</p>
<p>A isto contribúe o modelo organizativo da inspección educativa; nunha inspección coordinada pola inspección central e a xefatura do Servicio Provincial da Inspección; así mesmo a división da provincia en sectores de inspección, atendidos por un equipo de inspectores diversificado e equilibrado, baixo a dirección dun coodinador, permitirá unha actuación conxuntada e suficientemente especializada.</p>
<p>De acordo co anteriormente exposto, por proposta do subdirector xeral de inspección educativa, de conformidade co artigo 12 do Decreto 135/1993, do 24 de xullo, establécese o seguinte plan de traballo anual da inspección para o curso 1997/1998.</p>
<p>I) Obxectivos.</p>
<p>1) Supervisión do proceso de implantación do novo sistema educativo, con especial referencia á implantación xeneralizada do primeiro ciclo da educación secundaria obrigatoria.</p>
<p>2) Supervisión dos recursos humanos e materiais existentes nos centros para o seu adecuado aproveitamento, así como da organización e funcionamento dos centros.</p>
<p>3) Avaliación dos centros educativos de acordo cos obxectivos marcados no plan de avaliación dos centros docentes (Plan ACE).</p>
<p>4) Supervisión e ampliación do proceso de normalización lingüística e o seu grao de cumprimento nas diversas etapas educativas e nos centros de ensino, de acordo co disposto no Decreto 247/1995, do 14 de decembro.</p>
<p>5) Supervisión do final do curso académico 1997/1998, análise da memoria anual e dos datos sobre avaliación dos alumnos e organización do curso académico 1998/1999.</p>
<p>II) Actuacións e procedemento.</p>
<p>Obxectivo 1) Supervisión do proceso de implantación do novo sistema educativo, con especial referencia á implantación xeneralizada do primeiro ciclo da educación secundaria obrigatoria.</p>
<p>Actividades.</p>
<p>1.1. Seguimiento dos aspectos organizativos seguintes:</p>
<p>-Proceso de escolarización: desenvolvemento e control de alumnos e grupos resultantes.</p>
<p>-Adscrición do profesorado e concreción da cadro de persoal.</p>
<p>-Elementos de organización interna; xornada escolar, distribución do horario lectivo semanal das diferentes áreas e materias.</p>
<p>1.2. Asesoramento e seguimento do proceso de elaboración dos documentos institucionais dos centros.</p>
<p>-O proxecto educativo do centro.</p>
<p>-O proxecto curricular da etapa.</p>
<p>-As programacións didácticas dos departamentos.</p>
<p>-O plan xeral para o uso do idioma.</p>
<p>-A programación xeral anual.</p>
<p>-O regulamento do réxime interno.</p>
<p>1.3. Seguimento do plan de coordinación entre o profesorado dos institutos e o profesorado que imparte o primeiro ciclo da ESO nos centros adscritos e das actuacións correspondentes:</p>
<p>-Plan de traballo.</p>
<p>-Calendario de reunións.</p>
<p>-Elaboración, aprobación e avaliación das programacións didácticas.</p>
<p>1.4. Seguimento dos programas de diversificación curricular e das adaptacións curriculares.</p>
<p>1.5. Seguimento do proceso de avaliación dos alumnos e de promoción destes. Supervisión das actas de avaliación e dos libros de escolaridade.</p>
<p>Responsable.</p>
<p>Baixo a dirección do inspector coordinador do sector, os inspectores levarán a cabo o seguimiento e supervisión dos aspectos encomendados nos centros asignados.</p>
<p>Temporalización.</p>
<p>Meses de setembro e outubro: 1.1.</p>
<p>Meses de outubro-decembro: 1.2.</p>
<p>Todo o curso: 1.3; 1.4.</p>
<p>Mes de xuño: 1.5.</p>
<p>Documentos.</p>
<p>O resumo das realizacións levadas a cabo e dos aspectos obxecto de seguimento serán recollidos en fichas correspondentes.</p>
<p>Un informe trimestral elaborado polo equipo de sector baixo a dirección do inspector coordinador recollerá as conclusións e as propostas de mellora.</p>
<p>Obxectivo 2) Supervisión dos recursos humanos e materiais existentes nos centros para o seu adecuado aproveitamento, así como da organización e funcionamento dos centros.</p>
<p>Actividades.</p>
<p>2.1. Comprobación das instalacións do centro.</p>
<p>2.2. Comprobación do mobiliario escolar e do material didáctico.</p>
<p>2.3. Detección de necesidades de recursos didácticos, de equipamento, e de obras.</p>
<p>2.4. Supervisión dos servicios complementarios dos centros (transportes, comedores).</p>
<p>2.5. Comprobación do horario (lectivo e complementario) do profesorado e de verificación do cumprimento da normativa neste aspecto.</p>
<p>2.6. Corrixi-las posibles desviacións dos cadros de persoal e, en función disto, propoñe-lo cadro adecuado.</p>
<p>2.7. Verifica-lo horario xeral do centro e o cumprimento por parte deste da normativa vixente neste aspecto.</p>
<p>Responsable.</p>
<p>Baixo a dirección do inspector coordinador do sector, cada inspector levará a cabo as actuacións indicadas nos centros asignados a cada un.</p>
<p>Temporalización.</p>
<p>Primeiro trimestre: 2.1; 2.2; 2.3; 2.4.</p>
<p>Setembro-outubro: 2.5; 2.6 e 2.7.</p>
<p>Documentos.</p>
<p>O resumo das actuacións e dos aspectos comprobados serán recollidos en fichas.</p>
<p>As conclusións sobre os aspectos supervisados serán obxecto dun informe ó final do primeiro trimestre elaborado, baixo a dirección do inspector coordinador, polos inspectores do sector.</p>
<p>Obxectivo 3) Avaliación dos centros educativos de acordo cos obxectivos marcados no plan de avaliación dos centros docentes (Plan ACE).</p>
<p>3.1. Determinación dos centros docentres que no curso 1997-1998 serán obxecto de avaliación.</p>
<p>3.2. Reunión informativa sobre o proceso de avaliación nos centros.</p>
<p>3.3. Aplicación dos intrumentos de avaliación nos centros.</p>
<p>3.4. Análise dos resultados.</p>
<p>3.5. Redacción do informe con proposta de intervención.</p>
<p>3.6. Reunión final para a análise da avaliación e para o estudio e debate das propostas recollidas no informe.</p>
<p>Responsable.</p>
<p>O equipo de inspectores do sector.</p>
<p>Temporalización.</p>
<p>Decembro: 3.1. e 3.2.</p>
<p>Segundo e terceiro trimestre: 3.3.; 3.4.; 3.5 e 3.6.</p>
<p>Obxectivo 4) Supervisión e ampliación do proceso de normalización lingüística e o seu grao de cumprimento nas diversas etapas educativas e nos centros de ensino, de acordo co disposto no Decreto 247/1995, do 14 de decembro.</p>
<p>Actividades.</p>
<p>4.1. Supervisión do plan xeral para o uso do idioma (as medidas potenciadoras do uso do galego, os proxectos de formación).</p>
<p>4.2. Supervisión do plan específico para o ensino en lingua galega.</p>
<p>-Materias ou áreas impartidas en lingua galega nas diversas etapas do sistema educativo.</p>
<p>-Profesores responsables destas.</p>
<p>-Material didáctico empregado.</p>
<p>4.3. Supervisión dos aspectos curriculares relacionados coa lingua galega.</p>
<p>-Contidos da realidade galega nos diferentes programacións.</p>
<p>-Adaptacións curriculares e tarefas de apoio para a integración dos alumnos declarados exentos.</p>
<p>4.4. Asesoramento ós equipos de normalización lingüística nos centros e seguimento das súas actuacións e das súas funcións de coordinación.</p>
<p>Responsables.</p>
<p>Os inspectores do sector, baixo a dirección do inspector coordinador deste, realizarán as actividades sinaladas nos centros asignados.</p>
<p>Temporalización.</p>
<p>Mes de outubro: 4.2.</p>
<p>Primeiro trimestre: 4.1; 4.3 e 4.4.</p>
<p>Documentación.</p>
<p>As actuacións levadas a cabo, así como os aspectos comprobados, serán recollidos nunha ficha-resumo.</p>
<p>As conclusións serán obxecto dun informe elaborado polo equipo de inspectores baixo a dirección do inspector coordinador.</p>
<p>Obxectivo 5) Supervisión do final do curso académico 1997/1998, análise da memoria anual e dos datos sobre avaliación dos alumnos e organización do curso académico 1998/1999.</p>
<p>Actividades.</p>
<p>5.1. Verifica-la aplicación da normativa sobre o calendario de fin de curso.</p>
<p>5.2. Velar polo proceso de elección de directores e, se é o caso, propoñe-lo seu nomeamento.</p>
<p>5.3. Recollida, análise da memoria anual da programación xeral anual do centro e informe sobre as conclusións máis relevantes.</p>
<p>5.4. Recollida e análise dos datos estatísticos sobre a avaliación dos alumnos en cada unha das materias ou áreas.</p>
<p>5.5. Supervisión da documentación académica da avaliación dos alumnos; libro de escolaridade; actas; informes e proposta de títulos.</p>
<p>Responsable.</p>
<p>Baixo a dirección do inspector coordinador do sector, os inspectores de sector realizarán as tarefas de verificación, control e análise nos seus centros de referencia.</p>
<p>Temporalización.</p>
<p>Mes de maio: 5.1.</p>
<p>Mes de xuño: 5.2; 5.5.</p>
<p>Mes de xuño-xullo: 5.3; 5.4.</p>
<p>Documentación.</p>
<p>O informe final sobre cada un dos aspectos citados será alaborado, baixo a dirección do inspector-coordinador, polos inspectores do sector, coa indicación das conclusións e, se é o caso, as medidas propostas.</p>
<p>III) As tarefas habituais.</p>
<p>Se ben os obxectivos relacionados no presente plan de traballo deben figurar como actuacións prioritarias no traballo da inspección educativa para o curso 1997/1998, cómpre sinalar tamén aquelas tarefas que, independentemente das que lles encomendan as delegacións provinciais, ou das que poi</p>
<p>dan xurdir, de oficio, no traballo ordinario cos centros e cos servicios educativos, se consideran actuacións habituais e que constitúen centro normal de atención e de adicación dos inspectores.</p>
<p>a) Avalación, supervisión e asesoramento.</p>
<p>-Valoración do profesorado solicitante da acreditación para o exercicio da dirección.</p>
<p>-Valoración do profesorado solicitante das licencias de estudio.</p>
<p>-Recoñecemento das novas habilitacións do profesorado.</p>
<p>-Colaboración nos procesos de provisión de plazas do profesorado.</p>
<p>-Colaboración nos concursos para o acceso á condición de catedráticos.</p>
<p>-Supervisión do proceso de elección de membros dos consellos escolares.</p>
<p>-Asesoramento e información ós equipos directivos sobre a normativa de organización e funcionamento dos centros.</p>
<p>b) Documento de organización dos centros.</p>
<p>-Supervisión, verificación e control dos datos contidos neles.</p>
<p>-Aprobación definitiva dos horarios dos centros e dos servicios educativos dependentes da Consellería de Educación e Ordenación Universitaria.</p>
<p>-Seguimento e control do cumprimento da xornada do profesorado.</p>
<p>c) Planificación.</p>
<p>-Revisión e actualización do mapa escolar.</p>
<p>-Planificación, execución e supervisión dos procesos de escolarización de alumnos.</p>
<p>-Control de grupos de alumnos e unidades resultantes da escolarización.</p>
<p>-Planificación do premio extraordinario de bacharelato e do premio nacional de bacharelato.</p>
<p>d) Emisión de informes.</p>
<p>Emisión de informes sobre desafectación, adianto de idade, actividades e servicios complementarios en centros concertados, proxectos de formación en centros, reclamacións de alumnos, impartición de EATPs, materias optativas, horarios experimentais.</p>
<p>IV) Plan provincial de inspección.</p>
<p>1) Elaboración do plan provincial.</p>
<p>Correspóndelle ó inspector xefe do Servicio Provincial de Inspección a elaboración do plan provincial de inspección e a realización do seguimento deste.</p>
<p>O plan provincial de inspección, co visto e prace do delegado provincial, seralle remitido á Subdirección Xeral de Inspección antes do 1 de novembro de 1997.</p>
<p>O dito plan terá como referencia o plan xeral de traballo da inspección concretando nos cinco obxectivos prioritarios para o curso 1997/1998.</p>
<p>2) Estructura do plan provincial.</p>
<p>Os plans provinciais estructúranse arrededor dos seguintes puntos:</p>
<p>2.1. Obxectivos fixados no plan.</p>
<p>-Temporalización destes.</p>
<p>-Actuacións levadas a cabo.</p>
<p>-Responsables das actuacións.</p>
<p>-Informes elaborados.</p>
<p>2.2. Funcionamento dos equipos dos sectores de inspección.</p>
<p>-Composición destes.</p>
<p>-Reunións e documentos elaborados.</p>
<p>2.3. Grupos de traballo provinciais.</p>
<p>-Composición destes.</p>
<p>-Reunións e documentos elaborados.</p>
<p>3) Seguimento e avaliación dos plans provinciais.</p>
<p>O proceso de seguimento e avaliación do plan provincial realizarase a dous niveis:</p>
<p>3.1. Seguimiento desde os servicios provinciais.</p>
<p>-O inspector-coordinador de sector convocará o equipo do sector, polo menos unha vez ó mes, e avaliará o grao de cumprimento das actividades programadas.</p>
<p>-O inspector-xefe convocará os coordinadores de sector, polo menos unha vez ó mes, para analiza-las actuacións programadas e o seu cumprimento.</p>
<p>-O inspector-xefe convocará unha xuntanza trimestral con tódolos inspectores do servicio para avalia-lo desenvolvemento do plan provincial.</p>
<p>Ó final do curso académico, o inspector xefe elaborará, xuntamente cos inspectores-coordinadores, unha memoria anual na que recollerá a síntese das actividades da inspección respecto ós obxectivos do plan de traballo anual.</p>
<p>3.2. Seguimento desde a inspección central.</p>
<p>-Análise dos plans provinciais de inspección e emisión dos correspondentes informes.</p>
<p>-Reunións periódicas cos inspectores xefes, baixo a presidencia do subdirector xeral de inspección.</p>
<p>-Participación en reunións de traballo cos inspectores dos servicios provinciais e especialmente cos inspectores xefes.</p>
<p>-Solicitude de informes puntuais referidos ó cumprimento das actuacións do plan de traballo.</p>
<p>Santiago de Compostela, 27 de xuño de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>7718</p>

