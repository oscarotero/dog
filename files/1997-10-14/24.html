---
date: '1997-10-14'
id: B58E
page: 9
number: 198
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 10 de outubro de 1997 pola que se anuncia, a licitación polo
  procedemento aberto e con trámite de urxencia, mediante concurso, da concesión
  de explotación dunha área de servicio na vía rápida Padrón-Ribeira, treito:
  Padrón-A Vacariza.
range: Resolución
url: 'https://www.xunta.gal/dog/Publicados/1997/19971014/AnuncioB58E_gl.html'
---
<p>A) Obxecto.</p>
<p>Concesión para a explotación dunha área de servicio na vía rápida Padrón-Ribeira, treito: Padrón-A Vacariza.</p>
<p>B) Documentos de interese para os licitadores.</p>
<p>Os pregos de cláusulas xurídicas, económicas e administrativas, así como técnicas que rexen o presente concurso e a explotación dos servicios, estarán de manifesto e á disposición dos licitadores para o seu exame, durante o prazo de presentación das proposicións, os días e horas hábiles de oficina na Dirección Xeral de Obras Públicas e Transportes da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>C) Fianza provisional.</p>
<p>Esixirase unha fianza provisional dun millón (1.000.000) de pesetas.</p>
<p>D) Presentación de proposicións.</p>
<p>As proposicións deberán presentarse en sobre pechado no rexistro xeral da Consellería de Política Territorial, Obras Públicas e Vivenda, ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do vixésimo sexto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>E) Apertura das proposicións.</p>
<p>A apertura das proposicións realizaraa a mesa de contratación ás once horas do décimo día natural que non coincida en sábado, domingo ou festivo contado a partir do último día de presentación de proposicións.</p>
<p>F) Documentos que deben presenta-los licitadores.</p>
<p>Os indicados nos pregos de cláusulas que rexen o presente concurso.</p>
<p>Serán por conta do adxudicatario os gastos ocasionados pola inserción do presente anuncio no Diario Oficial de Galicia.</p>
<p>Santiago de Compostela, 10 de outubro de 1997.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>
<p>97-7612</p>

