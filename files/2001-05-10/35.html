---
date: '2001-05-10'
id: 7CCA
page: 6
number: 90
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 2 de maio de 2001 pola que se anuncia a licitación, mediante
  procedemento aberto por concurso, da contratación dun servicio de limpeza e
  outro de seguridade nos centros dependentes da Delegación Provincial de
  Pontevedra.
range: Resolución
url: 'https://www.xunta.gal/dog/Publicados/2001/20010510/Anuncio7CCA_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso, dos seguintes contratos de servicios:</p>
<p>1. Limpeza nos centros dependentes da Delegación Provincial da Consellería de Cultura, Comunicación Social e Turismo de Pontevedra (Biblioteca Pública Antonio Odriozola, Museo Massó de Bueu, Arquivo Histórico Provincial de Pontevedra e oficinas de turismo en Vigo, Pontevedra, Vilagarcía de Arousa e Tui):</p>
<p>-Orzamento de licitación: dez millóns cincocentas oitenta e catro mil pesetas (10.584.000 pesetas=63.611,13 euros) IVE incluído.</p>
<p>-Prazo de execución: doce (12) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>2. Contratación de persoal privado para servicios de seguridade nos centros dependentes da Delegación da Consellería de Cultura, Comunicación Social e Turismo en Pontevedra (Museo Massó de Bueu, Biblioteca pública Antonio Odriozola e Biblioteca pública de Vigo).</p>
<p>-Orzamento de licitación: vintedous millóns catrocentas setenta mil pesetas (22.470.000 pesetas=135.047,42 euros) IVE incluído.</p>
<p>-Prazo de execución: doce (12) meses.</p>
<p>-Garantía provisional: 2% sobre o importe de licitación.</p>
<p>-Clasificación do contratista: grupo III, subgrupo 2, categoría A.</p>
<p>-Exposición da documentación: os pregos de cláusulas administrativas particulares e os pregos de prescricións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono 981 58 89 38. Así mesmo, tamén se poderán obte-los pregos relativos a estas contratacións no seguinte enderezo da Internet:</p>
<p><a href="http://www.xunta.es/contratacion/resultado.asp?N=355...">http://www.xunta.es/contratacion/resultado.asp?N=355...</a> servicio de limpeza.</p>
<p><a href="http://www.xunta.es/contratacion/resultado.asp?N=357...">http://www.xunta.es/contratacion/resultado.asp?N=357...</a> servicio de seguridade.</p>
<p>-Prazo de presentación de proposicións: será ata as 14 horas do décimo quinto día natural, contado a partir do día seguinte ó da publicación desta resolución no DOG.</p>
<p>-Lugar de presentación de proposicións: no rexistro xeral da consellería, en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>-Documentación que presentarán os licitadores: a establecida pola cláusula 7 do prego de cláusulas administrativas particulares. As empresas que licitan a máis dunha contratación deberán presentar toda a documentación (sobres A, B, C) para cada un dos contratos.</p>
<p>-Apertura de proposicións: será realizada pola mesa de contratación ás 11 horas do sétimo día natural seguinte ó do remate do prazo de admisión de proposicións, na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>-O importe do anuncio deste concurso será por conta dos adxudicatarios.</p>
<p>Santiago de Compostela, 2 de maio de 2001.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

