---
date: '1995-06-16'
id: E93A
page: 4
number: 115
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (309/1993).
range: Edicto
url: 'https://www.xunta.gal/dog/Publicados/1995/19950616/AnuncioE93A_gl.html'
---
<p>En virtude do acordado por providencia desta data recaída nos autos de xuízo executivo nº 309/1993, notificaselles ós demandados Antonio Rodríguez Zamora e Olga Suárez López, a sentencia de remate dictada neles, que ten o encabezamento e parte dispositiva como segue:</p>
<p>«Visto por Rosa del Carmen Collazo Lugo, maxistrada do Xulgado de Primeira Instancia e Instrucción número catro de Santiago de Compostela e o seu partido, os autos de xuízo executivo promovidos por Caixa de Aforros de Vigo como demandante e representado polo procurador Ricardo García Piccoli Atanes sobre reclamación de cantidade.</p>
<p>Decido que desestimando a excepción da nulidade do xuízo executivo alegado pola demandada, debo estimar e estimo a demanda interposta polo procurador García Piccoli Atanes, en nome e representación da entidade Caixa de Aforros Municipal de Vigo-Caixavigo, mandando segui-la execución para diante ata facer trance e remate dos bens embargados, e os que en diante se poidan embargar á parte demandada, José Alfonso Vilas Castelao, María José Zarauza González, Antonio Rodríguez Zamora e Olga Suárez López e co seu producto facer completo e enteiro pagamento á actora da suma reclamada de principal por importe de 3.0090.937 pesetas,</p>
<p>máis xuros legais das ditas sumas coa imposición das custas causadas á parte demandada. Así, por esta miña sentencia, pronúncioo, mándoo e asínoo».</p>
<p>E para que sirva, de notificación ós demandados Antonio Rodríguez Zamora e Olga Suárez López, declarados en rebeldía, expido o presente edicto para a súa inserción no Diario Oficial de Galicia, que asino en Santiago de Compostela o vintecinco de abril de mil novecentos noventa e cinco.</p>
<p>A maxistrada</p>
<p>Rubricado</p>
<p>O secretario</p>
<p>Rubricado</p>
<p>XULGADO DE PRIMEIRA INSTANCIA E INSTRUCCIÓN NÚMERO SEIS</p>
<p>DE SANTIAGO DE COMPOSTELA</p>

