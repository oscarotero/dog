---
date: '1995-06-16'
id: E96A
page: 4
number: 115
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 6 de xuño de 1995, da Dirección Xeral de Recursos Económicos,
  pola que se anuncia concurso, polo procedemento de urxencia, co obxecto de
  concerta-lo servicio de transporte sanitario urxente na provincia de Ourense.
range: Resolución
url: 'https://www.xunta.gal/dog/Publicados/1995/19950616/AnuncioE96A_gl.html'
---
<p>Obxecto e orzamento: a prestación do transporte sanitario urxente, cun orzamento indeterminado nas seguintes zonas da provincia de Ourense:</p>
<p>-Allariz, Taboadela e Xunqueira de Ambía, con base recomendada en Allariz.</p>
<p>-Castro Caldelas, Parada de Sil, A Teixeira, Montederramo e Chandrexa de Queixa, con base recomendada en Castro Caldelas.</p>
<p>-A Gudiña, Vilariño de Conso, Viana do Bolo e A Mezquita, con base recomendada na Gudiña.</p>
<p>-A Pobra de Trives, San Xoán de Río, Manzaneda, O Bolo e A Veiga, con base recomendada na Pobra de Trives.</p>
<p>Prazo de execución: o concerto terá vixencia de un ano desde a data da sinatura, poderá ser prorrogado tacitamente por períodos anuais ata un máximo de 4 anos. Segundo se establece no punto 13 do prego tipo de cláusulas administrativas particulares.</p>
<p>Documentos de interese para os licitadores: o prego</p>
<p>de cláusulas administrativas particulares e demais documentación complementaria pode ser solicitada na Dirección Xeral de Recursos Económicos do Sergas, Subdirección Xeral de Orzamentos e Xestión Económica, edificio administrativo San Caetano, bloque 2-2º en Santiago de Compostela, en días laborables desde as 9 ata as 14 horas.</p>
<p>Fianza provisional: o importe da fianza provisional é de 100.000 ptas.</p>
<p>Clasificación: non se esixe.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral da consellería/Sergas, antes das 14 horas do décimo día hábil, contado a partir do seguinte ó da publicación desta resolución no DOG, ou por correo na forma indicada no artigo 100 do RXCE.</p>
<p>Apertura de proposicións: a apertura das proposicións admitidas será realizada pola Mesa de Contratación, reunida en acto público na sala de xuntas da consellería, ás 10 horas do undécimo día natural, contado a partir do seguinte a aquel no que remate o prazo de presentación de ofertas; no caso de que o dito día coincida en sábado ou festivo, a apertura das proposicións tera lugar o seguinte día hábil.</p>
<p>Documentación que deberán aporta-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso serán por conta dos adxudicatarios dos contratos por partes iguais.</p>
<p>Santiago de Compostela, 6 de xuño de 1995.</p>
<p>Antonio Carbajo Romero</p>
<p>Director xeral de Recursos Económicos</p>

