---
date: '1995-06-16'
id: E922
page: 4
number: 115
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 5 de maio de 1995 pola que se nomea profesora titular de
  universidade da área de coñecemento de bioloxía vexetal, do departamento de
  Recursos Naturais e Medio Ambiente, a Aida García Molares.
range: Resolución
url: 'https://www.xunta.gal/dog/Publicados/1995/19950616/AnuncioE922_gl.html'
---
<p>Consonte a proposta elevada pola comisión constituída para xulga-lo concurso convocado por resolución da Universidade de Vigo do 10 de xuño de 1994 (BOE do 2-7), para a provisión dunha praza de profesora titular de universidade da área de coñecemento de bioloxía vexetal, do departamento de Recursos Naturais e Medio Ambiente da Universidade de Vigo, a prol de Aida García Molares, DNI nº 36.041.240, e cumprindo a interesada os requisitos a que alude o artigo 5.2º do Real decreto 1888/1984, do 26 de setembro,</p>
<p>Este rectorado, no uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a Aida García Molares profesora titular de universidade da área de coñecemento de bioloxía vexetal, do departamento de Recursos Naturais e Medio Ambiente da Universidade de Vigo.</p>
<p>Este nomeamento producirá plenos efectos a partir da correspondente toma de posesión pola interesada, que deberá efectuarse no prazo máximo de un mes, contado desde o día seguinte ó da publicación da presente resolución no Boletín Oficial del Estado.</p>
<p>Contra esta resolución, que esgota a vía administrativa, poderán os interesados, logo de comunicación a este rectorado, interpoñer recurso contencio</p>
<p>so-administrativo perante o Tribunal Superior de Xustiza de Galicia no prazo de 2 meses contados desde o día seguinte ó da súa publicación no Boletín Oficial del Estado.</p>
<p>Vigo, 5 de maio de 1995.</p>
<p>José Antonio Rodríguez Vázquez</p>
<p>Rector da Universidade de Vigo</p>

