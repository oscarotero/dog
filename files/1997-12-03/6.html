---
date: '1997-12-03'
id: '7592'
page: 11
number: 234
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: Orde do 21 de novembro de 1997 pola que se modifican os concertos educativos.
range: Orde
url: 'https://www.xunta.gal/dog/Publicados/1997/19971203/Anuncio7592_gl.html'
---
<p>Por Orde do 10 de xuño de 1997 (DOG do 3 de xullo) apróbanse os concertos educativos cos centros docentes privados de educación primaria, educación secundaria obrigatoria, educación especial e formación profesional de primeiro e segundo grao; publicouse no DOG do 26 de setembro de 1997 unha corrección de erros desta orde.</p>
<p>Vistos os expedientes de modificación de concertos educativos, incoados de oficio ou por instancia de parte, segundo o disposto no artigo 46 do Regulamento de normas básicas sobre concertos educativos, aprobado polo Real decreto 2377/1985, do 18 de decembro, e nos puntos vixésimo primeiro e vixésimo segundo da Orde do 8 de xaneiro de 1997 (DOG do 21), pola se dictan normas para a aplicación do réxime de concertos educativos a partir do curso académico 1997/1998.</p>
<p>Esta consellería, por proposta da Dirección Xeral de Centros e Inspección Educativa.</p>
<p>DISPÓN:</p>
<p>1. Aproba-las modificacións dos concertos educativos dos centros que se reflicten no anexo da presente orde.</p>
<p>2. O documento administrativo de formalización do concerto educativo e, de se-lo caso, a addenda correspondente, será asinado polo titular da Consellería de Educación e Ordenación Universitaria e polo titular do centro privado ou persoa con representación debidamente acreditada. Se o titular do centro privado non subscribise o documento de formalización ou a addenda corresponderase na data que se lle notifique, entenderase decaído no seu dereito.</p>
<p>3. A presente orde entrará en vigor o día seguinte ó da súa publicación no Diario Oficial de Galicia.</p>
<p>4. De acordo co establecido nos artigos 109 e 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común, a presente resolución esgota a vía administrativa, polo que contra ela poderá interporse recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 21 de novembro de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>-EFA Piñeiras de Arzúa: suprímese o concerto da unidade de 1º ciclo de ESO con efectos do 1-9-1997.</p>
<p>-Virgen del Carmen da Coruña: rescíndese o concerto das 3 unidades de educación primaria con efectos do 1-9-1997.</p>
<p>-San Cristóbal Faro da Coruña: redúcese o concerto nunha unidade de educación primaria con efectos do 30-11-1997.</p>
<p>-Minverva da Coruña: redúcese o concerto en 2 unidades de educación primaria con efectos do 30-11-1997.</p>
<p>-Concepción Arenal II de Vigo: rescíndese o concerto das 3 unidades de educación primaria con efectos do 30-11-1997.</p>
<p>-Miguel de Cervantes de Vigo: redúcese o concerto en 2 unidades de educación primaria con efectos do 30-11-1997.</p>

