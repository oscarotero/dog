---
date: '1997-12-03'
id: 75D6
page: 11
number: 234
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 19 de novembro de 1997 pola que se resolve o concurso de libre
  designación para a provisión dun posto vacante no cadro de persoal funcionario
  de Administración e Servicios, convocado por Resolución do 17 de setembro de
  1997.
range: Resolución
url: 'https://www.xunta.gal/dog/Publicados/1997/19971203/Anuncio75D6_gl.html'
---
<p>Consonte o disposto na base 4 da Resolución do 17 de setembro de 1997, da Universidade de Santiago de Compostela, pola que se convoca concurso de libre designación entre funcionarios para a provisión dun posto vacante no cadro de persoal funcionario de Administración e Servicios desta universidade.</p>
<p>Rematado o prazo de presentación de instancias e á vista das solicitudes presentadas e logo do informe da xerencia,</p>
<p>Este rectorado, en uso das competencias que lle recoñece o artigo 18 da Lei 11/1983, do 25 de agosto, de reforma universitaria,</p>
<p>DISPÓN:</p>
<p>Primeiro.-Resolve-la adxudicación do posto de traballo contido no anexo desta orde.</p>
<p>Segundo.-O destino adxudicado será irrenunciable, agás que antes de remata-lo prazo de toma de posesión se obtivese outro destino mediante convocatoria pública, quedando obrigado o interesado, neste caso, a comunicarllo ó rectorado da Universidade de Santiago de Compostela, no prazo de tres días.</p>
<p>Terceiro.-O prazo para tomar posesión do destino obtido será de tres días hábiles se o funcionario está na mesma localidade, ou dun mes se está en localidade distinta. O prazo de toma de posesión empezará a partir do día seguinte ó da publicación da presente resolución no Diario Oficial de Galicia.</p>
<p>Contra esta resolución, que esgota a vía administrativa, poderán os interesados interpoñer recurso contencioso-administrativo perante a sala correspondente do Tribunal Superior de Xustiza de Galicia no prazo de dous meses, contados a partir da publicación da presente resolución.</p>
<p>Santiago de Compostela, 19 de novembro de 1997.</p>
<p>P.D. (Resolución 13-11-1997)</p>
<p>Sergio Casas Fernández</p>
<p>Rector da Universidade de Santiago de Compostela</p>
<p>ANEXO</p>
<p>Posto de traballo: Secretaría do Vicerrector de Investigación e Terceiro Ciclo.</p>
<p>Nivel: 18.</p>
<p>Grupo: C/D.</p>
<p>Apelidos e nome: Furelos Costoya, Teresa.</p>
<p>DNI: 33.248.546.</p>

