---
date: '2018-01-02'
id: G0424-131217-0004
page: 159
number: 1
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 5 de decembro de 2017 pola que se establecen as bases
  reguladoras do Programa de incentivos ás empresas de inserción laboral (EIL) e
  ás súas entidades promotoras, e se procede á súa convocatoria para o ano 2018
  (procedemento TR356A).
range: Orde
url: >-
  https://www.xunta.gal/dog/Publicados/2018/20180102/AnuncioG0424-131217-0004_gl.html
---
<p>BDNS (Identif.): 377143.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>1. As entidades promotoras de empresas de inserción laboral e as empresas de inserción laboral que cumpran as condicións e os requisitos establecidos nela para os distintos tipos de axudas.</p>
    <p>2. As empresas que solicitasen, conforme o procedemento establecido para o efecto, a súa cualificación como empresa de inserción laboral. </p>
    <p>Segundo. <em>Obxecto</em></p>
    <p>Promover a inserción sociolaboral das persoas en situación ou en risco de exclusión social mediante o establecemento de medidas de fomento das empresas de inserción laboral que teñan centros de traballo na Comunidade Autónoma de Galicia, previamente cualificadas no rexistro administrativo de Galicia.</p>
    <p>Terceiro. <em>Tipos de axudas</em></p>
    <p>1. As empresas de inserción laboral poderán acceder aos seguintes tipos de axuda:</p>
    <p>a) Á contratación de persoas en situación ou en risco de exclusión social.</p>
    <p>b) Á contratación de xerentes ou persoas técnicas de produción necesarias para garantir a viabilidade técnica, económica ou financeira das empresas de inserción.</p>
    <p>c) Á contratación de persoas técnicas expertas en accións de orientación e acompañamento á inserción.</p>
    <p>d) Á creación e ampliación de novos postos de traballo para persoas en inserción.</p>
    <p>e) Ao inicio e posta en marcha da actividade.</p>
    <p>f) Á asistencia técnica para a creación, mellora e diversificación da EIL.</p>
    <p>g) Á formación para as persoas en proceso de inserción.</p>
    <p>h) Á mediación laboral para a inserción no mercado laboral ordinario da persoa en situación ou risco de exclusión social.</p>
    <p>2. As entidades promotoras de empresas de inserción laboral poderán ser beneficiarias dos seguintes tipos de axuda:</p>
    <p>a) Á contratación de persoas técnicas expertas en accións de orientación e acompañamento á inserción.</p>
    <p>b) Á asistencia técnica para a creación, mellora e diversificación da EIL.</p>
    <p>Cuarto. <em>Bases reguladoras</em></p>
    <p>Orde do 5 de decembro de 2017 pola que se establecen as bases reguladoras do Programa de incentivos ás empresas de inserción laboral (EIL) e ás súas entidades promotoras, e se procede á súa convocatoria para o ano 2018.</p>
    <p>Quinto. <em>Importe</em></p>
    <p>Para a concesión destas axudas destínanse trescentos setenta e oito mil setecentos noventa euros (378.790 €).</p>
    <p>Sexto. <em>Prazo de presentación de solicitudes</em></p>
    <p>O prazo de presentación de solicitudes de todos os tipos de axudas do programa regulado nesta orde finalizará o 15 de outubro de 2018.</p>
    <p>Santiago de Compostela, 5 de decembro de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

