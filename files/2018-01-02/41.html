---
date: '2018-01-02'
id: L146-261217-0002
page: 281
number: 1
agency: Concello de Melide
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual das normas subsidiarias de planeamento de Melide, UA4.
range: Anuncio
url: >-
  https://www.xunta.gal/dog/Publicados/2018/20180102/AnuncioL146-261217-0002_gl.html
---
<p>O Pleno da Corporación, na sesión extraordinaria do 28 de setembro de 2017, acordou a aprobación inicial da modificación puntual das normas subsidiarias de planeamento (NSP) de Melide, UA4.</p>
    <p>En cumprimento do disposto no artigo 60.6 da Lei 2/2016, do 10 de febreiro, do solo de Galicia, sométese o documento aprobado a información pública durante un prazo de dous meses, mediante anuncio que se publicará no taboleiro de edictos, no Diario Oficial de Galicia e nun dos xornais de maior difusión na provincia. (El Correo Gallego). O prazo comezará a computar desde a publicación deste anuncio no Diario Oficial de Galicia.</p>
    <p>Durante o dito prazo poderá ser examinado por calquera interesado nas dependencias municipais para a formulación das alegacións que se consideren pertinentes.</p>
    <p>Tamén estará á disposición dos interesados na sede electrónica deste concello á que poderán acceder desde a páxina web do concello:</p>
    <p>https://www.concellodemelide.gal.</p>
    <p>Así mesmo, faise pública a suspensión do outorgamento de títulos habilitantes naqueles ámbitos do territorio obxecto desta modificación puntual do planeamento cuxas novas determinacións supoñan unha modificación da ordenación urbanística vixente. A duración da suspensión será, como máximo, de dous anos contado desde a aprobación inicial e, en calquera caso, extinguirase coa súa aprobación definitiva.</p>
    <p>Melide, 21 de decembro de 2017</p>
    <footer><p>Dalia García Couso<br>Alcaldesa</p></footer>

