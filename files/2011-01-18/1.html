---
date: '2011-01-18'
page: 957
number: 11
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 10 de xaneiro de 2011 que modifica a Orde do 7 de febreiro de 2008,
  pola que se fai pública a composición do Consello Social da Universidade de
  Santiago de Compostela.
range: Orde
---
<p>Pola Orde do 7 de febreiro de 2008 (DOG do 25 de febreiro) fíxose pública a composición do Consello Social da Universidade de Santiago de Compostela.</p>
<p>O artigo 7º.2 da Lei 1/2003, do 9 de maio, dos consellos sociais do sistema universitario de Galicia, establece que serán membros do Consello Social, entre outros, un profesor, un representante do persoal de administración e servizos e un estudante, elixidos polo Consello de Goberno da universidade entre os seus membros, na forma en que determinen os seus estatutos. En todo caso o nomeamento será publicado no Diario Oficial de Galicia.</p>
<p>O 10 de decembro de 2010 tivo entrada no rexistro xeral da Xunta de Galicia un escrito do presidente do Consello Social da Universidade de Santiago de Compostela, comunicando que o Consello de Goberno da Universidade, na sesión celebrada o día 16 de outubro de 2010 designou como representantes do Consello de Goberno no seu Consello Social a Julio Seijas Vázquez polo sector do profesorado, a Antonio Pérez Casas polo de persoal de administración e servizos e Adrián Dios Vicente polo de estudantes, achegando tamén as correspondentes declaracións de incompatibilidade establecidas no artigo 12º e) da Lei 1/2003, do 9 de maio.</p>
<p>O artigo 7º.4 da citada Lei 1/2003, do 9 de maio, establece que os acordos de designación de membros do consello social seranlle comunicados ao conselleiro competente en materia universitaria, quen procederá ao seu nomeamento mediante orde da súa consellería.</p>
<p>Por todo iso,</p>
<p>DISPOÑO:</p>
<p>Artigo único.</p>
<p>Facer público o nomeamento de Julio Seijas Vázquez, Antonio Pérez Casas e Adrián Dios Vicente, como membros do Consello Social da Universidade de Santiago de Compostela en representación do Consello de Goberno da Universidade.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 10 de xaneiro de 2011.</p>
<p>Jesús Vázquez Abad</p>
<p>Conselleiro de Educación e Ordenación Universitaria</p>

