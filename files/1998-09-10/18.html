---
date: '1998-09-10'
id: 362E
page: 10
number: 176
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (14/1996-V).
range: Edicto
url: 'https://www.xunta.gal/dog/Publicados/1998/19980910/Anuncio362E_gl.html'
---
<p>Eu, maxistrado-xuíz do Xulgado de Primeira Instancia e Instrucción número cinco de Santiago de Compostela fago saber que neste xulgado do meu</p>
<p>cargo, baixo o número 14/1996-V, se seguen autos de executoria de faltas, por instancia de Mercedes Espantoso Rey contra José Manuel Pereira Pérez, por lesións en agresión, da que nas actuacións se acordou sacar á venda en primeira e pública poxa, por termo de oito días e prezo da súa valoración os seguintes bens mobles embargados ó condenado:</p>
<p>-Vehículo Citröen, matrícula M-9118-JU.</p>
<p>-Vehículo Ford Fiesta 1.6, matrícula B-0241-HM.</p>
<p>-Vehículo Ford Orion 1.6, matrícula B-0377-ID, sendo o seu prezo de valoración de oitocentas corenta mil pesetas (840.000 ptas).</p>
<p>A poxa terá lugar na sala da audiencia deste xulgado, o próximo día un de outubro ás dez horas, segundo as seguintes condicións:</p>
<p>1. O tipo do remate será a cantidade sinalada como prezo de valoración, sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación deberán os licitadores consignar previamente na conta de consignacións deste xulgado nº 1592000076008396 do BBV, o vinte por cento do tipo do remate.</p>
<p>3. Poderán facerse ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo do remate.</p>
<p>4. Só se lle poderá facer ó prexudicado o remate en calidade de ceder a un terceiro.</p>
<p>5. Reservaranse en depósito por instancia do prexudicado as consignacións dos licitadores que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que lle sigan pola orde das súas respectivas ofertas.</p>
<p>6. As cargas e gravames anteriores e os preferentes, se os houbese, ó credito do prexudicado, quedarán subsistentes e sen cancelar, entendéndose que o rematante os acepta e queda subrogado na súa responsabilidade, sen destinarse á súa extinción o prezo do remate.</p>
<p>7. Para o suposto de que resultase deserta a primeira poxa, sinálase para que teña lugar a segunda o próximo día catro de novembro ás dez horas, nas mesmas condicións que a primeira, excepto o tipo do remate que sera do setenta e cinco por cento do da primeira; e, caso de resultar deserta a dita segunda poxa, celebrarase unha terceira, sen suxección a tipo o día un de decembro ás dez horas, rexendo para ela as restantes condicións fixadas para a segunda.</p>
<p>8. Sirva esta publicación de notificación ó condenado, para o caso de non ser encontrado no seu domicilio.</p>
<p>Dado en Santiago de Compostela o dezasete de xullo de mil novecentos noventa e oito.</p>
<p>Rubricado</p>
<p>7952</p>

