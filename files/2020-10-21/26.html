---
date: '2020-10-21'
id: G0532-090920-0002
page: 41962
number: 212
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 7 de setembro de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Jaime Opazo
  Blanco y Otros, S.C. para unha explotación porcina de ceba de porcos situada
  en Parada de Ribeira, no concello de Xinzo de Limia (Ourense) (expediente
  2019-IPPC-M-67).
range: Anuncio
url: >-
  https://www.xunta.gal/dog/Publicados/2020/20201021/AnuncioG0532-090920-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31.12.2016), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19.10.2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p><em>Revisión da autorización ambiental integrada.</em></p>
    <p><em>Explotación intensiva porcina para 2.975 prazas no lugar de Parada de Ribeira, concello de Xinzo de Limia (Ourense).</em></p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que coide convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 7 de setembro de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-67.</p>
    <p>Número da autorización ambiental integrada: 2007/0133_NAA/IPPC_094.</p>
    <p>Categoría principal da actividade: anexo I, categoría 9.3.b, do Real decreto lexislativo 1/2016, do 16 de decembro.</p>
    <p>Titular: Jaime Opazo Blanco y Otros, S.C.</p>
    <p>NIF: J32115529.</p>
    <p>Localización da instalación: Parada de Ribeira, 32635 Xinzo de Limia (Ourense). </p>
    <p>Referencia catastral da parcela: 32033A501107980000BR. </p>
    <p>Actividade principal: explotación porcina de ceba.</p>
    <p>Descrición: a explotación está formada por 5 naves operativas con capacidade para 2.975 prazas para porcos de ceba.</p>
    <p>Os animais entran na explotación cun peso aproximado de 20 kg e dous meses de idade. Na explotación son criados en currais formando grupos de varios individuos, onde permanecen 110 días ata acadar un peso de 100-110 kg, momento no cal son enviados ao matadoiro. Ao finalizar o ciclo produtivo procédese á limpeza e desinfección das instalacións.</p>
    <p>A totalidade do xurro producido na explotación é valorizado en parcelas agrícolas. A explotación conta con catro fosas exteriores de formigón armado e cubertas para o almacenamento dos xurros, ademais de fosas interiores nas naves de produción.</p>
    <p>Verteduras: as augas de limpeza das instalacións e as augas xeradas nos aseos e vestiarios son enviadas, xunto cos xurros producidos na explotación, ás fosas de almacenamento de xurros para a súa posterior xestión conxunta. As augas pluviais son vertidas directamente ao terreo.</p>

