---
date: '2014-07-04'
id: L218-300614-0001
page: 30100
number: 126
agency: Concello de Forcarei
section: VI. Anuncios. b) Administración local.
title: >-
  ANUNCIO de información pública sobre impacto ambiental de construción de naves
  para cría de visóns nas Carpaceiras (A Graña de Umia).
range: Edicto
url: >-
  https://www.xunta.gal/dog/Publicados/2014/20140704/AnuncioL218-300614-0001_gl.html
---
<p>Celtic Mink, S.L. presentou nestas dependencias o estudo de impacto ambiental relativo ao proxecto de construción de 48 naves para cría de visóns no lugar das Carpaceiras-A Graña de Umia (Quintillán), no concello de Forcarei.</p>
    <p>O dito estudo recibiu informe favorable da Secretaría Xeral de Calidade e Avaliación Ambiental da Xunta de Galicia como órgano ambiental competente para avaliar o impacto ambiental dos proxectos (clave 2013/0105). </p>
    <p>En cumprimento do disposto no artigo 9.1 do Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos, sométese a información pública o referido estudo de impacto ambiental, que foi redactado polos enxeñeiros técnicos agrícolas Ramón Martínez Mouriño, Gabino Grande Toro e Manuel Sangiao Sanmartín, visado no Colexio Oficial de Enxeñeiros Técnicos Agrícolas da Coruña-Pontevedra, o 24 de xuño de 2014, co nº 275/14 (Po).</p>
    <p>Os interesados poden examinar o referido documento e demaís información que integra o expediente, nas oficinas municipais deste concello, como órgano substantivo, polo prazo de 30 días hábiles, que comezará a contar desde o seguinte ao da publicación deste edicto no Boletín Oficial da provincia de Pontevedra e no Diario Oficial de Galicia (o último en publicarse) e formular, por escrito, as reclamacións ou observacións que consideren convenientes.</p>
    <p>Forcarei, 30 de xuño de 2014</p>
    <footer><p>Belén Cachafeiro Anta<br>Alcaldesa</p></footer>

