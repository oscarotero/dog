---
date: '2014-07-04'
id: G0165-230614-0001
page: 30071
number: 126
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 20 de xuño de 2014, da Xefatura Territorial da Coruña, polo que se
  comunica a aprobación do acordo da zona de concentración parcelaria de
  Senra-Cardama-Vilaromarís II (Oroso-A Coruña).
range: Anuncio
url: >-
  https://www.xunta.gal/dog/Publicados/2014/20140704/AnuncioG0165-230614-0001_gl.html
---
<p>Ponse en coñecemento de todos os interesados na concentración parcelaria da zona de Senra-Cardama-Vilaromarís II (Oroso-A Coruña), declarada de utilidade pública e urxente execución polo Decreto 55/1991, do 14 de febreiro (DOG do 28 de febreiro), o seguinte:</p>
    <p>Primeiro. O 4 de xuño de 2014, o director xeral de Desenvolvemento Rural aprobou o acordo de concentración parcelaria da devandita zona logo de introducir no proxecto as modificacións oportunas á vista do resultado da enquisa deste último.</p>
    <p>Segundo. O acordo de concentración será notificado individualmente a cada un dos afectados e estará exposto ao público no Concello de Oroso e na zona. Os documentos que se poden examinar no citado concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro. Contra o acordo os interesados poderán interpoñer recurso de alzada ante a persoa titular da Consellería do Medio Rural e do Mar dentro do prazo de trinta (30) días, que se contarán desde a notificación persoal ou publicación substitutiva. Os recursos poderán presentarse nesta xefatura territorial (Edificio Administrativo Monelos, rúa Vicente Ferrer, 2, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias a que fai referencia o artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>A Coruña, 20 de xuño de 2014</p>
    <footer><p>Antonio Manuel Aguión Fernández<br>Xefe territorial da Coruña</p></footer>

