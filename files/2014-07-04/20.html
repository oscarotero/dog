---
date: '2014-07-04'
id: G2411-130614-0003
page: 30020
number: 126
agency: Xulgado do Social número 2 de Santiago de Compostela
section: V. Administración de xustiza.
title: EDICTO (225/2014).
range: Edicto
url: >-
  https://www.xunta.gal/dog/Publicados/2014/20140704/AnuncioG2411-130614-0003_gl.html
---
<p>Ana María Navarro Gómez, secretaria xudicial do Xulgado do Social número 2 de Santiago de Compostela, fago saber que no procedemento de despedimento/cesamentos en xeral 225/2014 deste xulgado do social, seguidos por instancia de María Jesús Triñanes Rivas contra a empresa Servanza, S.L., Fondo de Garantía Salarial, sobre despedimento, se ditou a seguinte sentenza, cuxa decisión se xunta:</p>
    <p>«Decido.</p>
    <p>Que debo estimar e estimo a demanda presentada por instancia de María Jesús Triñares Rivas, asistida pola letrada Mª José Liste López, contra a entidade Servanza, S.L., Carlos, Natividad e Sandra Piñeiro Silva que non comparece a pesar de estar debidamente citada, con intervención de Fogasa, e, en consecuencia, debo declarar e declaro a improcedencia do despedimento da demandante efectuado pola demandada por falta de chamamento da traballadora para a prestación de servizos, e declaro extinguida a data da presente resolución a relación laboral que vinculaba a demandante coa entidade Servanza, S.L., e debo condenar e condeno a mercantil demandada a que lle aboe á demandante a suma de 9.198,04 € en concepto de indemnización pola extinción da relación contractual, e a suma de 1.388,77 € en concepto de liquidación de salarios máis o 10 % de xuro de demora do artigo 29.3 do Estatuto dos traballadores sobre esta última cantidade.</p>
    <p>No que atinxe á responsabilidade do Fogasa deberá observarse o disposto no artigo 33 do ET.</p>
    <p>Tense por desistida a parte demandante da acción exercida fronte a Carlos, Natividad e Sandra Piñeiro Silva, absolvéndoos de todos os pedimentos efectuados na súa contra.</p>
    <p>Notifíqueselles ás partes a presente resolución.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución para o cal abondará a manifestación da parte ou do seu avogado ou representante dentro do indicado prazo.</p>
    <p>A anterior resolución entregaráselle ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Servanza S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 13 de xuño de 2014</p>
    <footer><p>A secretaria xudicial</p></footer>

