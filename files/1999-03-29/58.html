---
date: '1999-03-29'
id: 5C5E
page: 3567
number: 60
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do proxecto de urbanización de vía de nova
  apertura entre avenida de Eduardo Pondal e a rúa Camiño do Gorgullón.
range: Anuncio
url: 'https://www.xunta.gal/dog/Publicados/1999/19990329/Anuncio5C5E_gl.html'
---
<p>A Comisión de Goberno, en sesión celebrada o día un de febreiro de mil novecentos noventa e nove acordou aprobar definitivamente o proxecto de urbanización de vía de nova apertura entre a avenida de eduardo Pondal e a rúa Camiño do Gorgullón, formulado mediante iniciativa particular por Promociones Inmobiliarias Ramírez, Sociedad Limitada, instrumento de obras redactado polos arquitectos Eugenio Jiménez Passolas e Carlos Gustavo Pérez Álvarez, visado pola delegación en Pontevedra do COAG en data 24-6-98, e plano de planta de instalación de gas, subscrito por tales técnicos e datado en outubro de 1998, téndose que suxeitar a determinadas condicións.</p>
<p>O que se fai público para a súa executividade, subliñándose que contra este acto administrativo, que esgota a vía administrativa, poderase interpoñer recurso contencioso-administrativo perante o Xulgado do Contencioso-Administrativo de Pontevedra no prazo de dous meses computados a partir do día seguinte a esta publicación, consonte o establecido nos artigos 8-1 e 46-1 da Lei 29-1998, do 13 de xullo, reguladora da xurisdicción contencioso-administrativa. Non obstante, tamén se poderá interpoñer calquera outro recurso que os interesados estimen procedentes consonte a dereito.</p>
<p>Pontevedra, 12 de febreiro do 1999.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>

