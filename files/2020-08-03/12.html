---
date: '2020-08-03'
id: G2022-290720-0001
page: 30377
number: 154
agency: Valedor do Pobo
section: IV. Oposicións e concursos.
title: >-
  RESOLUCIÓN do 29 de xullo de 2020 pola que se aproba a convocatoria para a
  provisión, polo sistema de libre designación, do posto de traballo de xefe/a
  de sección de Apoio e Transparencia.
range: Resolución
url: >-
  https://www.xunta.gal/dog/Publicados/2020/20200803/AnuncioG2022-290720-0001_gl.html
---
<p>Vista a proposta formulada pola xefa de servizo de Administración e Persoal para a provisión, polo sistema de libre designación, do posto de traballo xefe/a de sección de Apoio e Transparencia da institución do Valedor do Pobo,</p>
    <h2>RESOLVO:</h2>
    <p>Ao abeiro do establecido no artigo 7.k) do Regulamento de organización e funcionamento do Valedor do Pobo, aprobar a convocatoria para a provisión, polo sistema de libre designación, do posto de traballo de xefe/a de sección de Apoio e Transparencia da institución do Valedor do Pobo, conforme as seguintes bases:</p>
    <p>Primeira. Apróbase a convocatoria para a provisión, polo sistema de libre designación, do posto de traballo de xefe/a de sección de Apoio e Transparencia da institución do Valedor do Pobo que figura na vixente relación de postos de traballo (BOPG núm. 596, do 24 de xaneiro de 2020).</p>
    <p>As características do posto son as seguintes:</p>
    <p>1. Grupo de titulación: C (subgrupo C1).</p>
    <p>2. Nivel de complemento de destino: 25.</p>
    <p>3. Administración: pertenza como persoal funcionario ao corpo administrativo.</p>
    <p>4. Titulación: a correspondente ao grupo de pertenza. </p>
    <p>5. Complemento específico: 19.384,12 €.</p>
    <p>6. As funcións que vai desenvolver: tarefas de soporte nos procedementos administrativos necesarios para o cumprimento das funcións que ten atribuídas a institución do Valedor do Pobo (Acordo do 14 de xuño de 2016, da Mesa do Parlamento de Galicia, BOPG núm. 660, do 16 de xuño). </p>
    <p>7. Centro directivo: Valedor do Pobo.</p>
    <p>Segunda. Poderán concorrer á convocatoria os funcionarios/as de carreira de calquera Administración pública, pertencentes ao grupo C (subgrupo C1). </p>
    <p>Terceira. O persoal funcionario interesado poderá presentar a súa solicitude no Rexistro Xeral do Valedor do Pobo, rúa do Hórreo, nº 65, en Santiago de Compostela, no prazo de quince días hábiles, contados desde o día seguinte ao da publicación desta convocatoria no <em>Diario Oficial de Galicia</em>, na cal deixará constancia dos datos do posto que viñese desempeñando e dos méritos que desexe alegar. </p>
    <p>Para participar nesta convocatoria, a persoa interesada deberá formalizar a súa petición de acordo co modelo que se inclúe no anexo da presente resolución. </p>
    <p>Os aspirantes deberán achegar á súa petición un currículo e xustificar mediante certificación ou copia compulsada os méritos alegados.</p>
    <p>Os méritos alegados e non probados de acordo co establecido no parágrafo anterior non se terán en conta.</p>
    <p>Cuarta. De conformidade co disposto no artigo 7.l) do Regulamento de organización e funcionamento do Valedor do Pobo, corresponde á Valedora do Pobo a resolución desta convocatoria. </p>
    <p>Quinta. A dita resolución farase pública no <em>Diario Oficial de Galicia</em>, e poderá declararse deserto o posto de traballo de considerarse oportuno.</p>
    <p>Sexta. O prazo de toma de posesión da persoa seleccionada será de tres días hábiles, de estar o destino anterior na mesma localidade, de sete días se comporta cambio de residencia, ou de vinte días se comporta o reingreso no servizo activo. </p>
    <p>O prazo de toma de posesión comezará a contar desde o día seguinte ao do cesamento nese destino, se é o caso, que deberá producirse dentro dos tres días hábiles seguintes ao da publicación no <em>Diario Oficial de Galicia</em> da resolución da libre designación.</p>
    <p>Se a resolución comporta o reingreso no servizo activo, o prazo de toma de posesión comezará a contar desde o día seguinte á súa publicación.</p>
    <p>Sétima. Contra a resolución pola que se aproba esta convocatoria, que esgota a vía administrativa, os interesados poderán interpoñer, potestativamente, recurso de reposición perante a Valedora do Pobo no prazo dun mes, contado a partir do día seguinte ao da súa publicación no <em>Diario Oficial de Galicia</em>, ou poderán interpoñer recurso contencioso-administrativo perante a sala correspondente do Tribunal Superior de Xustiza de Galicia no prazo de dous meses, contados desde a mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de xullo de 2020</p>
    <footer><p>Dolores Fernández Galiño<br>Valedora do Pobo</p></footer>

