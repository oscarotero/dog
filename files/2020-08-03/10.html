---
date: '2020-08-03'
id: G0534-240720-0004
page: 30373
number: 154
agency: 'Consellería de Educación, Universidade e Formación Profesional'
section: IV. Oposicións e concursos.
title: >-
  ORDE do 23 de xullo de 2020 pola que se fai pública a relación de persoal
  docente que se adscribe ao Instituto de Educación Secundaria Rego da Trabe de
  Culleredo, como consecuencia do traslado das ensinanzas de educación
  secundaria para persoas adultas e bacharelato do IES Universidade Laboral ao
  IES Rego da Trabe, ambos do concello de Culleredo.
range: Orde
url: >-
  https://www.xunta.gal/dog/Publicados/2020/20200803/AnuncioG0534-240720-0004_gl.html
---
<p>Mediante Orde do 17 de febreiro de 2020 (DOG do 24 de febreiro) trasládanse as ensinanzas de educación secundaria para persoas adultas e bacharelato do IES Universidade Laboral ao IES Rego da Trabe, ambos do concello de Culleredo.</p>
    <p>No artigo 2 da citada orde establécese que ao profesorado con destino definitivo no IES Universidade Laboral de Culleredo afectado polo previsto na orde resultaralle de aplicación o disposto no Decreto 140/2006, do 31 de agosto, que determina os criterios de perda do destino definitivo polas funcionarias e funcionarios docentes que prestan servizos nos centros educativos que imparten ensinanzas distintas das universitarias e o cómputo de antigüidade no centro en función das causas de acceso a el.</p>
    <p>Analizadas as novas necesidades de persoal docente do IES Rego da Trabe, por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Artigo 1. Relación de persoal adscrito</p>
    <p>En aplicación do artigo 2 da Orde do 17 de febreiro de 2020 pola que se trasladan as ensinanzas de educación secundaria para persoas adultas e bacharelato do IES Universidade Laboral ao IES Rego da Trabe, ambos do concello de Culleredo, faise pública, como anexo a esta orde, a relación de profesorado que se adscribe con carácter definitivo ao IES Rego da Trabe, con efectividade do 1 de setembro de 2020.</p>
    <p>A adscrición realízase na mesma especialidade que están a desempeñar con destino definitivo no IES Universidade Laboral.</p>
    <p>Artigo 2. Antigüidade no novo centro</p>
    <p>O persoal docente que se relaciona no anexo manterá, para todos os efectos de antigüidade no novo centro, a xerada no seu centro de orixe.</p>
    <p>Artigo 3. Recursos</p>
    <p>Contra esta orde, que pon fin á vía administrativa, as persoas interesadas poderán formular con carácter potestativo un recurso de reposición ante a conselleira de Educación, Universidade e Formación Profesional, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo, no prazo de dous meses, ante o xulgado do contencioso-administrativo que resulte competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de xullo de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>
    <h2>ANEXO</h2>
    <table>
     <tbody>
      <tr>
       <td>DNI</td>
       <td>1º apelido</td>
       <td>2º apelido</td>
       <td>Nome</td>
      </tr>
      <tr>
       <td>***3448**</td>
       <td>Iglesias</td>
       <td>Mareque</td>
       <td>José Ramón</td>
      </tr>
      <tr>
       <td>***3846**</td>
       <td>Vargas</td>
       <td>Novoa</td>
       <td>Teresa</td>
      </tr>
      <tr>
       <td>***5657**</td>
       <td>García-Bernalt</td>
       <td>Alonso</td>
       <td>María Luisa</td>
      </tr>
      <tr>
       <td>***7263**</td>
       <td>Hurtado</td>
       <td>Bodelón</td>
       <td>Jesús</td>
      </tr>
      <tr>
       <td>***8989**</td>
       <td>Nogareda</td>
       <td>Marzoa</td>
       <td>María</td>
      </tr>
      <tr>
       <td>***5356**</td>
       <td>Vázquez</td>
       <td>Cancelo</td>
       <td>María José</td>
      </tr>
      <tr>
       <td>***3018**</td>
       <td>Mazas</td>
       <td>Brandariz</td>
       <td>Diego</td>
      </tr>
      <tr>
       <td>***1110**</td>
       <td>Vázquez</td>
       <td>Quindimil</td>
       <td>María Raquel</td>
      </tr>
      <tr>
       <td>***2610**</td>
       <td>Tajes</td>
       <td>Gómez</td>
       <td>Manuel</td>
      </tr>
      <tr>
       <td>***3148**</td>
       <td>Egea</td>
       <td>Lapina</td>
       <td>Rosario</td>
      </tr>
      <tr>
       <td>***7694**</td>
       <td>Martínez</td>
       <td>Peón</td>
       <td>María José</td>
      </tr>
     </tbody>
    </table>

