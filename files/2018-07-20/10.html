---
date: '2018-07-20'
id: CA01-160718-0003
page: 34293
number: 139
agency: Consellería de Facenda
section: IV. Oposicións e concursos.
title: >-
  RESOLUCIÓN do 13 de xullo de 2018 pola que se regula o período de prácticas
  das persoas aspirantes que superaron a fase de oposición do proceso selectivo
  para o ingreso no corpo superior de Administración xeral da Xunta de Galicia,
  subgrupo A1, escala superior de finanzas, convocado pola Orde do 2 de decembro
  de 2016.
range: Resolución
url: >-
  https://www.xunta.gal/dog/Publicados/2018/20180720/AnuncioCA01-160718-0003_gl.html
---
<p>Dando cumprimento ao ordenado na base III.2 da Orde do 2 de decembro de 2016 (DOG núm. 238, do 15 de decembro) pola que se convoca proceso selectivo para o ingreso no corpo superior de Administración xeral da Xunta de Galicia, subgrupo A1, escala superior de finanzas, esta consellería</p>
    <h2>RESOLVE:</h2>
    <p>Primeiro. <em>Obxecto e finalidade</em></p>
    <p>O período de prácticas integrado no proceso selectivo para o ingreso no corpo superior de Administración xeral da Xunta de Galicia, subgrupo A1, escala superior de finanzas, convocado pola Orde do 2 de decembro de 2016 (DOG núm. 238, do 15 de decembro) consistirá na aplicación á realidade cotiá do traballo administrativo e ao funcionamento da organización dos coñecementos previamente adquiridos polos aspirantes.</p>
    <p>As prácticas terán como finalidade a súa preparación para o exercicio das funcións específicas tanto da especialidade de inspección e xestión financeira e tributaria como da especialidade de contabilidade e intervención.</p>
    <p>Segundo. <em>Organización e dirección</em></p>
    <p>Encoméndase á Secretaría Xeral Técnica e do Patrimonio da Consellería de Facenda a organización e dirección do período de prácticas.</p>
    <p>Terceiro. <em>Destinos en prácticas</em></p>
    <p>O conselleiro de Facenda, por proposta da Secretaría Xeral Técnica e do Patrimonio da Consellería de Facenda, disporá as unidades administrativas en que os/as funcionarios/as en prácticas deberán realizar esta fase do proceso selectivo.</p>
    <p>A realización de prácticas non comporta en ningún caso o desempeño dun posto de traballo.</p>
    <p>Os/as funcionarios/as en prácticas estarán baixo a dependencia da Intervención Xeral da Comunidade Autónoma e da Dirección Xeral de Planificación e Orzamentos da Consellería de Facenda.</p>
    <p>Cuarto. <em>Duración e xornada de traballo</em></p>
    <p>O período de prácticas comezará o día 26 de xullo de 2018 e rematará o día 25 de setembro de 2018.</p>
    <p>Desenvolverase de luns a venres co horario laboral xeral para o persoal da Administración da Xunta de Galicia (das 8.30 ás 14.30 horas no período que abrangue ata o 15 de setembro, e das 7.45 ás 15.15 horas no período que abrangue desde o 16 de setembro ata o remate do período de prácticas).</p>
    <p>Quinto. <em>Sistema de cualificación</em></p>
    <p>Unha vez rematado o período de prácticas os/as funcionarios/as nomeados coordinadores das prácticas polo/a titular da dirección xeral baixo cuxa dependencia prestaron servizo remitiranlle á Secretaría Xeral Técnica e do Patrimonio un informe no que manifesten expresamente se os/as funcionarios/as en prácticas cumpriron ou non satisfactoriamente coas tarefas encomendadas.</p>
    <p>A declaración definitiva de apto/a ou non apto/a competerá ao tribunal cualificador da oposición, logo de informe proposta da Secretaría Xeral Técnica e do Patrimonio.</p>
    <p>Para a avaliación dos/as funcionarios/as en prácticas é preciso que estes presten servizo polo menos o 90 % da duración total das prácticas. No caso de que non fose posible por causa de forza maior debidamente xustificada, quedarán dispensados/as de facelo, logo de solicitude do/a interesado/a, mediante resolución da Secretaría Xeral Técnica e do Patrimonio. Quedarán obrigados/as a realizar o período de prácticas coa promoción inmediatamente posterior ao momento de desaparición da causa impeditiva, coa prelación que lle corresponda atendendo á puntuación obtida na fase de oposición.</p>
    <p>Sexto. <em>Non superación do período de prácticas</em></p>
    <p>Os/as aspirantes que non superen o período de prácticas perderán todos os seus dereitos para o nomeamento como funcionarios/as de carreira, mediante resolución motivada da Consellería de Facenda por proposta da Secretaría Xeral Técnica e do Patrimonio da Consellería de Facenda e logo do informe favorable da Comisión de Persoal.</p>
    <p>Sétimo. <em>Situación durante o período de prácticas</em></p>
    <p>Durante o período de prácticas os/as aspirantes serán nomeados/as funcionarios/as en prácticas coa situación xurídica prevista nos artigos 16 e 17 do Decreto 95/1991, do 20 de marzo, polo que se aproba o Regulamento de selección de persoal da Administración da Comunidade Autónoma de Galicia e demais disposicións de aplicación.</p>
    <p>Oitavo. <em>Réxime disciplinario</em></p>
    <p>Os/as funcionarios/as en prácticas estarán sometidos/as ao disposto no Regulamento de réxime disciplinario dos funcionarios da Administración da Comunidade Autónoma de Galicia aprobado polo Decreto 94/1991, do 20 de marzo, nos termos establecidos no seu artigo 1.1.</p>
    <p>Noveno</p>
    <p>Esta resolución pon fin á vía administrativa e contra ela poderase recorrer potestativamente en reposición ante este mesmo órgano no prazo dun mes, contado a partir do día seguinte ao da súa publicación no DOG, ou impugnala directamente, ante a orde xurisdicional contencioso-administrativa, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 13 de xullo de 2018</p>
    <footer><p>Valeriano Martínez García<br>Conselleiro de Facenda</p></footer>

