---
date: '2018-07-20'
id: G2169-020718-0002
page: 34308
number: 139
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO (PO 718/2015).
range: Edicto
url: >-
  https://www.xunta.gal/dog/Publicados/2018/20180720/AnuncioG2169-020718-0002_gl.html
---
<p>No procedemento de referencia ditouse a resolución do teor literal seguinte:</p>
    <p>«Sentenza número 46/2017.</p>
    <p>Xuízo ordinario número 718/2015.</p>
    <p>Obxecto: incumprimento contractual promotora/construtora, defectos da construción.</p>
    <p>Santiago de Compostela, 22 de marzo de 2017.</p>
    <p>Resolución.</p>
    <p>Estimo integramente a demanda interposta pola comunidade de propietarios do edificio da rúa Molinera 22-24 contra Geslander Proyectos de Edificación, S.L. e, en consecuencia:</p>
    <p>– Declaro que a dita demandada é responsable dos defectos construtivos existentes no edificio derivados de incumprimento contractual e descritos no feito sexto da demanda.</p>
    <p>– Condeno a dita demandada a efectuar as reparacións necesarias para a eliminación e corrección dos defectos de construción existentes, no modo en que se determina no informe pericial presentado pola parte demandante (punto 7, páxinas 50-55) e descritos no feito oitavo da demanda, de modo que se deixe o edificio afectado no estado de habitabilidade e seguranza que debería ter de non ter sido construído defectuosamente.</p>
    <p>Todo isto con imposición á demandada das custas do proceso.</p>
    <p>Desestimo integramente a demanda interposta pola comunidade de propietarios do edificio da rúa Molinera 22-24 contra Construcciones La Rosaleda, S.L. e, en consecuencia, absólvoa de todos os pronunciamentos solicitados na súa contra, con imposición á demandante das custas do proceso.</p>
    <p>Notifíquese esta resolución ás partes coa indicación de que non é firme e que contra ela se poderá interpor recurso de apelación ante a Sala do Civil da Audiencia Provincial, recurso que se deberá presentar neste xulgado no prazo de vinte días desde a súa notificación.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución dun depósito de 50 €.</p>
    <p>O depósito da expresada suma deberá acreditarse ao interpor o recurso, a cuxo escrito se xuntará copia do xustificante ou da orde de ingreso. Sen este requisito non será admitido a trámite. Están exceptuadas da obriga de constituír o depósito as partes que teñan recoñecido o dereito de asistencia xurídica gratuíta.</p>
    <p>Líbrese testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así, por esta miña sentenza, o pronuncio, mando e asino, María Jesús Sánchez Carbajales, maxistrada xuíza do Xulgado de Primeira Instancia número 2 de Santiago de Compostela.</p>
    <p>Publicación. No mesmo día, en audiencia pública, leu e publicou a anterior sentenza a xuíza que a ditou. Dou fe».</p>
    <p>E como consecuencia do ignorado paradoiro de Geslander Proyectos de Edificación, S.L., expídese a presente para que sirva de cédula de notificación.</p>
    <p>Santiago de Compostela, 22 de xuño de 2018</p>
    <footer><p>Mª del Carmen Vázquez Rodríguez<br>Letrada da Administración de xustiza</p></footer>

