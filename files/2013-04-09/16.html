---
date: '2013-04-09'
id: G2410-180313-0002
page: 10529
number: 68
agency: Xulgado do Social número 1 de Santiago de Compostela
section: V. Administración de xustiza.
title: EDICTO (347/2012).
range: Edicto
url: >-
  https://www.xunta.gal/dog/Publicados/2013/20130409/AnuncioG2410-180313-0002_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 347/2012 deste xulgado do social, seguido por instancia de Antón Silva Domínguez, Sergio García Fernández e Sergio Quiñoy Taboada contra a empresa Ferrolace, S.L., Irevir Transporte Urgente, S.L. e Jaisuyoma Arias Bastos, S.L., sobre despedimento, ditouse a seguinte resolución:</p>
    <p>«Estímase a demanda formulada por Sergio Quiñoy Taboada, Antón Silva Domínguez e Sergio García Fernández fronte ás mercantís Ferrolace, S.L., Irevir Transporte Urgente, S.L. e Jaisuyoma Arias Bastos, S.L., e, en consecuencia, declaro improcedente o despedimento dos demandantes efectuado o 7 de marzo de 2012 e condeno conxunta e solidariamente as mercantís demandadas a que opten, no prazo de cinco días desde a notificación da sentenza, ben por readmitir os traballadores nas mesmas condicións que rexían antes de producirse o despedimento, con aboamento neste caso dos salarios de tramitación, ben pola extinción da relación contractual, con aboamento neste caso da correspondente indemnización:</p>
    <p>– No caso de Sergio Quiñoy Taboada, condeno conxunta e solidariamente as mercantís demandadas a que opten, no prazo de cinco días desde a notificación da sentenza, ben por readmitir o traballador nas mesmas condicións que rexían antes de producirse o despedimento, con aboamento neste caso dos salarios de tramitación por importe de 13.287,00 euros, máis os que se perciban ata a notificación da sentenza, a razón de 43,00 euros diarios, ben pola extinción da relación contractual, con aboamento neste caso de 4.633,25 euros en concepto de indemnización.</p>
    <p>– No caso de Antón Silva Domínguez, condeno conxunta e solidariamente as mercantís demandadas a que opten, no prazo de cinco días desde a notificación da sentenza, ben por readmitir o traballador nas mesmas condicións que rexían antes de producirse o despedimento, con aboamento neste caso dos salarios de tramitación por importe de 15.864,06 euros, máis os que se perciban ata a notificación da sentenza, a razón de 51,34 euros diarios, ben pola extinción da relación contractual, con aboamento neste caso de 11.692,69 euros en concepto de indemnización.</p>
    <p>– No caso de Sergio García Fernández, condeno conxunta e solidariamente as mercantís demandadas a que opten, no prazo de cinco días desde a notificación da sentenza, ben por readmitir o traballador nas mesmas condicións que rexían antes de producirse o despedimento, con aboamento neste caso dos salarios de tramitación por importe de 18.033,24 euros, máis os que se perciban ata a notificación da sentenza, a razón de 58,36 euros diarios, ben pola extinción da relación contractual, con aboamento neste caso de 17.230,79 euros en concepto de indemnización.</p>
    <p>Notifíquese esta resolución ás partes, facéndolles saber que contra ela cabe recurso de suplicación anta a Sala do Social do Tribunal Superior de Xustiza de Galicia, que se interpoñerá ante este xulgado no prazo de cinco días hábiles contados a partir do seguinte ao da presente notificación segundo prevé o artigo 189 da Lei de procedemento laboral.</p>
    <p>Así o acordo, mando e asino, Mª del Carmen Barcala Barreiro, maxistrada xuíza substituta do Xulgado do Social número 1 de Santiago de Compostela».</p>
    <p>E para que sirva de notificación en legal forma a Jaisuyoma Arias Bastos, S.L., na persoa do seu administrador Marcos Arias Bastos, en paradoiro descoñecido, insiro o presente no Diario Oficial de Galicia.</p>
    <p>Advírtese o destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 18 de marzo de 2013</p>
    <footer><p>A secretaria xudicial</p></footer>

