---
date: '2001-10-19'
id: '10632'
page: 13
number: 203
agency: AUGAS DE GALICIA
section: VI. ANUNCIOS
title: >-
  Resolución do 12 de setembro de 2001 pola que se anuncia o sometemento a
  información pública da petición de concesión e autorización administrativas
  para a instalación dun aproveitamento de augas con destino a producción de
  enerxía eléctrica de potencia nominal non superior a 5.000 kVA no río Tambre,
  xunto co proxecto e estudio de impacto ambiental do concurso AC/6/133.
range: Resolución
url: 'https://www.xunta.gal/dog/Publicados/2001/20011019/Anuncio10632_gl.html'
---
<p>Neste organismo autónomo, Augas de Galicia, presentouse a petición de outorgamento de concesión e autorización administrativas para a instalación dun aproveitamento hidroeléctrico nun tramo libre do río Tambre, cos proxectos das obras e instalacións e estudio de impacto ambiental correspondentes.</p>
<p>No anexo que se inclúe máis abaixo transcríbese o peticionario do aproveitamento solicitado, onde figuran os datos máis relevantes e unha breve descrición das obras que se executarán.</p>
<p>Co presente anuncio, para dar cumprimento ó disposto no artigo 109 do Real decreto 849/1986, do 11 de abril, polo que se aproba o Regulamento do dominio público hidráulico; e no artigo 5.2º do Decreto 442/1990, do 25 de setembro, sométese de forma simultánea, ó trámite de información pública, no uso das facultades conferidas polo Decreto 63/1997, do 14 de marzo, a petición e a documentación técnica e ambiental, para os efectos do seu coñecemento xeral, co fin de que aquelas persoas que se consideren afectadas nos seus dereitos poidan formular, por escrito, cantas alegacións coiden procedentes (indicando a clave do concurso sinalada no encabezamento), ante o rexistro xeral do Organismo Autónomo Augas de Galicia -praza Camilo Díaz Valiño, 7-9, 15781 Santiago de Compostelae dentro do prazo improrrogable de trinta (30) días hábiles.</p>
<p>O prazo comezará a contarse a partir do día seguinte ó da data da última das publicacións que corresponden facer da presente resolución no Diario Oficial de Galicia e no BOP da Coruña. Transcorrido o dito período de tempo non se admitirá ningún escrito.</p>
<p>Os que se consideren interesados terán, para efectos informativos, á súa disposición unha copia da petición e da documentación técnica e estudio ambiental para que poidan ser examinados nas seguintes dependencias administrativas:</p>
<p>* Proxectos das obras constitutivas do aproveitamento:</p>
<p>-Augas de Galicia-Demarcación Centro: praza Camilo Díaz Valiño (estación de autobuses), Santiago de Compostela (A Coruña).</p>
<p>-Dirección Xeral de Calidade e Avaliación Ambiental: r/ Feáns, 1-3, 15706 Santiago de Compostela (A Coruña).</p>
<p>-Concello do Pino: rúa O Pedrouzo-Arca, 15821 O Pino.</p>
<p>-Concello de Oroso: rúa O Xuncal-Sigüeiro, 15884 Oroso.</p>
<p>* Estudio de impacto ambiental do proxecto:</p>
<p>-Augas de Galicia-Demarcación Centro: praza Camilo Díaz Valiño (estación de autobuses), Santiago de Compostela (A Coruña).</p>
<p>-Dirección Xeral de Calidade e Avaliación Ambiental: r/ Feáns, 1-3, 15706 Santiago de Compostela (A Coruña).</p>
<p>-Concello do Pino: rúa O Pedrouzo-Arca, 15821 O Pino.</p>
<p>-Concello de Oroso: rúa O Xuncal-Sigüeiro, 15884 Oroso.</p>
<p>Santiago de Compostela, 12 de setembro de 2001.</p>
<p>Agustín Hernández Fernández de Rojas</p>
<p>Presidente de Augas de Galicia</p>
<p>ANEXO</p>
<p>Relación de peticionarios</p>
<p>Peticionario e promotor: Minicentrales Pontecarneiro, S.L.</p>
<p>Enderezo: r/ Cantón Grande, nº 6-1º, 15003 A Coruña.</p>
<p>Denominación do aproveitamento: central de Pontecarneiro.</p>
<p>-Os aspectos máis destacados son:</p>
<p>Obxecto: producción de enerxía eléctrica.</p>
<p>Caudal máximo derivado: 20.000 l/sg.</p>
<p>Corrente de derivación: río Tambre (cota normal de encoro: 256,50 m).</p>
<p>Corrente de restitución: río Tambre (cota de finalización: 248,00 m).</p>
<p>Desnivel (salto bruto): 8,50 m.</p>
<p>Altura desde o leito ata o aliviadoiro: 8,50 m.</p>
<p>Potencia xeradores: 848,00 e 280,00 kW respectivamente.</p>
<p>Concellos onde radican a toma e demais obras: O Pino e Oroso (A Coruña).</p>
<p>-Breve descrición das características principais das obras e instalacións:</p>
<p>Presa: proxectouse un azude de gravidade á cota de leito 248,00 msnm, situando o aliviadoiro á cota 256,50 msnm. A captación de augas faise na marxe esquerda dispoñéndose nela unha reixa de protección. Instalaranse dous desaugadoiros de fondo de 1 m de diámetro. A capacidade estimada do azude é de 760.000 m.</p>
<p>Tubaxe forzada: instalarase unha tubaxe de 2,50 m de diámetro e 6 m de espesor que irá embebida no formigón do azude ata a sala de máquinas. Alí bifurcarase en dúas tubaxes de 2,50 e 1,50 m de diámetro que alimentará a cada turbina. É unha tubaxe de aceiro ó carbono.</p>
<p>Central: a central construirase integrada no propio corpo do azude, de tal xeito que a súa cimentación e máis a das turbinas se integrará co estribo do azude.</p>
<p>Equipos electromecánicos: a central irá equipada con dúas turbinas Kaplan. Acoplados ó eixe rápido do multiplicador de velocidade irán dous xeradores síncronos para montaxe vertical cunha potencia en bornas de 1.060 e 350 KVA respectivamente.</p>
<p>-Afeccións:</p>
<p>Non se efectúa a solicitude de declaración de utilidade pública do aproveitamento.</p>
<p>-Estudios de impacto ambiental:</p>
<p>Este documento presentouse conforme a normativa aplicable.</p>

