---
date: '1997-05-20'
id: 672E
page: 4704
number: 95
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 9 de maio de 1997, da Dirección Xeral de Marisqueo e
  Acuicultura, pola que se anuncia o concurso, polo trámite de urxencia, para a
  contratación de consultoría e asistencia para a relocalización de cento tres
  (103) bateas dos polígonos A e B de Muros.
range: Resolución
url: 'https://www.xunta.gal/dog/Publicados/1997/19970520/Anuncio672E_gl.html'
---
<p>En cumprimento da legalidade vixente, anúnciase a contratación de consultoria e asistencia para a relocalización de cento tres (103) viveiros fluctuantes dos polígonos A e B de Muros, polo procedemento aberto por concurso, cun orzamento máximo de dez millóns trescentas mil pesetas (10.300.000 ptas). A citada contratación realizarase nos seguintes lotes.</p>
<p>Prazo de execución: sesenta (60) días.</p>
<p>Os pregos de cláusulas administrativas e de prescricións técnicas estarán á disposición dos interesados, en días e horas de oficina nos servicios centrais desta consellería, sita en San Caetano, 5 2º, Santiago de Compostela, así como nas súas delegacións territoriais.</p>
<p>As proposicións presentaranse no rexistro xeral desta consellería, así como nos rexistros das súas delegacións territoriais. O prazo de admisión finalizará ás catorce (14) horas do primeiro día hábil no que se cumpran trece (13) días naturais contados a partir do día seguinte ó da publicación desta resolución no Diario Oficial de Galicia. De coincidir en sábado, o prazo entenderase prorrogado ata as catorce (14) horas do seguinte día hábil. No caso</p>
<p>de utilizar calquera dos medios previstos no artigo 100 do Reglamento xeral de contratación do Estado, remitirase un telegrama á Dirección Xeral de Marisqueo e Acuicultura, no que se comunique a presentación da oferta.</p>
<p>A apertura de plicas terá lugar nas oficinas centrais desta consellería o terceiro día hábil seguinte ó do remate do prazo de presentación de propostas ás dez (10) horas, sempre e cando este día non coincida en sábado ou festivo, que se pasará ó primeiro día hábil seguinte.</p>
<p>O presente anuncio será por conta dos adxudicatarios en relación proporcional á contía dos lotes asignados.</p>
<p>Santiago de Compostela, 9 de maio de 1997.</p>
<p>Amancio Landín Jaráiz</p>
<p>Director xeral de Marisqueo e Acuicultura</p>
<p>3597</p>

