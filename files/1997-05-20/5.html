---
date: '1997-05-20'
id: 66DA
page: 4682
number: 95
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 23 de abril de 1997 pola que se convocan dous cursos sobre a
  protección e a loita contra incendios.
range: Resolución
url: 'https://www.xunta.gal/dog/Publicados/1997/19970520/Anuncio66DA_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997 e conforme as funcións atribuídas pola Lei 4/1992, do 9 de abril, de creación da Academia Galega de Seguridade, a formación dos bombeiros é unha das tarefas encomendadas á devantida academia.</p>
<p>Con base no anterior anúnciase a celebración de dous cursos sobre a protección e a loita contra incendios, que deberán desenvolverse conforme as seguintes bases:</p>
<p>Obxectivos.</p>
<p>Dota-los participantes dos coñecementos necesarios no tema da protección e loita contra incendios, co fin de que consigan unha destreza na práctica da loita contra lume real.</p>
<p>Destinatarios.</p>
<p>Os cursos van dirixidos ós membros dos corpos de bombeiros da Comunidade Autónoma de Galicia.</p>
<p>Prazas.</p>
<p>O número de prazas ofertadas para cada curso será de 20.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 10 de xuño, ás 14 horas.</p>
<p>3. As instancias deberán vir asinadas polo xefe do cadro de persoal e seladas, será isto requisito indispensable para ser admitido no curso; o incumprimento deste requisito levará consigo a non admisión ó devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos terán unha duración de 24 horas lectivas, e neles trataranse, entre outros, os seguintes temas:</p>
<p>-Natureza do lume.</p>
<p>-Mecanismos de extinción.</p>
<p>-Productos de combustión.</p>
<p>-Axentes extintores.</p>
<p>-Sistemas fixos de extinción.</p>
<p>-Sistemas de detección e alarma.</p>
<p>-Protección persoal.</p>
<p>-Protección respiratoria.</p>
<p>-Fogos estructurais.</p>
<p>-Normativas xerais.</p>
<p>Datas.</p>
<p>Os cursos celebraranse do 23 ó 25 de xuño e do 30 de xuño ó 2 de xullo.</p>
<p>O horario será o seguinte:</p>
<p>Mañá: de 9 a 13.30 horas.</p>
<p>Tardes: de 15.30 a 19.00 horas.</p>
<p>Relación de admitidos.</p>
<p>A relación de admitidos publicarase o día 17 de xuño, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>No centro de formación de SEGANOSA, sito na parroquia de Alxen, s/n, en Salvaterra de Miño (Pontevedra).</p>
<p>Certificado de asistencia.</p>
<p>Ó remate dos cursos entregaráselles un certificado de asistencia, a aquelas persoas que acrediten a súa participación continuada a estes, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, levará consigo a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 23 de abril de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>3879</p>

