---
date: '1997-05-29'
id: 6CD2
page: 5
number: 102
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 21 de maio de 1997 pola que se convocan cursos de información e
  atención ó cidadán, dirixidos a persoal de Administración da Xunta de Galicia
  e a persoal de Administración local.
range: Resolución
url: 'https://www.xunta.gal/dog/Publicados/1997/19970529/Anuncio6CD2_gl.html'
---
<p>Dentro do programa de actividades da EGAP para 1997, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse os cursos de información e atención ó cidadán que figuran no anexo e que deberán desenvolverse conforme as seguintes bases:</p>
<p>Primeira.-Solicitudes.</p>
<p>Aqueles que aspiren a participar nos cursos programados deberán solicitalo no modelo oficial de instancia que figura ó final da convocatoria, e cubrir tódolos epígrafes. Na solicitude, acompañada de certificación segundo o modelo oficial que figura no anexo, constarán, en todo caso, os seguintes datos:</p>
<p>a) Descrición do posto de traballo que desempeña na actualidade.</p>
<p>b) Xustificación de que se cumpre o requisito esixido na base 2 do anexo da convocatoria dos respectivos cursos.</p>
<p>c) Conformidade da entidade na que presta servicios.</p>
<p>Para o persoal de Administración local, cando o solicite máis dun interesado da mesma corporación,</p>
<p>o organo responsable ó respecto deberá especifica-la orde de preferencia.</p>
<p>Para o persoal da Xunta de Galicia só poderá presentarse unha solicitude e para unha única localidade.</p>
<p>A falsidade ou a ocultación de datos será motivo de exclusión automática.</p>
<p>Segunda.-Prazo.</p>
<p>O prazo de presentación de solicitudes será de 15 días naturais que se contarán desde o día seguinte ó da publicación desta convocatoria.</p>
<p>Terceira.-Tramitación de solicitudes.</p>
<p>As solicitudes dirixiránselle ó director da EGAP e presentaranse no Rexistro Xeral da Escola Galega de Administración Pública, polígono das Fontiñas, r/ Madrid 2-4, 15707 Santiago de Compostela, ou nas dependencias que se sinalan no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Cuarta.-Selección.</p>
<p>Para o persoal da Xunta de Galicia, a selección efectuarase respectando a seguinte orde de preferencia:</p>
<p>-Ocupar un posto de traballo na localidade solicitada.</p>
<p>-Non ter participado en edicións anteriores dos cursos que se convocan.</p>
<p>En todo caso, os criterios de selección axeitaranse ás directrices sinaladas na Resolución do 27 de xuño de 1994 da EGAP, (DOG nº 149, do 3-8-1994) na que se precisan os criterios de selección para participar nas súas actividades.</p>
<p>A EGAP publicará a lista de participantes nos taboleiros de anuncios da escola, do Centro de Información Administrativa e Atención ó Cidadán e, se é o caso, nas delegacións provinciais da Consellería de Presidencia e Administración Pública.</p>
<p>Quinta.-Modificacións.</p>
<p>A EGAP reserva a facultade de anular un curso se o escaso número de solicitudes non xustificase a súa realización.</p>
<p>O desenvolvemento do curso e o contido poderán ser modificados pola EGAP para adaptalos ás necesidades da Administración e ás continxencias que poidan xurdir.</p>
<p>Sexta.-Certificado de asistencia.</p>
<p>Outorgaráselles certificado de asistencia ós alumnos que participen con regularidade no curso. Calquera inasistencia deberá ser xustificada. A falta de asistencia inxustificada do 15% das horas lectivas programadas imposibilitará a expedición do certificado.</p>
<p>A falta de asistencia, aínda que sexa xustificada que supere o 15% das horas lectivas programadas imposibilitará igualmente a expedición do certificado, e dará lugar á baixa no curso con perda de tódolos dereitos.</p>
<p>Santiago de Compostela, 21 de maio de 1997.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>Curso: Información e atención ó cidadán</p>
<p>(grupos C e D e laborais III e IV)</p>
<p>1. Obxectivos.</p>
<p>Comprensión dos modos de conducta e das diferentes situacións que se poden presentar no desempeño dun posto de traballo de atención ó público.</p>
<p>2. Destinatarios.</p>
<p>Persoal con funcións de atención ó público en corporacións locais, integrado nos grupos C e D ou asimilados e persoal pertencente ós grupos funcionariais C e D e laborais III e IV con destino na Administración da Xunta de Galicia, que ocupe postos de traballo que comporten tarefas de atención ó público e información ó cidadán, segundo certificación do órgano responsable ó respecto.</p>
<p>3. Desenvolvemento.</p>
<p>3.1. Duración: 24 horas.</p>
<p>3.2. Lugar e datas de realización:</p>
<p>Santiago de Compostela: 19, 20, 23, 24, 25, 26 e 27 de xuño.</p>
<p>A Coruña: 1, 2, 3, 4, 8, 9 e 10 de setembro.</p>
<p>Ferrol: 10, 11, 12, 15, 16, 17 e 18 de setembro.</p>
<p>Lugo: 15, 16, 17, 21, 22, 23 e 24 de outubro.</p>
<p>Ourense: 27, 28, 29, 30 de outubro, 3, 4 e 5 de novembro.</p>
<p>Pontevedra: 25, 26, 27 e 28 de novembro, 1, 2 e 3 de decembro.</p>
<p>Vigo: 9, 10, 11, 15, 16, 17 e 18 de decembro.</p>
<p>3.3. Horario: de 17 a 20.30 h.</p>
<p>3.4. Nº prazas: 30 en cada localidade.</p>
<p>Do número total de prazas convocadas resérvanse 15 para o persoal de Administración autonómica e 15 para o persoal de Administración local, as cales corresponden, en cada caso, ó 50% do total.</p>
<p>Se no proceso de selección de cada colectivo quedasen prazas sen cubrir, a porcentaxe sobrante acumularase automaticamente á reservada para o outro.</p>
<p>4. Contido.</p>
<p>A relación interpersoal. Elementos básicos de comunicación. Técnicas de información ó público. Resolucións de situacións. A información e a atención ó público na Xunta de Galicia.</p>
<p>Curso: Información e atención ó cidadán</p>
<p>(grupos E e laborais V)</p>
<p>1. Obxectivos.</p>
<p>Comprensión dos modos de conducta e das diferentes situacións que se poden presentar no desempeño dun posto de traballo de atención ó público.</p>
<p>2. Destinatarios.</p>
<p>Persoal con funcións de atención ó público en corporacións locais, integrado no grupo E ou asimilados e persoal pertencente ó grupo funcionarial E e laborais V con destino na Administración da Xunta de Galicia, que ocupe postos de traballo que comporten tarefas de atención ó público e información ó cidadán, segundo certificación do órgano responsable ó respecto.</p>
<p>3. Desenvolvemento.</p>
<p>3.1. Duración: 24 horas.</p>
<p>3.2. Lugar e datas de realización:</p>
<p>Santiago de Compostela: 22, 23, 24 de setembro, 2, 3, 6 e 7 de outubro.</p>
<p>A Coruña: 8, 9, 10, 13, 14, 20 e 21 de outubro.</p>
<p>Lugo: 25, 26, 29, 30 de setembro, 1, 7 e 8 de outubro.</p>
<p>Ourense: 5, 6, 7, 10, 11, 17 e 18 de novembro.</p>
<p>Pontevedra: 12, 13, 14, 19, 20, 24 e 25 de novembro.</p>
<p>3.3. Horario: de 17 a 20.30 h.</p>
<p>3.4. Nº prazas: 30 en cada localidade.</p>
<p>Do número total de prazas convocadas resérvanse 15 para o persoal de Administración autonómica e 15 para o persoal de Administración local, as cales corresponden, en cada caso, ó 50% do total.</p>
<p>Se no proceso de selección de cada colectivo quedasen prazas sen cubrir, a porcentaxe sobrante acumularase automaticamente á reservada para o outro.</p>
<p>4. Contido.</p>
<p>A relación interpersoal. Elementos básicos de comunicación. Técnicas de información ó público. Resolucións de situacións. A información e a atención ó público na Xunta de Galicia.</p>
<p>4100</p>

