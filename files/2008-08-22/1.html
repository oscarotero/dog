---
date: '2008-08-22'
page: 15
number: 162
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 21 de xullo de 2008, da Dirección Xeral de Formación Profesional
  e Ensinanzas Especiais, pola que se establece o perfil do programa de
  cualificación profesional inicial de servizos de restauración en Galicia.
range: Resolución
---
<p>O Real decreto 295/2004, do 20 de febreiro, estableceu, entre outras, a cualificación profesional de nivel 1 de operacións básicas de restaurante e bar, pertencente á familia profesional de hostalaría e turismo, así como os módulos formativos asociados ás unidades de competencia de que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de servizos de restauración en Galicia.</p>
<p>Segundo.-Identificación.</p>
<p>O programa de cualificación profesional inicial de servizos de restauración queda identificado polos seguintes elementos:</p>
<p>-Denominación: servizos de restauración.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: hostalaría e turismo.</p>
<p>Terceiro.-Competencia xeral.</p>
<p>Asistir no servizo, preparar e presentar bebidas sinxelas e comidas rápidas, mediante a execución e a aplicación de operacións, técnicas e normas básicas de manipulación, preparación e conservación de alimentos e bebidas.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan a seguir:</p>
<p>a) Colaborar nos tipos de servizo de alimentos e bebidas a partir das instrucións recibidas e dos procedementos establecidos.</p>
<p>b) Realizar as operacións básicas de recepción, almacenaxe e distribución de materias primas en condicións idóneas de mantemento ata a súa utilización, consonte as instrucións recibidas e as normas establecidas.</p>
<p>c) Preparar os espazos, a maquinaria, os útiles e as ferramentas para a posta a punto das unidades de produción e/ou de prestación de servizos.</p>
<p>d) Executar as operacións de preservizo e/ou postservizo necesarias para o desenvolvemento das actividades de produción e/ou prestación de servizos, tendo en conta o ámbito da súa execución e a estandarización dos procesos.</p>
<p>e) Realizar procesos de preparación e presentación de elaboracións sinxelas de alimentos e bebidas, conforme a definición dos produtos, das instrucións recibidas e dos protocolos establecidos, para a súa conservación ou o seu servizo.</p>
<p>f) Asistir nas actividades de servizo e atención Á clientela tendo en conta as instrucións recibidas, o ámbito da execución e as normas establecidas.</p>
<p>g) Atender e comunicar as suxestións e as reclamacións efectuadas pola clientela no ámbito da súa responsabilidade, seguindo as normas establecidas.</p>
<p>h) Cumprir as normas de seguridade laboral e ambiental, de hixiene e de calidade durante os pro-cesos de produción e de prestación de servizos, para evitar danos nas persoas e no ambiente.</p>
<p>i) Manter unhas relacións profesionais adecuadas cos membros do equipo.</p>
<p>j) Manter o espírito de colaboración e de actualización no ámbito do traballo.</p>
<p>k) Desenvolver a cultura emprendedora para a xeración do propio emprego.</p>
<p>Quinto.-Relación de cualificacións e unidades de competencia do Catálogo Nacional das Cualificacións Profesionais incluídas no perfil profesional.</p>
<p>Cualificacións profesionais completas incluídas no perfil:</p>
<p>a) Operacións básicas de restaurante e bar, HOT092_1 (Real decreto 295/2004), que abrangue as seguintes unidades de competencia:</p>
<p>-UC0257_1. Asistir no servizo de alimentos e bebidas.</p>
<p>-UC0258_1. Executar operacións básicas de aprovisionamento e preparar e presentar bebidas sinxelas e comidas rápidas.</p>
<p>Cualificacións profesionais incompletas incluídas no perfil:</p>
<p>b) Operacións auxiliares de mantemento e transporte interno na industria alimentaria, INA173_1 (Real decreto 1128/2006), da que se inclúe a seguinte unidade de competencia:</p>
<p>-UC0546_1. Realizar operacións de limpeza e de hixiene xeral en equipamentos e instalacións, e de apoio á protección ambiental na industria alimentaria, segundo as instrucións recibidas.</p>
<p>Sexto.-Contorno profesional.</p>
<p>1. Ámbito profesional. Desenvolve a súa actividade profesional como auxiliar ou como axudante de camareiro ou de camareira en empresas grandes, medianas e pequenas de restauración, en bares e en cafetarías. Realiza normalmente as súas funcións baixo a dependencia do camareiro ou da camareira de restaurante, sala ou bar-cafetaría, ou persoa xerarquicamente superior. Nos pequenos establecementos pode desenvolver a súa actividade con certa autonomía.</p>
<p>2. Sectores produtivos. Esta cualificación localízase, nomeadamente, en sectores e subsectores produtivos e de prestación de servizos en que se desenvolvan procesos de elaboración e servizo de alimentos e bebidas, como é o caso do sector da hostalaría e, no seu marco, os subsectores de hoteis e restauración (tradicional, evolutiva e colectiva), do sector público ou do privado.</p>
<p>3. Ocupacións e postos de traballo máis salientables. Sen carácter de exclusividade, pódense mencionar os seguintes:</p>
<p>-Axudante de camareiro/a en sala de restaurante.</p>
<p>-Axudante de bar-cafetaría.</p>
<p>-Axudante de barman.</p>
<p>-Auxiliar de colectividades.</p>
<p>-Axudante de economato (de unidades de produción e servizo de alimentos e bebidas).</p>
<p>-Empregado/a dun pequeno establecemento de restauración.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan a seguir:</p>
<p>-ME0041. Servizo básico de restaurante e bar.</p>
<p>-ME0042. Servizo básico de bar-cafetaría.</p>
<p>-ME0039. Aprovisionamento, seguridade e hixiene.</p>
<p>-ME0043. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non cómpre que os espazos formativos identificados se diferencien mediante pechamentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo Nacional de Cualificacións Profesionais que inclúe o programa.</p>
<p>A relación dos módulos específicos coas unidades de competencia do Catálogo Nacional de Cualificacións Profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 21 de xullo de 2008</p>
<p>Antonio Vázquez Vázquez</p>
<p>Director xeral de Formación Profesional</p>
<p>e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: servizo básico de restaurante e bar.</p>
<p>-Código: ME0041.</p>
<p>-Duración: 163 horas.</p>
<p>1.1. Resultados da aprendizaxe e criterios de avaliación.</p>
<p>-RA1. Provese internamente de xéneros e material na zona de restaurante e interpreta documentos afíns ás operacións de aprovisionamento interno.</p>
<p>-CA1.1. Identificáronse e interpretáronse correctamente os documentos asociados á provisión, así como as instrucións recibidas.</p>
<p>-CA1.2. Formalizáronse as follas de solicitude seguindo as normas preestablecidas.</p>
<p>-CA1.3. Comprobouse a correspondencia entre o solicitado e o recibido, cuantitativamente e cualitativamente.</p>
<p>-CA1.4. Trasladáronse os xéneros e os materiais aos lugares de traballo seguindo os procedementos establecidos.</p>
<p>-CA1.5. Distribuíronse os xéneros e os materiais nos lugares idóneos consonte as súas necesidades de conservación e de localización, atendendo a normas establecidas e a instrucións recibidas.</p>
<p>-CA1.6. Realizáronse todas as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA2. Prepara equipamentos, útiles e enxoval propios da área de restaurante, e recoñece as súas aplicacións básicas en relación co seu funcionamento.</p>
<p>-CA2.1. Describíronse e caracterizáronse os equipamentos, os útiles e o enxoval propios desta zona de consumos de alimentos e bebidas.</p>
<p>-CA2.2. Recoñecéronse as aplicacións dos equipamentos, dos útiles e do enxoval propios da área de restaurante.</p>
<p>-CA2.3. Efectuáronse as operacións de posta en marcha de equipamentos, e verificouse a súa adecuación e a súa dispoñibilidade para usos posteriores, seguindo normas establecidas e instrucións recibidas.</p>
<p>-CA2.4. Efectuouse o mantemento dos equipamentos, os útiles e o enxoval propios da área de restaurante, seguindo os procedementos establecidos, para que estean en condicións de uso durante o desenvolvemento das operacións de servizo.</p>
<p>-CA2.5. Realizáronse todas as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA3. Realiza operacións de preservizo, para o que identifica e aplica as técnicas básicas e os procedementos previos ao desenvolvemento de servizos de diversos tipos.</p>
<p>-CA3.1. Describíronse e caracterizáronse as operacións de preservizo máis significativas, tendo en conta as tipoloxías e o ámbito da súa execución.</p>
<p>-CA3.2. Relacionáronse as operacións de preservizo coas súas especificidades e coa súa funcionalidade posterior, en función do tipo de servizo que se desenvolva.</p>
<p>-CA3.3. Relacionáronse e determináronse as necesidades previas ao desenvolvemento das diversas técnicas.</p>
<p>-CA3.4. Identificáronse as fases e os xeitos de operar para o desenvolvemento idóneo dos procedementos de preservizo.</p>
<p>-CA3.5. Realizáronse nun tempo adecuado e na forma establecida as operacións de preservizo máis significativas, seguindo os procedementos establecidos e consonte as instrucións recibidas.</p>
<p>-CA3.6. Determináronse as medidas de corrección en función dos resultados obtidos.</p>
<p>-CA3.7. Realizáronse todas as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA4. Realiza operacións sinxelas de servizo de alimentos e bebidas propios da área de restaurante, para o que identifica e aplica as técnicas de organización e servizo desta área de consumo.</p>
<p>-CA4.1. Interpretáronse as instrucións e a documentación relacionada cos requisitos do servizo.</p>
<p>-CA4.2. Describíronse e caracterizáronse as técnicas de servizo básicas, tendo en conta os tipos de servizo e o ámbito da súa execución.</p>
<p>-CA4.3. Identificáronse e seleccionáronse os equipamentos, os útiles e o enxoval necesarios para o desenvolvemento posterior das operacións de servizo.</p>
<p>-CA4.4. Verificouse a dispoñibilidade dos elementos necesarios previamente ao desenvolvemento das tarefas.</p>
<p>-CA4.5. Aplicáronse e desenvolvéronse as técnicas e os procedementos sinxelos de servizo, tendo en conta as instrucións recibidas e as normas establecidas.</p>
<p>-CA4.6. Valorouse a necesidade de atender a clientela con cortesía e eficacia, potenciando a boa imaxe da entidade que presta o servizo.</p>
<p>-CA4.7. Determináronse as medidas de corrección en función dos resultados obtidos.</p>
<p>-CA4.8. Realizáronse as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA5. Realiza operacións de postservizo, para o que identifica e aplica os procedementos e as técnicas básicas posteriores ao desenvolvemento de servizos de diversos tipos.</p>
<p>-CA5.1. Describíronse e caracterizáronse os procedementos e as etapas habituais que cumpra realizar no pechamento das áreas de servizo.</p>
<p>-CA5.2. Identificáronse e comunicáronse as necesidades de reposición de xéneros e material para a adecuación ao seguinte servizo.</p>
<p>-CA5.3. Relacionáronse as operacións de postservizo coas súas especificidades e coa súa funcionalidade posterior, atendendo á orde de realización, ás instrucións recibidas e ás normas establecidas.</p>
<p>-CA5.4. Realizáronse nun tempo adecuado e na forma establecida as operacións de postservizo, seguindo os procedementos establecidos e consonte as instrucións recibidas.</p>
<p>-CA5.5. Determináronse as medidas de corrección en función dos resultados obtidos.</p>
<p>-CA5.6. Realizáronse as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>1.2. Contidos básicos.</p>
<p>Provisión de xéneros e material na zona de restaurante:</p>
<p>-Área de restaurante: descrición e caracterización; estruturas organizativas, funcionais e competenciais básicas.</p>
<p>-Documentos relacionados co aprovisionamento interno. Caracterización e formalización de formularios.</p>
<p>-Procesos de aprovisionamento interno e de distribución de xéneros e material na zona de restaurante.</p>
<p>-Preparación dos equipamentos, os útiles e o enxoval propios da área de restaurante.</p>
<p>-Moblaxe e equipamentos para o servizo de alimentos e bebidas: descricións e clasificacións.</p>
<p>-Procedementos de uso, aplicacións, distribución e mantemento.</p>
<p>Maquinaria, equipamentos, útiles e enxoval propios da área de restaurante:</p>
<p>-Clasificación e descrición segundo as características, as funcións e as aplicacións.</p>
<p>-Situación e distribución.</p>
<p>-Aplicación de técnicas, procedementos e xeitos de operación e de control característicos.</p>
<p>-Aplicación de normas de mantemento de uso, control e prevención de accidentes.</p>
<p>Realización das operacións de preservizo:</p>
<p>-Operacións de preservizo. Identificación e características. Fases e procesos máis significativos.</p>
<p>-Procedementos de preparación e montaxe de moblaxe, equipamentos e material.</p>
<p>-Puntos clave na execución das fases.</p>
<p>-Valoración e control de resultados.</p>
<p>Realización de operacións sinxelas de servizo de alimentos e bebidas propias da área de restaurante:</p>
<p>-Servizo en sala: definición, tipos e caracterización.</p>
<p>-Normas xerais do servizo en sala e técnicas básicas de atención á clientela.</p>
<p>-Procedementos de execución de operacións básicas de servizo en sala de almorzos, xantares e ceas. Transporte, servizo e desbarasado.</p>
<p>-Formalización de comandas sinxelas.</p>
<p>-Documentos que interveñen nos procesos de servizo: identificación, características e interpretación.</p>
<p>-Procedementos de execución en servizos especiais: bufé, habitacións, colectividades, etc.</p>
<p>-Aplicación de modalidades sinxelas de facturación e cobramento.</p>
<p>Realización das operacións de postservizo:</p>
<p>-Operacións de postservizo: identificación e características. Fases e procesos máis significativos.</p>
<p>-Procedementos de recollida, adecuación a servizos posteriores e pechamento.</p>
<p>-Puntos clave na execución das fases.</p>
<p>-Valoración e control de resultados.</p>
<p>1.3. Orientacións pedagóxicas.</p>
<p>Este módulo contén a formación necesaria para desempeñar funcións de provisión e distribución interna de materiais e xéneros, así como as opera-cións de preservizo e postservizo en sala, a aplicación de técnicas e asistencia durante a prestación dos servizos, e a atención á clientela.</p>
<p>A definición desta función abrangue aspectos como:</p>
<p>-Identificación de útiles, equipamentos, maquinaria e moblaxe de salas de restaurante.</p>
<p>-Posta a punto da sala de restaurante.</p>
<p>-Servizos básicos de alimentos e bebidas en restaurante.</p>
<p>-Atención á clientela.</p>
<p>-Postservizo en salas de restaurante.</p>
<p>As liñas de actuación no proceso de ensino e aprendizaxe que permiten alcanzar as competencias do módulo deberán versar sobre:</p>
<p>-Descrición, preparación e utilización da moblaxe, os útiles, as ferramentas e os materiais propios do restaurante.</p>
<p>-Fases de execución e asistencia dos procedementos elementais de servizo e atención á clientela.</p>
<p>-Execución de procesos de postservizo.</p>
<p>2. Módulo específico: servizo básico de bar-cafetaría.</p>
<p>-Código: ME0042.</p>
<p>-Duración: 187 horas.</p>
<p>2.1. Resultados da aprendizaxe e criterios de avaliación.</p>
<p>-RA1. Provese de xéneros e interpreta documentos afíns ás operacións de aprovisionamento interno.</p>
<p>-CA1.1. Identificáronse e interpretáronse correctamente os documentos asociados á provisión, así como as instrucións recibidas.</p>
<p>-CA1.2. Formalizáronse as follas de solicitude seguindo as normas preestablecidas.</p>
<p>-CA1.3. Comprobouse a correspondencia entre o solicitado e o recibido, cuantitativamente e cualitativamente.</p>
<p>-CA1.4. Trasladáronse as materias primas aos lugares de traballo seguindo os procedementos establecidos.</p>
<p>-CA1.5. Distribuíronse as bebidas e os xéneros nos lugares idóneos, atendendo ás súas necesidades de conservación, ás normas establecidas e ás instrucións recibidas.</p>
<p>-CA1.6. Realizáronse todas as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA2. Diferencia as bebidas e os alimentos de uso común no bar, e describe as súas aplicacións, as súas variedades e as súas calidades.</p>
<p>-CA2.1. Identificáronse as materias primas alimentarias e as bebidas de uso común no bar, e describíronse as súas características e as súas nece-sidades de rexeneración e de conservación.</p>
<p>-CA2.2. Describíronse as fórmulas habituais de comercialización, en función das calidades.</p>
<p>-CA2.3. Identificáronse os lugares apropiados para necesidades de conservación.</p>
<p>-RA3. Prepara os equipamentos, os útiles e o enxoval propios da área de bar, e recoñece as súas aplicacións básicas en relación co seu funcionamento.</p>
<p>-CA3.1. Describíronse e caracterizáronse os equipamentos, os útiles e o enxoval propios da área de bar-cafetaría.</p>
<p>-CA3.2. Recoñecéronse as aplicacións dos equipamentos, os útiles e o enxoval propios da área de bar-cafetaría.</p>
<p>-CA3.3. Efectuáronse as operacións de posta en marcha de equipamentos, e verificouse a súa adecuación e a súa dispoñibilidade para usos posteriores, seguindo as normas establecidas e as instrucións recibidas.</p>
<p>-CA3.4. Efectuouse o mantemento dos equipamentos, os útiles e o enxoval propios da área de bar-cafetaría, para que estean en condicións de uso durante o desenvolvemento das operacións de preparación e servizo, seguindo os procedementos establecidos.</p>
<p>-CA3.5. Realizáronse as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-CA3.6. Asumiuse o compromiso de manter e coidar os equipamentos, e tirouse o máximo proveito dos medios utilizados no proceso, evitando custos e desgastes innecesarios.</p>
<p>-RA4. Prepara elaboracións sinxelas de bebidas, para o que identifica e aplica nun tempo adecuado e na forma establecida técnicas elementais de preparación, consonte as instrucións recibidas e as normas establecidas.</p>
<p>-CA4.1. Interpretouse a terminoloxía profesional relacionada.</p>
<p>-CA4.2. Describíronse e caracterizáronse as técnicas elementais de preparación á base de bebidas de diversos tipos.</p>
<p>-CA4.3. Relacionáronse as técnicas coas especificidades dos xéneros utilizados, coas súas aplicacións posteriores e coas ferramentas, os equipa-mentos e os útiles necesarios.</p>
<p>-CA4.4. Relacionáronse e determináronse as necesidades previas ao desenvolvemento das técnicas.</p>
<p>-CA4.5. Identificáronse as fases e os xeitos de operar distintivos na aplicación de cada técnica.</p>
<p>-CA4.6. Executáronse nun tempo adecuado e na forma establecida as técnicas de preparación e presentación de bebidas sinxelas, seguindo os pro-cedementos establecidos.</p>
<p>-CA4.7. Realizáronse todas as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-CA4.8. Asumiuse o compromiso de tirar o máximo proveito das materias primas e dos produtos utilizados no proceso, evitando custos e desgastes innecesarios.</p>
<p>-CA4.9. Participouse na mellora da calidade durante todo o proceso.</p>
<p>-RA5. Prepara elaboracións sinxelas de comidas rápidas, para o que identifica e aplica as técnicas culinarias básicas.</p>
<p>-CA5.1. Identificáronse e clasificáronse os tipos de aperitivos, canapés, bocadillos, sándwichs e pratos combinados máis ofrecidos en establecementos de restauración.</p>
<p>-CA5.2. Describíronse as técnicas culinarias básicas aplicables a este tipo de elaboracións, con indicación das fases de aplicación e os procesos, dos procedementos e os modos operativos, dos instrumentos base que se deban utilizar e dos resultados que se obteñan.</p>
<p>-CA5.3. Seleccionáronse útiles, ferramentas e equipamentos necesarios para a aplicación das técnicas necesarias.</p>
<p>-CA5.4. Verificouse a dispoñibilidade de todos os elementos necesarios previos ao desenvolvemento das tarefas.</p>
<p>-CA5.5. Distribuíronse os xéneros na forma, na calidade e no lugar necesarios para poder aplicar as técnicas culinarias en cuestión.</p>
<p>-CA5.6. Prestouse asistencia nas técnicas culinarias para a obtención das comidas rápidas (ou executáronse con autonomía), seguindo as receitas base ou os procedementos que as substitúan, na orde e no tempo establecidos, e consonte a normativa hixiénico-sanitaria.</p>
<p>-CA5.7. Desenvolvéronse os procesos intermedios de conservación tendo en conta as necesidades das elaboracións e o seu uso posterior.</p>
<p>-CA5.8. Realizáronse as operacións de decoración necesarias, amosando sensibilidade e gusto artístico, de xeito que se obteña un produto acabado que cumpra o nivel de calidade predeterminado.</p>
<p>-CA5.9. Asumiuse o compromiso de tirar o máximo proveito das materias primas utilizadas no proceso, evitando custos e desgastes innecesarios.</p>
<p>-CA5.10. Participouse na mellora da calidade durante todo o proceso.</p>
<p>-RA6. Realiza o servizo de alimentos e bebidas en barra, para o que identifica e aplica as técnicas de organización e servizo desta área de consumo.</p>
<p>-CA6.1. Describíronse e caracterizáronse as técnicas de servizo máis comúns e significativas.</p>
<p>-CA6.2. Interpretáronse correctamente os documentos asociados, así como as instrucións recibidas e as normas establecidas.</p>
<p>-CA6.3. Identificáronse e seleccionáronse os equipamentos, os útiles e o enxoval necesarios para o desenvolvemento posterior da asistencia ou para a realización das operacións de servizo.</p>
<p>-CA6.4. Aplicáronse as operacións de preservizo adecuadas ao desenvolvemento posterior dos servizos, tendo en conta as instrucións recibidas e as normas establecidas.</p>
<p>-CA6.5. Realizáronse as técnicas de servizo (ou asistiuse na súa realización) segundo as instrucións recibidas e as normas establecidas.</p>
<p>-CA6.6. Mantívose o lugar de traballo limpo e ordenado durante o desenvolvemento das operacións de servizo.</p>
<p>-CA6.7. Valorouse a necesidade de atender a clientela con cortesía e eficacia, potenciando a boa imaxe da entidade que presta o servizo.</p>
<p>-CA6.8. Determináronse as medidas de corrección en función dos resultados obtidos.</p>
<p>-CA6.9. Realizáronse as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>2.2. Contidos básicos.</p>
<p>Provisión de xéneros na área de bar-cafetaría:</p>
<p>-Área de bar: descrición e caracterización; estruturas organizativas, funcionais e competenciais básicas.</p>
<p>-Documentos relacionados co aprovisionamento interno. Caracterización e formalización de formularios sinxelos.</p>
<p>-Procesos sinxelos de aprovisionamento interno e de distribución de xéneros e de material na zona de bar-cafetaría.</p>
<p>Materias primas e xéneros de uso común no bar-cafetaría:</p>
<p>-Clasificación: variedades máis importantes. Caracterización, calidades e aplicacións básicas.</p>
<p>-Clasificación comercial. Xeitos de comercialización e tratamentos habituais que lle son inherentes. Necesidades básicas de rexeneración e de conser-vación.</p>
<p>Preparación de equipamentos, útiles e enxoval propios da área de bar-cafetaría:</p>
<p>-Moblaxe e equipamentos para o servizo de alimentos e bebidas: descrición e clasificación.</p>
<p>-Procedementos de uso, aplicacións, localización, distribución e mantemento en función do tipo de servizo e da oferta gastronómica básica.</p>
<p>Preparación de elaboracións sinxelas de bebidas:</p>
<p>-Terminoloxía profesional.</p>
<p>-Bebidas non alcohólicas:</p>
<p>-Identificación, clasificación e características.</p>
<p>-Organización e secuencia das fases. Normas básicas de preparación e presentación.</p>
<p>-Procedementos de execución e aplicación de técnicas nas preparacións: cafés, zumes de froitas, infusións, chocolates, copas de xeados, batidos e aperitivos non alcohólicos.</p>
<p>-Métodos de conservación das bebidas que o precisen.</p>
<p>-Fases e puntos clave nas elaboracións. Control e valoración de resultados.</p>
<p>-Bebidas alcohólicas:</p>
<p>-Identificación, clasificación e características.</p>
<p>-Organización e secuencia das fases. Normas básicas de preparación e presentación.</p>
<p>-Procedementos de execución e aplicación de técnicas nas preparacións.</p>
<p>-Métodos de conservación das bebidas que o precisen.</p>
<p>-Fases e puntos clave nas elaboracións. Control e valoración de resultados.</p>
<p>-Bebidas combinadas:</p>
<p>-Clasificación das máis coñecidas en función do momento máis axeitado para o seu consumo.</p>
<p>-Normas básicas de preparación e conservación: aplicacións.</p>
<p>Preparación de elaboracións sinxelas de comidas rápidas:</p>
<p>-Documentos relacionados coa produción en cociña: receitas, fichas técnicas, etc.</p>
<p>-Descrición. Interpretación da información contida.</p>
<p>-Técnicas culinarias elementais na preparación de comidas rápidas: identificación e caracterización.</p>
<p>-Organización e secuencia das fases. Normas básicas nas elaboracións.</p>
<p>-Aplicación de cada técnica a materias primas de diferentes características.</p>
<p>-Procedementos de execución e decoración básicas das diversas preparacións: canapés, bocadillos, sándwichs, pratos combinados e aperitivos sinxelos.</p>
<p>-Métodos de envasamento e conservación das elaboracións culinarias que o precisen.</p>
<p>-Fases e puntos clave nas elaboracións. Control e comparación de resultados.</p>
<p>Realización do servizo de alimentos e bebidas na barra:</p>
<p>-Servizo na barra: definición, clasificación e características.</p>
<p>-Normas xerais do servizo na barra e técnicas básicas de atención á clientela. Fases e modos de operar.</p>
<p>-Documentos que interveñen nos procesos de servizo na barra: identificación, características e interpretación.</p>
<p>-Procedementos de execución de operacións básicas de servizo de alimentos e bebidas, e de atención á clientela na barra.</p>
<p>-Fases e puntos clave durante o desenvolvemento dos procesos. Alternativas e valoración de resultados.</p>
<p>2.3. Orientacións pedagóxicas.</p>
<p>Este módulo específico contén a formación necesaria para desempeñar funcións relacionadas coas tarefas previas e coa posta a punto dos lugares de traballo, así como a provisión e a distribución do material e dos xéneros necesarios para a preparación, a presentación e o servizo de alimentos e bebidas neste ámbito de actuación profesional.</p>
<p>A definición desta función abrangue aspectos como:</p>
<p>-Identificación da moblaxe, os útiles, as ferramentas e os materiais propios do bar-cafetaría.</p>
<p>-Elaboracións culinarias de pratos e de bebidas sinxelas.</p>
<p>-Atención á clientela e servizo na barra e na sala de bar-cafetaría.</p>
<p>-Procesos de postservizo en bar-cafetaría.</p>
<p>As liñas de actuación no proceso de ensino e aprendizaxe que permiten alcanzar as competencias do módulo deberán versar sobre:</p>
<p>-Descrición, preparación e utilización da moblaxe, os útiles, as ferramentas e os materiais propios do bar-cafetaría.</p>
<p>-Preparación de elaboracións culinarias e bebidas sinxelas seguindo as instrucións recibidas e os procedementos establecidos.</p>
<p>-Terminación e decoración de pratos e bebidas sinxelas.</p>
<p>-Execución e/ou asistencia dos procedementos elementais de servizo e atención á clientela.</p>
<p>-Execución de procesos de postservizo.</p>
<p>3. Módulo específico: aprovisionamento, seguridade e hixiene.</p>
<p>-Código: ME0039.</p>
<p>-Duración: 70 horas.</p>
<p>3.1. Resultados da aprendizaxe e criterios de avaliación.</p>
<p>-RA1. Recibe materias primas, e identifica as súas características e as súas necesidades de conservación e de almacenaxe.</p>
<p>-CA1.1. Interpretáronse as instrucións recibidas e a documentación asociada á recepción de materias primas.</p>
<p>-CA1.2. Recoñecéronse as materias primas e as súas características.</p>
<p>-CA1.3. Interpretouse a etiquetaxe dos produtos.</p>
<p>-CA1.4. Comprobouse a coincidencia da cantidade e da calidade do solicitado coas do recibido.</p>
<p>-CA1.5. Identificáronse as necesidades de conservación das materias primas.</p>
<p>-CA1.6. Almacenáronse as materias primas no lugar apropiado para a súa conservación atendendo a normas establecidas e instrucións recibidas.</p>
<p>-CA1.7. Colocáronse as materias primas en función da prioridade no seu consumo.</p>
<p>-CA1.8. Mantívose o almacén en condicións de orde e limpeza.</p>
<p>-CA1.9. Realizáronse todas as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA2. Limpa e desinfecta os útiles, os equipamentos e as instalacións, e valora a repercusión na calidade hixiénico-sanitaria dos produtos.</p>
<p>-CA2.1. Identificáronse os requisitos hixiénico-sanitarios dos equipamentos, dos útiles e das instalacións de manipulación de alimentos.</p>
<p>-CA2.2. Avaliáronse as consecuencias dunha limpeza e dunha desinfección inadecuadas para a inocuidade dos produtos e para a seguridade das persoas consumidoras.</p>
<p>-CA2.3. Describíronse os procedementos, as frecuencias e os equipamentos de limpeza e desinfección (LD).</p>
<p>-CA2.4. Describíronse os parámetros obxecto de control asociados ao nivel de limpeza e desinfección requirido.</p>
<p>-CA2.5. Recoñecéronse os tratamentos de desratización, desinsectación e desinfección (DDD).</p>
<p>-CA2.6. Describíronse os procedementos para a recollida e a retirada dos refugallos dunha unidade de manipulación de alimentos.</p>
<p>-CA2.7. Clasificáronse os produtos de limpeza, os de desinfección e os utilizados para os tratamentos de DDD, así como as condicións do seu emprego.</p>
<p>-CA2.8. Avaliáronse os perigos asociados á manipulación de produtos de limpeza, desinfección e tratamentos DDD.</p>
<p>-RA3. Mantén boas prácticas hixiénicas e de seguridade, e avalía os perigos asociados aos malos hábitos.</p>
<p>-CA3.1. Recoñecéronse as normas de seguridade de obrigado cumprimento no sector.</p>
<p>-CA3.2. Identificáronse os riscos asociados á actividade e as súas medidas de prevención.</p>
<p>-CA3.3. Identificáronse as medidas de hixiene persoal asociadas á actividade.</p>
<p>-CA3.4. Enumeráronse as doenzas de obrigada declaración.</p>
<p>-CA3.5. Recoñeceuse a vestimenta de traballo completa e os requisitos da súa limpeza.</p>
<p>-CA3.6. Identificáronse os medios de protección contra cortes, queimaduras e feridas da persoa manipuladora.</p>
<p>-RA4. Aplica boas prácticas de manipulación de alimentos en relación coa calidade hixiénico-sanitaria dos produtos.</p>
<p>-CA4.1. Recoñecéronse as normas hixiénico-sanitarias de obrigado cumprimento relacionadas coas prácticas de manipulación.</p>
<p>-CA4.2. Clasificáronse e describíronse os principais riscos e as toxiinfeccións de orixe alimentaria en relación cos axentes causantes.</p>
<p>-CA4.3. Valorouse a repercusión dunha mala manipulación dos alimentos na saúde das persoas consumidoras.</p>
<p>-CA4.4. Describíronse as principais alteracións dos alimentos.</p>
<p>-CA4.5. Describíronse os métodos de conservación de alimentos.</p>
<p>-CA4.6. Evitouse o contacto de materias primas ou semielaborados cos produtos procesados.</p>
<p>-CA4.7. Identificáronse alerxias e intolerancias alimentarias.</p>
<p>-CA4.8. Evitouse a presenza de trazas de alérxenos en produtos libres deles.</p>
<p>-RA5. Utiliza eficientemente os recursos e avalía os beneficios ambientais asociados.</p>
<p>-CA5.1. Relacionouse o consumo de cada recurso co impacto ambiental que provoca.</p>
<p>-CA5.2. Definíronse as vantaxes que o concepto de redución de consumos proporciona á protección ambiental.</p>
<p>-CA5.3. Recoñecéronse as enerxías e os recursos cuxa utilización sexa menos prexudicial para o ambiente.</p>
<p>-CA5.4. Caracterizáronse os métodos de aforro de enerxía e dos demais recursos utilizados na industria alimentaria.</p>
<p>-CA5.5. Identificáronse as desconformidades e as accións correctoras relacionadas co consumo dos recursos.</p>
<p>-RA6. Recolle selectivamente os residuos e recoñece as súas implicacións a nivel sanitario e ambiental.</p>
<p>-CA6.1. Identificáronse e clasificáronse os tipos de residuos xerados conforme a súa orixe, o seu estado e a súa necesidade de reciclaxe, de depuración ou de tratamento.</p>
<p>-CA6.2. Recoñecéronse os efectos ambientais dos residuos e os contaminantes orixinados pola industria alimentaria.</p>
<p>-CA6.3. Describíronse as técnicas de recollida, selección, clasificación e eliminación ou vertedura de residuos.</p>
<p>-CA6.4. Recoñecéronse os parámetros que posibilitan o control ambiental nos procesos de produción dos alimentos relacionados cos residuos, as verteduras e as emisións.</p>
<p>-CA6.5. Identificáronse as desconformidades e as accións correctoras relacionadas coa xestión dos residuos.</p>
<p>3.2. Contidos básicos.</p>
<p>Recepción de materias primas:</p>
<p>-Materias primas:</p>
<p>-Descrición, características, clasificacións e aplicacións.</p>
<p>-Categorías comerciais e etiquetaxe.</p>
<p>-Presentacións comerciais.</p>
<p>-Necesidades básicas de rexeneración e de conservación.</p>
<p>-Economato e adega:</p>
<p>-Descrición e características.</p>
<p>-Clasificación e distribución de mercadorías en función da súa almacenaxe e do seu consumo.</p>
<p>-Documentos relacionados coas operacións de recepción.</p>
<p>-Almacenaxe: métodos sinxelos e aplicacións.</p>
<p>Limpeza e desinfección de útiles, equipamentos e instalacións:</p>
<p>-Conceptos e niveis de limpeza.</p>
<p>-Lexislación e requisitos xerais de limpeza de útiles, equipamentos e instalacións.</p>
<p>-Produtos de limpeza:</p>
<p>-Tipos, características e aplicacións.</p>
<p>-Medidas de seguridade e normas de almacenaxe.</p>
<p>-Interpretación das especificacións.</p>
<p>-Perigos asociados a unha mala manipulación dos produtos.</p>
<p>-Sistemas e métodos de limpeza: aplicacións dos equipamentos e dos materiais básicos. Procedementos habituais: tipos e execución.</p>
<p>Seguridade nas zonas de produción e servizo de alimentos e bebidas:</p>
<p>-Condicións específicas de seguridade que deben cumprir os locais, as instalacións, a moblaxe, os equipamentos, a maquinaria e o pequeno material característicos das unidades de produción e servizo de alimentos e bebidas.</p>
<p>-Identificación e aplicación das normas específicas de seguridade.</p>
<p>-Roupa de protección: tipos, adecuación e normativa.</p>
<p>-Normativa xeral de hixiene aplicable á actividade.</p>
<p>-Guías de prácticas correctas de hixiene (GPCH).</p>
<p>-Uniformes de cociña: tipos.</p>
<p>Manipulación de alimentos:</p>
<p>-Normativa xeral de manipulación de alimentos.</p>
<p>-Requisitos das persoas manipuladoras de alimentos.</p>
<p>-Importancia das boas prácticas na manipulación de alimentos.</p>
<p>-Alteración e contaminación dos alimentos debido a hábitos inadecuados.</p>
<p>-Riscos para a saúde derivados dunha incorrecta manipulación de alimentos.</p>
<p>-Fontes de contaminación dos alimentos: físicas, químicas e biolóxicas.</p>
<p>-Contaminación cruzada.</p>
<p>-Autocontrol: sistemas de análise de perigos e puntos de control crítico (APPCC).</p>
<p>Utilización eficiente de recursos:</p>
<p>-Impacto ambiental provocado polo uso de recursos na industria alimentaria.</p>
<p>-Concepto dos tres erres: redución, reutilización e reciclaxe.</p>
<p>-Metodoloxías para a redución do consumo dos recursos.</p>
<p>Recollida selectiva de residuos:</p>
<p>-Lexislación ambiental.</p>
<p>-Descrición dos residuos xerados na industria alimentaria e os seus efectos ambientais.</p>
<p>-Técnicas de recollida, clasificación, e eliminación ou vertedura de residuos.</p>
<p>-Parámetros para o control ambiental nos procesos de produción dos alimentos.</p>
<p>3.3. Orientacións pedagóxicas.</p>
<p>Este módulo específico contén a formación necesaria para o coñecemento, a valoración e a aplicación das normas hixiénico-sanitarias, de seguridade e de protección ambiental relacionadas cos espazos de produción e servizo, o equipamento, as materias primas e a manipulación de alimentos, así como a recepción das materias primas, a súa caracterización e a súa conservación.</p>
<p>A definición desta función abrangue aspectos como:</p>
<p>-Recepción e colocación de xéneros.</p>
<p>-Limpeza das instalacións e dos equipamentos.</p>
<p>-Normas de seguridade e hixiene.</p>
<p>-Normas de manipulación de alimentos.</p>
<p>-Tratamento de residuos e redución do consumo enerxético.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo deberán versar sobre:</p>
<p>-Procesos de recepción, almacenaxe e conservación de materias primas en unidades de produción e servizo de alimentos e bebidas.</p>
<p>-Limpeza e desinfección de útiles, equipamentos e instalacións, así como os procedementos, a lexislación e os perigos asociados a estes.</p>
<p>-Boas prácticas hixiénicas, normativa xeral de hixiene aplicable á actividade, e alteracións e contaminación dos alimentos debido a hábitos inade-cuados dos manipuladores.</p>
<p>-Redución de consumos de impacto ambiental, recollida de residuos, reutilización e reciclaxe.</p>
<p>4. Módulo específico: formación en centros de traballo.</p>
<p>-Código: ME0043.</p>
<p>-Duración: 160 horas.</p>
<p>4.1. Resultados da aprendizaxe e criterios de avaliación.</p>
<p>-RA1. Realiza operacións básicas de recepción, almacenaxe e conservación de xéneros crus, semielaborados e elaborados, para o que identifica e utiliza medios, equipamentos e instrumentos de control, e aplica técnicas e procedementos consonte as instrucións e as normas establecidas.</p>
<p>-CA1.1. Interpretáronse as instrucións recibidas e identificouse a documentación asociada aos procesos de recepción.</p>
<p>-CA1.2. Utilizáronse os equipamentos e os instrumentos de control conforme as instrucións e os procedementos establecidos.</p>
<p>-CA1.3. Identificouse a adecuación cualitativa e cuantitativa das mercadorías recibidas respecto ás solicitadas, de acordo coas instrucións e os procedementos establecidos.</p>
<p>-CA1.4. Comunicáronse nun tempo adecuado e na forma establecida as desviacións e as anomalías detectadas no proceso de recepción.</p>
<p>-CA1.5. Aplicáronse correctamente os criterios axeitados para realizar as operacións de almacenaxe, tendo en conta instrucións e normas estable-cidas.</p>
<p>-CA1.6. Realizáronse correctamente os procedementos para a conservación de xéneros, con técnicas e medios adecuados ás instrucións e ás normas establecidas.</p>
<p>-CA1.7. Realizáronse as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA2. Prepara e presenta elaboracións sinxelas de bebidas e comidas rápidas, para o que interpreta e relaciona instrucións, documentos e normas establecidas, con aplicación de técnicas e procedementos inherentes ás actividades que se vaian desenvolver, seguindo instrucións recibidas e as normas establecidas.</p>
<p>-CA2.1. Identificáronse e interpretáronse os procedementos específicos da empresa para a obtención de elaboracións sinxelas de bebidas e comidas rápidas.</p>
<p>-CA2.2. Identificáronse e relacionáronse fases e xeitos de operar previos ao desenvolvemento das técnicas.</p>
<p>-CA2.3. Interpretouse correctamente a documentación anexa ás operacións de preparación e presentación de alimentos e bebidas.</p>
<p>-CA2.4. Verificouse a dispoñibilidade dos elementos necesarios previamente ao desenvolvemento das tarefas: equipamentos, útiles, ferramentas e xéneros.</p>
<p>-CA2.5. Executáronse nun tempo adecuado e na forma establecida as técnicas de preparación e presentación de bebidas sinxelas e comidas rápidas.</p>
<p>-CA2.6. Desenvolvéronse os procesos intermedios de conservación tendo en conta as necesidades das elaboracións e o seu uso posterior.</p>
<p>-CA2.7. Asistiuse na realización ou realizáronse técnicas de servizo propias desta área de consumo.</p>
<p>-CA2.8. Mantívose o lugar de traballo limpo e ordenado durante o proceso.</p>
<p>-CA2.9. Realizáronse as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA3. Asiste ou realiza operacións sinxelas de servizo de alimentos e bebidas propios da área de restaurante, para o que interpreta e relaciona instru-cións, documentos e normas establecidas, con aplicación de técnicas e procedementos inherentes ás actividades que se vaian desenvolver, seguindo instrucións recibidas e as normas establecidas.</p>
<p>-CA3.1. Identificáronse e interpretáronse os procedementos específicos da empresa relacionados cos requisitos do servizo.</p>
<p>-CA3.2. Identificáronse e seleccionáronse os equipamentos, os útiles e o enxoval necesarios para o desenvolvemento posterior das operacións de servizo.</p>
<p>-CA3.3. Verificouse a dispoñibilidade dos elementos necesarios, previamente ao desenvolvemento das tarefas.</p>
<p>-CA3.4. Realizáronse nun tempo adecuado e na forma establecida as operacións de preservizo.</p>
<p>-CA3.5. Aplicáronse e desenvolvéronse as técnicas e os procedementos sinxelos de servizo, tendo en conta as normas e os requisitos da empresa.</p>
<p>-CA3.6. Atendeuse a clientela con cortesía e eficacia no ámbito das responsabilidades que lle competen, e potenciouse a boa imaxe da entidade que presta o servizo.</p>
<p>-CA3.7. Realizáronse nun tempo adecuado e na forma establecida as operacións de postservizo.</p>
<p>-CA3.8. Realizáronse todas as operacións tendo en conta a normativa hixiénico-sanitaria, de seguridade laboral e de protección ambiental.</p>
<p>-RA4. Cumpre os criterios de seguridade e hixiene, e actúa segundo normas hixiénico-sanitarias, de seguridade laboral e de protección ambiental.</p>
<p>-CA4.1. Recoñecéronse as normas hixiénico-sanitarias de obrigado cumprimento relacionadas coas prácticas de manipulación, tanto as recollidas na normativa como as específicas da propia empresa.</p>
<p>-CA4.2. Recoñecéronse os comportamentos e as aptitudes susceptibles de produciren contaminación nos alimentos.</p>
<p>-CA4.3. Recoñeceuse e adoptouse a vestimenta de traballo completa, e cumpríronse os requisitos da súa limpeza.</p>
<p>-CA4.4. Aplicáronse as boas prácticas de manipulación dos alimentos propias do desenvolvemento dos procesos de produción culinaria.</p>
<p>-CA4.5. Identificáronse os medios de protección contra cortes, queimaduras e feridas da persoa manipuladora.</p>
<p>-CA4.6. Recoñecéronse os parámetros que posibilitan o control ambiental nos procesos de produción dos alimentos relacionados cos residuos e coas emisións da empresa.</p>
<p>-CA4.7. Aplicáronse as operacións de recollida, selección, clasificación e eliminación ou vertedura de residuos.</p>
<p>-CA4.8. Utilizáronse as enerxías e os recursos cuxa utilización sexa menos prexudicial para o medio.</p>
<p>-RA5. Mantén relacións profesionais adecuadas, e actúa de xeito responsable e respectuoso tanto cos procedementos e coas normas da empresa como co resto de membros do equipo.</p>
<p>-CA5.1. Recoñecéronse e interpretáronse os procedementos e as normas da empresa relacionados co comportamento interno nela.</p>
<p>-CA5.2. Incorporouse puntualmente ao posto de traballo e non se abandonou sen xustificación antes do establecido.</p>
<p>-CA5.3. Actuouse con dilixencia e responsabilidade ante as instrucións recibidas.</p>
<p>-CA5.4. Mantívose unha comunicación eficaz e respectuosa co resto de membros do equipo.</p>
<p>-CA5.5. Mantívose unha actitude de colaboración e de coordinación co resto de membros do equipo.</p>
<p>-CA5.6. Mantívose unha actitude de aprendizaxe e actualización ante as observacións realizadas sobre o desempeño das funcións propias.</p>
<p>Ver referencia pdf "16200D001P005.PDF"</p>

