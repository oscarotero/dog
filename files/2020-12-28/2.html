---
date: '2020-12-28'
id: G0533-171220-0001
page: 50567
number: 259
agency: Consellería de Infraestruturas e Mobilidade
section: III. Outras disposicións.
title: >-
  DECRETO 223/2020, do 9 de decembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construcción do Plan de seguridade viaria de
  Galicia 2016-2020 de mellora de seguridade viaria (MSV) no contorno de treitos
  de concentración de accidentes (TCA) na estrada PO-403, puntos quilométricos
  8+600 a 10+200, de clave PO/17/151.06, no concello de Ponteareas.
range: Decreto
url: >-
  https://www.xunta.gal/dog/Publicados/2020/20201228/AnuncioG0533-171220-0001_gl.html
---
<p>Antecedentes:</p>
    <p>Primeiro. O día 30 de xaneiro de 2018 publicouse no <em>Diario Oficial de Galicia</em> (núm. 21) o Anuncio do 10 de xaneiro de 2018 polo que se somete ao trámite de información pública a separata do proxecto de construción do Plan de seguridade viaria de Galicia 2016-2020 de mellora de seguridade viaria (MSV) no contorno de treitos de concentración de accidentes na estrada PO-403, puntos quilométricos 8+600 a 10+200, de clave PO/17/151.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise dos informes, alegacións e certificados presentados, o 29 de outubro de 2018 apróbase o expediente de información pública e posteriormente con data do 12 de novembro de 2019 aprobase definitivamente o proxecto de construción do Plan de seguridade viaria de Galicia 2016-2020 de mellora de seguridade viaria (MSV) no contorno de treitos de concentración de accidentes na estrada PO-403, puntos quilométricos 8+600 a 10+200, de clave PO/17/151.06.</p>
    <p>O proxecto ten por obxecto definir, xustificar e valorar as obras necesarias para levar a cabo unha serie de actuacións que permitan evitar ou mitigar a accidentalidade que se vén producindo nos últimos anos no treito considerado; incluíndo como principais actuacións: mellora da intersección no punto quilométrico 8+860 coa creación dunha semiglorieta para un cambio de sentido, creación dunha glorieta no punto quilométrico 9+380 para calmar o tráfico e reordenar as saídas próximas, ampliación das beirarrúas desde o punto quilométrico 9+210 ata a nova glorieta do punto quilométrico 9+380, protección do paso de peóns do punto quilométrico 9+160, mellora da intersección no punto quilométrico 9+920, mellorando a súa visibilidade coa execución de cuñas de cambio de velocidade e dun carril central.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia, na súa reunión do día nove de decembro de dous mil vinte,</p>
    <p class="dog-titulo">DISPOÑO:</p>
    <p>Artigo único. Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción do Plan de seguridade viaria de Galicia 2016-2020 de mellora de seguridade viaria (MSV) no contorno de treitos de concentración de accidentes na estrada PO-403, puntos quilométricos 8+600 a 10+200, de clave PO/17/151.06.</p>
    <p>Santiago de Compostela, nove de decembro de dous mil vinte</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Infraestruturas e Mobilidade</p>

