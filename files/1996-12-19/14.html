---
date: '1996-12-19'
id: C9E2
page: 11
number: 247
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto de poxa (92/1994).
range: Edicto
url: 'https://www.xunta.gal/dog/Publicados/1996/19961219/AnuncioC9E2_gl.html'
---
<p>A xuíza do Xulgado de Primeira Instancia e Instrucción número un de Arzúa, fai saber que neste xulgado do meu cargo, baixo o número 92/1994, se segue procedemento executivo outros títulos, por instancia de Banco Pastor, S.A., representado polo procurador Victorino Regueiro Muñoz, contra María Dolores Piñeiro Villamor, domiciliada en Érmora (Palas de Rei) e Gregorio Varela Piñeiro, domiciliado en Érmora (Palas de Rei), en reclamación de cantidade; nestes autos acordouse sacar á venda en primeira e pública poxa, polo prazo de vinte días e prezo da súa taxación, os seguintes bens embargados no procedemento e que ó final do presente edicto se detallarán.</p>
<p>Os bens saen a licitación en lotes. A poxa celebrarase o próximo día cinco de febreiro ás dez horas da súa mañá, na sala de audiencia deste xulgado, sito na rúa Lugo nº 45, baixo as seguintes condicións:</p>
<p>1. O tipo de remate será o do valor dado ós bens, sen que se admitan licitacións que non cubran as dúas terceiras partes da dita suma.</p>
<p>2. Para tomar parte na poxa deberán consignar previamente os licitadores polo menos o 20 % do tipo do remate no establecemento destinado para o efecto (Banco Bilbao Vizcaya, S.A. axencia urbana, oficina 1475, conta de consignacións número 1510-000-17 a favor do xuízo executivo 92/1994.</p>
<p>3. Soamente o executante poderá cede-lo remate a terceiro.</p>
<p>4. Poderán facerse licitacións por escrito, en prego pechado, desde o anuncio da poxa ata a súa celebración, depositándoo na mesa do xulgado, e xunto co prego, o resgardo acreditativo do ingreso do importe reseñado no punto nº 2.</p>
<p>5. Para o suposto de que resultase deserta a primeira poxa, sinálase para que teña lugar a segunda o próximo día doce de marzo, ás dez horas, nas mesmas condicións cá primeira, excepto o tipo do remate que será o setenta e cinco por cento do da primeira; e no caso de resultar deserta a dita segunda poxa, celebrarase unha terceira, sen suxeición a tipo, o día 17 de abril, tamén ás dez horas, e para esta rexerán as restantes condicións fixadas para a segunda.</p>
<p>E para que así conste e sirva de notificación ó público en xeral e ós demandados en particular, expídese o presente edicto para a súa publicación nos respectivos boletíns oficiais que correspondan.</p>
<p>Dado en Arzúa o dezaoito de novembro de mil novecentos noventa e seis.</p>
<p>O secretario</p>
<p>Rubricado</p>
<p>Relación de bens obxecto de poxa.</p>
<p>1. Rústico, caseta de planta baixa, en estado ruinoso, sita na parroquia de Érmora, termo municipal de Palas de Rei, de 20 m de superficie útil, aproximadamente, coa súa eira, curral, hórreo e o labradío unido chamado Nabal, duns seus ferrados; o labradío titulado Do Cambeiro, doutros seis ferrados; o monte denominado Chousa da Gandeira, duns cen ferrados; o predio Da Rega, o labradío de once ferrados e o pasto Da Rega, de cinco ferrados, que fan un total de cento vinteoito ferrados aproximadamente, equivalente a sete hectáreas, setenta e unha áreas e oitenta e catro centiáreas. Linda todo o conxunto ó norte, monte comunal de Goiás; sur, camiño de Vilamor; leste, camiño a Vilaouriz e oeste, pasto de Ramona Rodríguez e monte comunal de Goiás.</p>
<p>Está inscrito no Rexistro da Propiedade de Chantada, sección Palas de Rei, no tomo 634, libro 76, folio 216, predio número 11.432.</p>
<p>O seu valor é de 3.750.000 pesetas.</p>
<p>2. Chousa da Carballeira, monte sito na parroquia de Érmora, concello de Palas de Rei, de tres hectáreas, unha área e cincuenta centiáreas. Linda polo norte, sur e leste, monte comunal, e polo oeste camiño que vai a Melide, está inscrita no Rexistro da Propiedade de Chantada, sección Palas de Rei, no tomo 634, libro 76, folio 217, predio nº 11.433. O seu valor é de 850.000 pesetas.</p>
<p>3. Da Revolta, a monte, sito na parroquia de Érmora, concello de Palas de Rei, de trinta e seus áreas e dezaoito centiáreas, equivalente a seis ferrados aproximadamente. Linda polo norte, monte comunal de Goiás; sur e leste, monte comunal de Érmora, e oeste, camiño a Vilouriz. Está inscrito no Rexistro da Propiedade de Chantada, sección Palas de Rei, no tomo 634, libro 76, folio 218, predio número 11.434. O seu valor é de 75.000 pesetas.</p>
<p>E para que así conste e sirva de anuncio nos diarios oficiais en que se acordou a súa inserción, así como de notificación ós debedores, en caso de que estes non fosen atopados no seu domicilio, expido e asino o presente edicto en Arzúa o dezaoito de novembro de mil novecentos noventa e seis.</p>
<p>A xuíza</p>
<p>Rubricado</p>
<p>8619</p>

