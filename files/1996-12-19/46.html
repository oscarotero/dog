---
date: '1996-12-19'
id: CA66
page: 11
number: 247
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 18 de novembro de 1996, da Delegación Provincial da Coruña, pola
  que se abre información pública para a autorización administrativa dunha
  planta de coxeración que se cita. (Expediente 96/818 RCI 15/17791).
range: Resolución
url: 'https://www.xunta.gal/dog/Publicados/1996/19961219/AnuncioCA66_gl.html'
---
<p>Para os efectos previstos no Decreto 2617/1966, do 20 de outubro, sométese a información pública a solicitude da empresa Cárnicas Albino, S.L., con enderezo no lugar da Madalena, parroquia de Furelos, concello de Melide (A Coruña), para a autorización administrativa da instalación que se ten que efectuar na factoría da empresa situada no devandito enderezo.</p>
<p>Planta de coxeración cunha potencia eléctrica total en bornas dos xeradores de 1.520 kWE, composta de:</p>
<p>-Dous motores de combustión interna tipo diesel, que funcionan con gasóleo e cunha potencia de 798 kW mecánicos cada un.</p>
<p>-Dous xeradores síncronos trifásicos, de 1.200 kVA cada un, cunha tensión de xeración de 380 V a 50 Hz e un factor de potencia de 0,8.</p>
<p>-Dúas caldeiras de recuperación de gases de escape, e instalacións complementarias para a xeración de vapor e auga quente.</p>
<p>-Instalacións de baixa tensión, regulación e control de todo o sistema, así como os de interconexión coa rede xeral de distribución de enerxía eléctrica.</p>
<p>Orzamento aproximado de investimento para a planta: 126.000.000 de ptas.</p>
<p>Todas aquelas persoas ou entidades que se consideren afectadas poderán presenta-las súas reclamacións ou oposición, no prazo de trinta días, nesta delegación provincial, edificio administrativo Monelos, 15071 A Coruña.</p>
<p>A Coruña, 18 de novembro de 1996.</p>
<p>Juan I. Lizaur Otero</p>
<p>Delegado provincial da Coruña</p>
<p>96-9136</p>

