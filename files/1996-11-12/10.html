---
date: '1996-11-12'
id: B64E
page: 10
number: 221
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Acordo do 31 de outubro de 1996, da Comisión Permanente de Selección de
  Persoal, para a cobertura con carácter temporal de postos de traballo
  reservados a funcionarios, constituída ó amparo do Decreto 252/1992, do 30 de
  xullo, polo que se fan públicas as listas das escalas de Administración
  especial da Consellería de Pesca. Marisqueo e Acuicultura, no que se refire ó
  apartado a) do artigo 12 do dito decreto.
range: Acordo
url: 'https://www.xunta.gal/dog/Publicados/1996/19961112/AnuncioB64E_gl.html'
---
<p>A Resolución do 5 de agosto de 1996 da Dirección Xeral da Función Pública (DOG nº 160, do 16 de agosto), abriu o prazo de presentación de solicitudes para a alteración das listas xa existentes das distintas escalas de Administración especial da Consellería de Pesca, Marisqueo e Acuicultura no que se refire ó apartado a) do artigo 12 do Decreto 252/1992, do 30 de xullo.</p>
<p>Rematado este prazo e á vista das solicitudes presentadas, de conformidade co disposto nos decretos 252/1992, do 30 de xullo e 116/1993, do 3 de xuño, procede altera-las listas xa existentes elaboradas segundo o apartado b) do artigo 12 do Decreto 252/1992, para as escalas que a continuación se detallan, que se empregarán con preferencia ás relacións anteriores.</p>
<p>-Escala de inspección pesqueira.</p>
<p>-Escala de axentes de extensión pesqueira.</p>
<p>-Escala técnica de vixilancia pesqueira.</p>
<p>-Escala de subinspección pesqueira.</p>
<p>-Escala de titulados náutico-pesqueiros de vixilancia pesqueira.</p>
<p>-Escala básica de vixilancia pesqueira.</p>
<p>Por todo o exposto, a Comisión Permanente de Selección de Persoal, para a cobertura, con carácter temporal, de postos de traballo reservados a funcionarios,</p>
<p>ACORDA:</p>
<p>Primeiro.-Facer públicas as relacións de solicitantes para a cobertura con carácter temporal dos postos de traballo das escalas da Consellería de</p>
<p>Pesca, Marisqueo e Acuicultura, sinaladas con anterioridade.</p>
<p>Segundo.-As listas atópanse expostas nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>Terceiro.-Os interesados disporán dun prazo de dez días para a emenda de erros, e, se é o caso, formula-las oportunas alegacións, que se dirixirán a Comisión Permanente de Selección de Persoal para prazas reservadas a funcionarios (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado, e se é o caso, levaranse a efecto as emendas procedentes, dándoselle a isto a oportuna publicidade.</p>
<p>Santiago de Compostela, 31 de outubro de 1996.</p>
<p>Loreto Díaz Sánchez</p>
<p>Presidenta da Comisión Permanente de Selección de Persoal</p>
<p>8029</p>

