---
date: '2019-10-10'
id: O143-011019-0001
page: 44881
number: 193
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 30 de setembro de 2019 pola que se fai pública a formalización
  da encarga co medio propio Empresa Pública de Servizos Agrarios Galegos, S.A.
  (Seaga) para a realización do servizo de execución de actuacións de
  conservación en zonas protexidas como reservas naturais fluviais na provincia
  de Lugo, designadas no Plan hidrolóxico de Galicia-Costa.
range: Resolución
url: >-
  https://www.xunta.gal/dog/Publicados/2019/20191010/AnuncioO143-011019-0001_gl.html
---
<p>En cumprimento do disposto no artigo 8 da Lei 19/2013, do 9 de decembro, de transparencia, acceso á información pública e bo goberno, cómpre dar publicidade da formalización da encarga realizada cunha empresa pública na súa condición de medio propio e instrumental e de servizo técnico da Administración xeral da Comunidade Autónoma de Galicia, expediente tramitado ao abeiro do establecido nos artigos 8, 10 e 13 da Lei 14/2013, do 26 de decembro, de racionalización do sector público autonómico, en relación cos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e nos artigos 31 e 32 da Lei 9/2017, do 8 de novembro, de contratos do sector público, e demais normativa que resulta de aplicación: </p>
    <p>1. Datos xerais. </p>
    <p>Entidade que confire a encarga: Augas de Galicia, entidade pública adscrita á Consellería de Infraestruturas e Mobilidade da Xunta de Galicia.</p>
    <p>Actividade principal da entidade: infraestruturas e servizos hidráulicos. </p>
    <p>Enderezo da internet: https://augasdegalicia.xunta.gal/.</p>
    <p>Perfil de contratante: https://www.contratosdegalicia.gal/consultaOrganismo.jsp?N=216. </p>
    <p>Tamén se terá acceso ao perfil de contratante desde a plataforma de contratos públicos de Galicia https://www.contratosdegalicia.gal, accesible así mesmo no portal web institucional da Xunta de Galicia https://www.xunta.gal e na sede electrónica da Xunta de Galicia https://sede.xunta.gal; o portal de transparencia de Galicia https://transparencia.xunta.gal, a plataforma de contratación do sector público https://contrataciondelestado.es, por medio de enlaces de interese ás plataformas de contratación das comunidades autónomas e a páxina web https://augasdegalicia.xunta.gal/.</p>
    <p>Tipo de tramitación do expediente: encarga a medio propio e instrumental e servizo técnico da Administración xeral da Comunidade Autónoma de Galicia.</p>
    <p>2. Encarga.</p>
    <p>Título e obxecto: servizo de execución de actuacións de conservación en zonas protexidas como reservas naturais fluviais na provincia de Lugo designadas por Augas de Galicia no Plan hidrolóxico de Galicia-Costa.</p>
    <p>Clave do expediente: OH.488.397. </p>
    <p>Código CPV (referencia de nomenclatura): códigos CPV principais 77312000-0 (servizos de roza), 77312100-1 (servizos de eliminación de maleza) e 77341000-2 (poda de árbores), e CPV adicional 71311100-2 (servizos de asistencia en enxeñaría civil).</p>
    <p>Empresa destinataria da encarga: Empresa Pública de Servizos Agrarios Galegos, S.A. (Seaga). </p>
    <p>Data da autorización previa da Consellería do Medio Rural: 25 de setembro de 2019. </p>
    <p>Data de aprobación: 27 de setembro de 2019. </p>
    <p>Data de formalización: 30 de setembro de 2019.</p>
    <p>Orzamento: 100.392,42 euros (actuación non suxeita a IVE). </p>
    <p>Importe total previsto do gasto: 100.392,42 euros. Inclúe o orzamento inicial da encarga. </p>
    <p>Prazo de execución: 3 meses, sen previsión de prórrogas con incremento do gasto e sen prexuízo da/das ampliación/s do prazo de execución da prestación obxecto da encarga que fosen necesarias sen incremento do gasto. </p>
    <p>Data de publicación da formalización documental no perfil de contratante: 30 de setembro de 2019. </p>
    <p>Santiago de Compostela, 30 de setembro de 2019</p>
    <footer><p>A presidenta de Augas de Galicia<br>P.D. (Resolución do 30.1.2012; DOG nº 21, do 31 de xaneiro)<br>Teresa María Gutiérrez López<br>Directora de Augas de Galicia</p></footer>

