---
date: '2019-10-10'
id: G0534-021019-0006
page: 44745
number: 193
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 25 de setembro de 2019 pola que se extingue a autorización do centro
  autorizado de Artes Plásticas e Deseño Felicidad Duce, de Allariz, por
  cesamento das súas actividades docentes.
range: Orde
url: >-
  https://www.xunta.gal/dog/Publicados/2019/20191010/AnuncioG0534-021019-0006_gl.html
---
<p>A titularidade do centro autorizado de Artes Plásticas e Deseño (CE ART) Felicidad Duce, de Allariz (Ourense), solicita a extinción da autorización por cesamento de actividades.</p>
    <p>O expediente tramítase de conformidade co Decreto 253/1995, do 29 de setembro (DOG número 196, do 11 de outubro), desenvolvido pola Orde do 5 de decembro de 1995 (DOG número 27, do 7 de febreiro de 1996), sobre autorización de centros docentes privados para impartir ensinanzas artísticas.</p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Extinción da autorización</p>
    <p>Extinguir a autorización do CE ART Felicidad Duce, de Allariz, código 32020690, en aplicación do artigo 13 do Decreto 253/1995, do 29 de setembro, por instancia da titularidade do centro por cesamento das actividades docentes.</p>
    <p>Artigo 2. Inscrición no rexistro</p>
    <p>A presente extinción da autorización dará lugar á correspondente inscrición no Rexistro de Centros da Comunidade Autónoma de Galicia. </p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei  29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 25 de setembro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

