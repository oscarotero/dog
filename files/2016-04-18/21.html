---
date: '2016-04-18'
id: C3K1-120416-0001
page: 14015
number: 73
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 7 de abril de 2016, da Secretaría Xeral Técnica da Consellería de
  Sanidade, pola que se notifica a resolución do procedemento de
  responsabilidade patrimonial relativa ao expediente RP-2014-0108-P.
range: Cédula
url: >-
  https://www.xunta.gal/dog/Publicados/2016/20160418/AnuncioC3K1-120416-0001_gl.html
---
<p>O 26 de xaneiro de 2016, o conselleiro de Sanidade ditou resolución relativa á reclamación de responsabilidade patrimonial por asistencia sanitaria no Complexo Hospitalario Universitario de Vigo que formulou José María Fernández Gómez.</p>
    <p>Intentada a notificación desta resolución segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula e, ao abeiro do disposto no número 5 do referido artigo, notifícase a José María Fernández Gómez o contido da referida resolución que figura como anexo, para que poida ter coñecemento dela.</p>
    <p>Consonte co artigo 61 da devandita Lei 30/1992, do 26 de novembro, a publicación da resolución pode lesionar dereitos ou intereses lexítimos, polo que esta cédula se limitará á publicación, como anexo, dunha somera indicación do contido do acto e do lugar onde o interesado poderá comparecer en prazo, para coñecemento do contido íntegro do devandito acto e constancia de tal coñecemento.</p>
    <p>Así mesmo, lémbraselle que contra a resolución que pola presente se notifica, que pon fin á vía administrativa de acordo co artigo 109 da Lei 30/1992, do 26 de novembro, poderá interpor recurso contencioso-administrativo de acordo co que establece o artigo 14.1 regra segunda da Lei 29/1998, do 13 de xullo, reguladora da xurisdición contencioso-administrativa. O prazo será de dous meses que se contarán desde o día seguinte ao da notificación, de conformidade co artigo 46 da referida Lei 29/1998.</p>
    <p>A presente cédula expídese para que conste e lle sirva de notificación ao interesado, en cumprimento co disposto no artigo 59.5 da Lei 30/1992, do 26 de novembro.</p>
    <p>A eficacia desta notificación quedará supeditada á súa publicación no taboleiro de edictos único do Boletín Oficial del Estado (BOE).</p>
    <p>Santiago de Compostela, 7 de abril de 2016</p>
    <footer><p>Josefina Monteagudo Romero<br>Secretaria xeral técnica da Consellería de Sanidade</p></footer>
    <h2>ANEXO</h2>
    <p>Nº expediente: RP-2014-0108-P.</p>
    <p>Reclamante: José María Fernández Gómez.</p>
    <p>DNI: *****387X.</p>
    <p>Último enderezo coñecido: rúa Canadelo, baixo 4, 7º, 36201 Vigo (Pontevedra).</p>
    <p>Contido da notificación: resolución do conselleiro de Sanidade con data do 26.1.2016 relativa á reclamación de responsabilidade patrimonial por asistencia sanitaria.</p>
    <p>Lugar de comparecencia: Secretaría Xeral Técnica da Consellería de Sanidade, Edificio Administrativo de San Lázaro, 15703 Santiago de Compostela.</p>
    <p>Prazo de comparecencia: 15 días.</p>

