---
date: '2016-04-18'
id: CA01-070416-0002
page: 14007
number: 73
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 6 de abril de 2016, da Dirección Xeral da Función Pública, polo que
  se notifica a resolución dun expediente de compatibilidade.
range: Anuncio
url: >-
  https://www.xunta.gal/dog/Publicados/2016/20160418/AnuncioCA01-070416-0002_gl.html
---
<p><span class="dog-texto-sumario">Con data do 22 de marzo de 2016, o director xeral da Función Pública, en uso da competencia delegada polo conselleiro de Facenda en virtude da Orde do 8 de xullo de 2013 (DOG núm. 136, do 18 de xullo), no seu artigo 3.e), ditou resolución pola que se denega a solicitude de compatibilidade presentada por Roberto Sartier Martínez.</span></p>
    <p><span class="dog-texto-sumario">Logo de intentar a notificación da citada resolución a través do servizo de Correos no domicilio indicado polo interesado para os efectos de notificación, esta non se puido practicar e foi devolta polo dito servizo, tras os dous intentos preceptivos.</span></p>
    <p><span class="dog-texto-sumario">Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifícaselle a Roberto Sartier Martínez a resolución antes referida.</span></p>
    <p><span class="dog-texto-sumario">O interesado pode recoller a notificación da resolución mediante comparecencia nas dependencias da Oficina de Incompatibilidades e Boas Prácticas da Dirección Xeral da Función Pública (Edificio Administrativo San Caetano, s/n, 1, 3º, Santiago de Compostela), das 9.00 ás 14.00 horas, de luns a venres, no prazo de dez (10) días contados a partir do seguinte ao da publicación deste anuncio no Boletín Oficial del Estado.</span></p>
    <p><span class="dog-texto-sumario">Contra a referida resolución, que pon fin á vía administrativa, o interesado poderá interpoñer recurso de reposición ante o conselleiro de Facenda no prazo dun mes, ou directamente, recurso contencioso-administrativo ante o xulgado do contencioso-administrativo da circunscrición en que teña o seu enderezo ou no de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa, no prazo de dous meses, contados en ambos os dous casos a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que o interesado compareza.</span></p>
    <p><span class="dog-texto-sumario">Santiago de Compostela, 6 de abril de 2016</span></p>
    <footer><p><span class="dog-texto-sumario">José María Barreiro Díaz<br>Director xeral da Función Pública</span></p></footer>

