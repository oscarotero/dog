---
date: '2003-08-22'
id: 1925A
page: 10
number: 162
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 4 de agosto de 2003 pola que se fai pública a lista dos aspirantes
  seleccionados no proceso selectivo convocado pola Orde do 6 de marzo de 2003
  (Diario Oficial de Galicia do 14 de marzo), para ingreso no corpo de mestres
  en expectativa de ingreso na Comunidade Autónoma de Galicia, así como a
  adquisición de novas especialidades.
range: Orde
url: 'https://www.xunta.gal/dog/Publicados/2003/20030822/Anuncio1925A_gl.html'
---
<p>De conformidade co disposto no punto 50 da orde da Consellería de Educación e Ordenación Univer</p>
<p>sitaria do 6 de marzo de 2003 (DOG do 14 de marzo) os órganos de selección remitiron á Dirección Xeral de Persoal a relación de aspirantes seleccionados, por orde de puntuación, e á vista da dita resolución, esta consellería</p>
<p>DISPÓN:</p>
<p>Primeiro.-Facer pública, no anexo I que se xunta, por especialidades e número de orde nesa especialidade, a relación dos aspirantes seleccionados no proceso selectivo para ingreso no corpo de mestres, convocado pola Orde do 6 de marzo de 2003 (DOG do 14 de marzo).</p>
<p>Segundo.-Facer pública, no anexo II que se xunta, por especialidades, a relación de aspirantes que conseguiron unha nova especialidade.</p>
<p>Terceiro.-Os destinos que obteñan os opositores que se relacionan no anexo I desta orde terán carácter provisional, e estarán obrigados a participar, no seu momento, os seguintes concursos de traslados que se convoquen ata obter destino definitivo dentro do ámbito de xestión directa da Consellería de Educación e Ordenación Universitaria.</p>
<p>Cuarto.-Os que, por estar cumprindo o servicio militar ou por outra causa e que, a xuízo da Dirección Xeral de Persoal, necesiten aprazamentos da súa incorporación á fase de prácticas, unha vez que sexan chamados, deberán solicitalo por escrito ante a Dirección Xeral de Persoal xuntando os documentos xustificativos.</p>
<p>Quinto.-Os opositores seleccionados, relacionados no anexo I, deberán presentar ante a Consellería de Educación e Ordenación Universitaria a documentación que se relaciona no punto 55 da Orde do 6 de marzo de 2003 (DOG do 14 de marzo), no prazo de 20 días naturais contados desde o día seguinte ó da publicación.</p>
<p>Sexto.-Entenderase que renuncian ó procedemento selectivo os opositores seleccionados que non se incorporen ó destino obtido no prazo de 5 días, unha vez elixido.</p>
<p>Sétimo.-Os participantes neste procedemento selectivo, que non fosen seleccionados, poderán retira-la documentación presentada, eles mesmos ou por medio de persoa autorizada, no servicio de profesorado de educación infantil e primaria desta consellería (San Caetano-Santiago de Compostela), transcorridos dous meses desde a publicación desta orde no Diario Oficial de Galicia e no prazo dun mes. Pasado este prazo procederase á destrucción desa documentación.</p>
<p>Oitavo.-A Dirección Xeral de Persoal adoptará tódalas medidas precisas para o desenvolvemento desta orde.</p>
<p>Santiago de Compostela, 4 de agosto de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

