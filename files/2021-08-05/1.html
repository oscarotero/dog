---
date: '2021-08-05'
id: G0598-280721-0001
page: 39233
number: 149
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 22 de xullo de 2021 pola que se modifica a autorización do CPR
  Plurilingüe Padre Míguez, de Vigo.
range: Orde
url: >-
  https://www.xunta.gal/dog/Publicados/2021/20210805/AnuncioG0598-280721-0001_gl.html
---
<p>A representación da titularidade do CPR Plurilingüe Padre Míguez, de Vigo, solicita autorización para impartir 1 unidade de educación especial e o ciclo formativo de grao medio (CM) Sistemas Microinformáticos e Redes.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Modificar a autorización do centro e autorizar 1 unidade de educación especial e o CM Sistemas Microinformáticos e Redes. O centro queda configurado como se detalla a seguir:</p>
    <p>Denominación xenérica: centro privado (CPR) plurilingüe.</p>
    <p>Denominación específica: Padre Míguez.</p>
    <p>Código do centro: 36011221.</p>
    <p>Enderezo: rúa Montecelo, 1, Teis.</p>
    <p>Localidade: Vigo.</p>
    <p>Código postal: 36207.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Fillas Divina Pastora Calasancias.</p>
    <p>Composición resultante:</p>
    <p>• Educación infantil (2º ciclo): 6 unidades.</p>
    <p>• Educación primaria: 12 unidades.</p>
    <p>• Educación secundaria obrigatoria: 8 unidades.</p>
    <p>• Educación especial: 1 unidade.</p>
    <p>• FPB Informática e Comunicacións (2 unidades para 20 postos escolares cada unha).</p>
    <p>• 1 CM Sistemas Microinformáticos e Redes (2 unidades para 20 postos escolares cada unha).</p>
    <p>• 1 CS Desenvolvemento de Aplicacións Multiplataforma (2 unidades de 20 postos escolares cada unha).</p>
    <p>Artigo 2. <em>Inicio da actividade</em></p>
    <p>Para a posta en funcionamento da unidade que se autoriza, a Xefatura Territorial da Consellería de Cultura, Educación e Universidade de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia, así como o equipamento axeitado.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia </em>(DOG), segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de xullo de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

