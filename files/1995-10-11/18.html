---
date: '1995-10-11'
id: 4DEA
page: 7581
number: 196
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de setembro de 1995, da Dirección Xeral de Industria, pola
  que se somete a información pública a solicitude de concesión administrativa
  para a subministración de gas propano comercial no termo municipal de Monforte
  de Lemos (Lugo).
range: Resolución
url: 'https://www.xunta.gal/dog/Publicados/1995/19951011/Anuncio4DEA_gl.html'
---
<p>Para os efectos previstos no artigo 7 da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos e no artigo 11 do Regulamento xeral do Servicio Público de Gases Combustibles, aprobado polo Decreto 2913/1973, do 26 de outubro, sométese a información pública o seguinte proxecto de concesión administrativa:</p>
<p>Peticionario: Repsol Butano, S.A., con enderezo en Madrid, r/ Arcipreste de Hita, nº 10.</p>
<p>Obxecto da petición: concesión administrativa para o desenvolvemento da actividade do servicio público de gas propano comercial no termo municipal de Monforte de Lemos, mediante a instalación dun centro de almacenamento e distribución de gas propano comercial.</p>
<p>Instalacións básicas:</p>
<p>-Estación de G.L.P., cunha capacidade de almacenamento de 356 m.</p>
<p>-A rede de distribución, deseñada para a súa intercambiabilidade co gas natural, partirá da estación de almacenamento e discorrerá ó longo das rúas principais, das que derivarán as arterias que levarán o gas a cada unha das zonas da localidade.</p>
<p>Orzamento: trescentos setenta e oito millóns de pesetas (378.000.000 de ptas.).</p>
<p>O que se fai público para coñecemento xeral e para que todas aquelas persoas naturais ou xurídicas que se consideren prexudicadas nos seus dereitos poidan presenta-las súas alegacións, nun prazo de 20 días a partir da data de publicación deste anuncio, na Dirección Xeral de Industria, edificios de San Caetano, en Santiago de Compostela, e na Delegación Provincial desta consellería en Lugo, onde poden examina-lo proxecto.</p>
<p>Santiago de Compostela, 29 de setembro de 1995.</p>
<p>Joaquín del Moral Crespo</p>
<p>Director xeral de Industria</p>
<p>95-6544</p>

