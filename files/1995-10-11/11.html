---
date: '1995-10-11'
id: 4DCE
page: 7578
number: 196
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 27 de setembro de 1995 pola que se anuncia a licitación, polo
  sistema de concurso público aberto, da contratación de asistencia técnica para
  a realización dos traballos de mantemento do banco de datos para análise de
  conxuntura e avaliación do crecemento da actividade económica de Galicia
  durante 1995.
range: Resolución
url: 'https://www.xunta.gal/dog/Publicados/1995/19951011/Anuncio4DCE_gl.html'
---
<p>A Consellería de Economía e Facenda, por proposta da Dirección Xeral de Planificación Económica e Relacións coa U.E., convoca o seguinte concurso público:</p>
<p>1. Obxecto: mantemento da base de datos para a análise de conxuntura e avaliación do crecemento da actividade económica de Galicia durante 1995.</p>
<p>2. Orzamento: 9.700.000 ptas.</p>
<p>3. Prazo de execución: tres meses contados desde a formalización do contrato.</p>
<p>4. Documentos de interese para os licitadores: o prego de cláusulas administrativas particulares así como o prego de prescricións técnicas estarán á disposición dos licitadores para o seu exame, durante o prazo de presentación das proposicións, os días e horas hábiles de oficina, na Dirección Xeral de Planificación Económica e Relacións coa U.E. da Consellería de Economía e Facenda, edificio Administrativo de San Caetano, en Santiago de Compostela.</p>
<p>5. Fianzas: provisional, 2 por cento do orzamento máximo 194.000 ptas. Definitiva, 4 por cento do dito orzamento 388.000 ptas.</p>
<p>6. Clasificación e categoría: non se esixe.</p>
<p>7. Modelo de proposición: a proposición económica formularase conforme o modelo que se xunta como anexo I ó prego de cláusulas administrativas particulares.</p>
<p>8. Presentación de proposicións: as proposicións terán que ser presentadas en sobre pechado no Rexistro xeral da Consellería de Economía e Facenda, ou enviadas por correo dentro do prazo de admisión, nos termos establecidos no artigo 100 do Regulamento xeral de contratación do Estado, redactado segundo Real decreto 2528/1986, do 28 de novembro.</p>
<p>O prazo de presentación de proposicións comezará ó día seguinte ó da publicación desta resolución e rematará ás catorce horas do vixésimo sexto día natural, que non coincida en sábado, seguinte ó da publicación deste anuncio no Diario Oficial de Galicia.</p>
<p>9. Documentación que deberán xunta-los licitadores: toda a documentación que se especifica no prego de cláusulas administrativas particulares.</p>
<p>10. Medios de acreditación da solvencia.</p>
<p>Económica e financeira: por calquera dos medios comprendidos no artigo 16 da Lei 13/1995.</p>
<p>Técnica ou profesional: polos medios previstos nos apartados a), b), c), d), e) e f) do artigo 19 da Lei 13/1995.</p>
<p>11. Criterios de adxudicación: os comprendidos no anexo II do prego de cláusulas administrativas particulares.</p>
<p>12. Apertura de proposicións: a apertura das proposicións será levada a cabo pola mesa de contratación ás dez horas do sexto día hábil, que non coincida en sábado, contado a partir do derradeiro día de presentación de proposicións.</p>
<p>Os anuncios e demais gastos que orixine este concurso serán por conta do adxudicatario.</p>
<p>Santiago de Compostela, 27 de setembro de 1995.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>
<p>6396</p>

