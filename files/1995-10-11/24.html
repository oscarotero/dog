---
date: '1995-10-11'
id: '4E02'
page: 7584
number: 196
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 3 de outubro de 1995, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso público, da subministración consistente na realización de 1.300
  exemplares do libro anuario de estatística agraria 1994.
range: Resolución
url: 'https://www.xunta.gal/dog/Publicados/1995/19951011/Anuncio4E02_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso:</p>
<p>Obxecto: contratación da subministración por concurso público consistente na realización de 1.300 exemplares do libro anuario de estatística agraria 1994, de acordo cos proxectos e pregos aprobados para iso.</p>
<p>Orzamento de licitación: seis millóns de pesetas (6.000.000 de ptas.).</p>
<p>Fianza provisional: exenta.</p>
<p>Fianza definitiva: duascentas corenta mil pesetas (240.000 ptas.).</p>
<p>Exposición dos pregos: o prego de cláusulas administrativas particulares así como o de prescricións técnicas estarán á disposición dos licitadores para o seu exame durante o prazo de presentación de ofertas, os días e horas hábiles de oficina, no Servicio de Estudios e Publicacións da Secretaría Xeral da Consellería de Agricultura, Gandería e Montes ( San Lázaro, 65, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as ofertas deberán presentarse no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 7 de novembro de 1995.</p>
<p>A apertura de proposicións terá lugar en acto público nos locais da Secretaría Xeral da Consellería de Agricultura, Gandería e Montes (San Caetano, Santiago de Compostela), ás 13 horas do día 10 de novembro de 1995.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 3 de outubro de 1995.</p>
<p>(Orde 13-12-1993)</p>
<p>Antonio L. Rosón Pérez</p>
<p>Secreatrio xeral da Consellería de Agricultura, Gandería e Montes</p>
<p>6301</p>

