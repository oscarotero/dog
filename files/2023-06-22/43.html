---
date: '2023-06-22'
id: L354-010623-0001
page: 39229
number: 118
agency: Concello de Ourense
section: VI. Anuncios. b) Administración local.
title: >-
  ANUNCIO da notificación da comunicación e requirimento para lembrar o
  cumprimento da obriga de xestión da biomasa vexetal e retirada de especies
  arbóreas (expediente 2019036017).
range: Anuncio
url: >-
  https://www.xunta.gal/dog/Publicados/2023/20230622/AnuncioL354-010623-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares do ben que se relaciona a continuación son descoñecidos e resulta imposible a súa notificación, comunícaselles ás persoas responsables a súa obriga legal de xestión da biomasa e retirada de especies arbóreas prohibidas nas parcelas que se describen, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Data da acta de inspección</td>
       <td>Ref. catastral</td>
       <td>Localización/polígono/parcela</td>
       <td>Persoa responsable</td>
      </tr>
      <tr>
       <td>23.11.2022</td>
       <td>32900A034004140000PU</td>
       <td>Palmés/034/00414</td>
       <td>Descoñecida</td>
      </tr>
     </tbody>
    </table>
    <p>1º. Para dar cumprimento á obriga imposta a este concello da Sentenza 11/23 en relación co procedemento abreviado PA0000324/2021 comunícaselles aos/ás propietarios/as das parcelas o estipulado no punto 2 da parte dispositiva da citada sentenza que obriga o Concello de Ourense a que lles comunique de forma inmediata aos/ás propietarios/as das parcelas 416, 418 e 414 o deber de retirada da masa arbórea de piñeiros que se atopen a menos de 50 metros da propiedade nos termos previstos no artigo 22 da Lei 3/2007, do 9 de abril, e a que, transcorrido o prazo sinalado no artigo 22, en caso que a persoa responsable non o retire, proceda á retirada mediante a execución subsidiaria, sen prexuízo da facultade de repercutir os custos da execución ao propietario de conformidade co artigo 22.4 da referida lei. </p>
    <p>2º. Consta no expediente acta de inspección, do 23 de novembro de 2022, en que se comprobou que na referida parcela se incumpre o establecido no artigo 21 da Lei 3/2007. Polo tanto, dispón dun prazo máximo de 15 días naturais para o cumprimento voluntario para xestionar a biomasa na parcela citada, que se iniciará o día seguinte ao da recepción desta notificación.</p>
    <p>3º. En caso de persistencia no incumprimento transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, se for o caso, comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais recollidos legalmente, cando o acceso afecte, dentro da parcela, espazos físicos susceptibles de mereceren a cualificación de domicilio para os efectos do artigo 18.2 da Constitución española.</p>
    <p>4º. No caso de proceder á execución subsidiaria, o Concello realizará a liquidación provisional dos custos a que previsiblemente dará lugar, con advertencia de que se procederá á súa exacción inmediata en caso de persistencia non incumprimento, logo do transcurso do prazo outorgado, sen prexuízo da liquidación definitiva unha vez finalizados os traballos, de ser o caso. Neste caso a liquidación provisional dos traballos necesarios para xestionar a biomasa nas faixas secundarias establécese nunha cantidade estimada que se mostra na seguinte táboa.</p>
    <table>
     <tbody>
      <tr>
       <td>Nº de expediente</td>
       <td>Ref. catastral</td>
       <td>ha afectadas por execución subsidiaria</td>
       <td>Estimación de prezo por ha</td>
       <td>Liquidación provisional</td>
      </tr>
      <tr>
       <td>2019036017</td>
       <td>32900A034004140000PU</td>
       <td>0,012209</td>
       <td>3.545,82 €</td>
       <td>43,29 €</td>
      </tr>
     </tbody>
    </table>
    <p>5º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a. A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b. O órgano competente en materia forestal, para a imposición de sancións pola comisión de infraccións graves.</p>
    <p>c. A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais respecto diso, para as infraccións cometidas en solo urbano, de núcleo rural e urbanizable, será competencia do correspondente concello. A resolución dos expedientes pola comisión de infraccións leves, graves ou moi graves corresponderá á persoa titular da Alcaldía, de conformidade co establecido no número 3 do artigo 21.ter.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia, sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se pode impoñer no caso de infracción leve: 1.000,00 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000,00 € (artigo 74.b).</p>
    <p>d) Realizarase o comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>Ourense, 1 de xuño de 2023</p>
    <footer><p>O alcalde en funcións<br>P.D. (Decreto nº 20227447)<br>Gonzalo Pérez Jácome<br>Concelleiro delegado de Medio Ambiente en funcións</p></footer>

