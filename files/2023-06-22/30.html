---
date: '2023-06-22'
id: V0653-080623-0004
page: 39210
number: 118
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 7 de xuño de 2023, da Dirección Xeral de Planificación Enerxética e
  Recursos Naturais, polo que se notifica aos posibles interesados a declaración
  de utilidade pública, en concreto, da LAT 132 kV Conchas-Salas DAR AP3
  (expediente IN407A 2022/208-3).
range: Anuncio
url: >-
  https://www.xunta.gal/dog/Publicados/2023/20230622/AnuncioV0653-080623-0004_gl.html
---
<p>O 2 de xuño de 2023, a Dirección Xeral de Planificación Enerxética e Recursos Naturais ditou resolución pola que se outorgaron as autorizacións administrativas previa e de construción e se declarou a utilidade pública, en concreto, para a infraestrutura eléctrica denominada LAT 132 kV Conchas-Salas DAR AP3, no termo municipal de Muíños (Ourense), e que promove UFD Distribución Electricidad, S.A. (expediente IN407A 2022/208-3).</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse as posibles persoas interesadas en relación co predio que figura no anexo deste anuncio, para seren notificadas por comparecencia, por non ter sido posible efectuar a notificación prevista na citada norma, por resultaren descoñecidas.</p>
    <p>As persoas interesadas ou os seus representantes legais deberán comparecer no prazo de dez (10) días hábiles, contados desde o día seguinte ao da publicación deste anuncio, na sede da Dirección Xeral de Planificación Enerxética e Recursos Naturais, sita no Edificio Administrativo San Caetano, s/n, bloque 5, 4º andar, en Santiago de Compostela, das 9.00 ás 14.00 horas, de luns a venres. A eficacia deste anuncio queda supeditada á súa publicación no taboleiro de edictos único (TEU) do <em>Boletín Oficial del Estado</em>.</p>
    <p>Transcorrido o prazo indicado no parágrafo anterior sen efectuar a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Santiago de Compostela, 7 de xuño de 2023</p>
    <footer><p>Pablo Fernández Vila<br>Director xeral de Planificación Enerxética e Recursos Naturais</p></footer>
    <h2>ANEXO</h2>
    <p>Resolución: declaración de utilidade pública, en concreto, da LAT 132 kV Conchas-Salas DAR AP3.</p>
    <table>
     <tbody>
      <tr>
       <td rowspan="2">Propietario</td>
       <td colspan="3">Datos do predio afectado</td>
      </tr>
      <tr>
       <td>Nº</td>
       <td>Concello</td>
       <td>Ref. catastral</td>
      </tr>
      <tr>
       <td>Descoñecido</td>
       <td>1</td>
       <td>Muíños</td>
       <td>32052A03500699</td>
      </tr>
     </tbody>
    </table>

