---
date: '2023-06-22'
id: L254-010623-0002
page: 39234
number: 118
agency: Concello de Tomiño
section: VI. Anuncios. b) Administración local.
title: >-
  ANUNCIO de notificación en procedemento de execución subsidiaria de xestión da
  biomasa.
range: Anuncio
url: >-
  https://www.xunta.gal/dog/Publicados/2023/20230622/AnuncioL254-010623-0002_gl.html
---
<p>Mediante o Decreto da concelleira en funcións de Medio Ambiente, do 9 de maio de 2023, acórdase ordenar a execución forzosa mediante a execución subsidiaria de limpeza de parcela, consistente na xestión da biomasa, parcela identificada coa referencia catastral 36054A075060260001RO.</p>
    <p>Tentada a notificación sen que se puidese efectuar, de conformidade co artigo 44 da Lei 39/2015, do 1 de outubro, do procedemento administrativo común das administracións públicas, cando os interesados nun procedemento sexan descoñecidos, se ignore o lugar da notificación ou o medio a que se refire o ordinal 1º deste artigo, ou ben, tentada a notificación, non se puidese efectuar, a notificación farase por medio dun anuncio publicado no Boletín Oficial del Estado e porase en coñecemento do interesado que o contido íntegro do mencionado decreto está á súa disposición no Departamento de Urbanismo do Concello de Tomiño, de conformidade co disposto no artigo 46 da mencionada Lei 39/2015, do 1 de outubro, do procedemento administrativo común das administracións públicas, para a súa consulta no prazo de dez (10) días hábiles, que se contarán desde o día seguinte ao da publicación deste anuncio. Unha vez transcorrido o dito prazo, a notificación enténdese producida e o interesado pode interpor os seguintes recursos: a) Con carácter potestativo, recurso de reposición, ante a Alcaldía, no prazo dun mes contado desde o día seguinte ao da notificación. Se transcorre un mes desde o día seguinte ao da interposición do recurso de reposición sen que este fose resolto e notificado, poderá entender que foi desestimado e interpor recurso contencioso-administrativo, ante o Xulgado do Contencioso-Administrativo, no prazo de seis meses. b) Recurso contencioso-administrativo, ante o Xulgado do Contencioso-Administrativo, dentro do prazo de dous meses contados desde o día seguinte ao da notificación. Poderá interpor calquera outro que crea conveniente ao seu dereito.</p>
    <p>Tomiño, 1 de xuño de 2023</p>
    <footer><p>A alcaldesa en funcións<br>P.D. (Acordo do 13.9.2019)<br>Ana Belén Casaleiro González<br>Concelleira de Medio Ambiente en funcións</p></footer>

