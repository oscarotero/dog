---
date: '2003-07-18'
id: '17732'
page: 9
number: 139
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 1 de xullo de 2003, do Servicio Provincial de Estradas da
  Coruña, pola que se sinala a data para o levantamento de actas previas á
  ocupación -trámite de urxencia para a expropiación dos bens e dereitos
  afectados polas obras do proxecto de nova estrada Meirama-A6 (enlace de
  Culleredo). Clave: AC/98/061.01, termos municipais de Cerceda, A Laracha e
  Culleredo.
range: Resolución
url: 'https://www.xunta.gal/dog/Publicados/2003/20030718/Anuncio17732_gl.html'
---
<p>O artigo 28 do vixente Estatuto de autonomía de Galicia, establece no seu punto 2º a competencia da Comunidade Autónoma de Galicia para o desenvolvemento lexislativo e execución da lexislación do Estado en materia de expropiación forzosa.</p>
<p>As obras sinaladas no encabezamento da presente resolución atópanse incluídas no programa de obras que se van realizar con cargo ó programa 413-B construcción, conservación e explotación de estradas.</p>
<p>Con data do 17 de setembro de 2002, procédese á aprobación do proxecto das obras: nova estrada Meirama-A6 (enlace de Culleredo). Clave: AC/98/061.01, termos municipais de Cerceda, A Laracha e Culleredo, polo director xeral de Obras Públicas, por delegación do conselleiro de Política Territorial, Obras Públicas e Vivenda.</p>
<p>Con data do 5 de decembro de 2002 da Xunta de Galicia, procedeu á declaración de utilidade pública e á urxente ocupación dos bens e dereitos necesarios para efectos de expropiación para as mencionadas obras por Decreto 350/2002, publicado en el DOG nº 245, de data 20 de decembro.</p>
<p>Na súa virtude e, en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, este servicio, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados para que comparezcan nos lugares, datas e horas que se citan para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, e os prexuízos derivados da rápida ocupación, sen prexuízo de se trasladar ó lugar dos predios se o consideran necesario.</p>
<p>Casa do Concello de Cerceda.-Día: 18 de agosto de 2003.</p>
<p>Horario: de 10.00 a 13.00 horas.</p>
<p>Do: predio nº 1 ó 50.-Día: 19 de agosto de 2003.</p>
<p>Horario: de 9.00 a 13.00 horas.</p>
<p>Do: predio nº 51 ó 110.-Día: 20 de agosto de 2003.</p>
<p>Horario: de 9.00 a 13.00 horas.</p>
<p>Do: predio nº 111 ó 170.</p>
<p>-Día: 21 de agosto de 2003.</p>
<p>Horario: de 9.00 a 13.00 horas.</p>
<p>Do: predio nº 171 ó final.</p>
<p>Casa do Concello da Laracha.-Día: 22 de agosto de 2003.</p>
<p>Horario: de 9.00 a 13.00 horas.</p>
<p>Do: predio nº 1 ó 61.-Día: 25 de agosto de 2003.</p>
<p>Horario: de 9.00 a 13.00 horas.</p>
<p>Do: predio nº 62 ó final.</p>
<p>Casa do Concello de Culleredo.-Día: 26 de agosto de 2003.</p>
<p>Horario: de 9.00 a 13.00 horas.</p>
<p>Do: predio nº 1 ó 61.-Día: 27 de agosto de 2003.</p>
<p>Horario: de 9.00 a 13.00 horas.</p>
<p>Do: predio nº 62 a 122.-Día: 28 de agosto de 2003.</p>
<p>Horario: de 9.00 a 13.000 horas.</p>
<p>Do: predio nº 123 ó 183.-Día: 29 de agosto de 2003.</p>
<p>Horario: de 9.00 a 13.00 horas.</p>
<p>Do: predio nº 184 ó final.</p>
<p>A relación de titulares dos bens e dereitos afectados, así como o plano parcelario correspondente estarán expostas nos concellos de Cerceda, A Laracha e Culleredo, e no Servicio Provincial de Estradas da Xunta de Galicia da Coruña, Praza Luis Seoane, s/n, 8ª planta.</p>
<p>Ó dito acto deberán acudi-los titulares afectados, persoalmente ou ben representados por persoa debidamente autorizada para actuaren no seu nome, achegando os documentos acreditativos da súa titularidade, documento nacional de identidade, e último recibo da contribución, podendo facerse acompañar, pola súa conta, se o consideran oportuno, dos seus peritos e notario.</p>
<p>Así mesmo, no cumprimento do establecido no artigo 56 do regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, para o</p>
<p>fin de que os interesados poidan formular por escrito, ante este Servicio Provincial de Estradas da Xunta de Galicia da Coruña, as alegacións que estimen pertinentes para o obxecto de emendar posibles erros padecidos na relación dos bens afectados pola urxente ocupación.</p>
<p>A Coruña, 1 de xullo de 2003.</p>
<p>José Luis Rodríguez Alonso</p>
<p>Xefe do Servicio Provincial de Estradas da Coruña</p>

