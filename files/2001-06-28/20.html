---
date: '2001-06-28'
id: A652
page: 8
number: 125
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto (38/2001).
range: Edicto
url: 'https://www.xunta.gal/dog/Publicados/2001/20010628/AnuncioA652_gl.html'
---
<p>José Manuel Silvosa Tallón, secretario do Xulgado de Primeira Instancia e Instrucción número un de Arzúa, dou fe e testemuño de que no xuízo de faltas nº 38/2001 se dictou a presente sentencia, que no encabezamento e parte dispositiva di:</p>
<p>Sentencia: 00039/2001.</p>
<p>Procedemento: X. faltas 38/2001.</p>
<p>En Arzúa o 11 de abril de 2001.</p>
<p>Mónica Sánchez Romero, xuíza do Xulgado de Primeira Instancia e Instrucción número un de Arzúa, tendo visto e oído as actuacións do xuízo verbal de faltas seguidas neste xulgado co número 38/2001, sobre lesións, no que foron partes como denunciantes e denunciados, reciprocamente Jesús Manuel Brea Míguez e José Manuel Pérez Balado, e tamén como denunciado Diego Castro Pérez, asistidos os dous últimos polo letrado Fernando Mosquera Viéitez, coa comparecencia do Ministerio Fiscal, dictou a seguinte sentencia:</p>
<p>Que debo condenar e condeno a Jesús Manuel Brea Míguez, como autor responsable dunha falta de lesións, xa definida, á pena de multa de corenta días cunha cota diaria de quiñentas pesetas, con responsabilidade persoal subsidiaria dun día de privación de liberdade por non pagar, cada dúas cotas, e ó pagamento das custas. Así mesmo, deberá indemnizar a José Manuel Pérez Balado na cantidade de sesenta e seis mil oitocentas oitenta pesetas como indemnización polo tempo requirido para a curación das súas lesións, cos xuros legais procedentes.</p>
<p>Que debo absolver e absolvo libremente a José Manuel Pérez Balado e a Diego Castro Pérez da falta pola que viñan sendo denunciados.</p>
<p>Un tercio das custas causadas no procedemento impóñenselle ó condenado Jesús Manuel Brea Míguez e o resto decláranse de oficio.</p>
<p>Notifíqueselles esta resolución ás partes prevíndoas de que contra ela poderán interpor recurso de apelación no prazo dos cinco días seguintes ó da súa notificación.</p>
<p>Así, por esta miña sentencia, da que se unirá certificación ás actuacións orixinais para a súa notificación e o seu cumprimento, pronúncioo, mándoo e asínoo.</p>
<p>E para que conste e lle sirva de notificación de sentencia a Jesús Manuel Brea Míguez, actualmente en paradoiro descoñecido, e para a súa publicación</p>
<p>no Diario Oficial de Galicia, expido este edicto en Arzúa o 28 de maio de 2001.</p>
<p>O secretario</p>
<p>Rubricado</p>

