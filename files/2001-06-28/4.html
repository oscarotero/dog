---
date: '2001-06-28'
id: A606
page: 8
number: 125
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 11 de xuño de 2001 pola que se dispón o cesamento de vocal en
  representación da Administración xeral do Estado no Consello de Administración
  da Autoridade Portuaria de Vilagarcía de Arousa.
range: Orde
url: 'https://www.xunta.gal/dog/Publicados/2001/20010628/AnuncioA606_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>Os acordos do Consello da Xunta de Galicia do 5 e 26 de marzo de 1998 facultan o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, disponse que a separación dos vocais do Consello de Administración será acordada polo órgano competente da Comunidade Autónoma por proposta das organizacións, organismos e entidades ós que aqueles representen, polo que, vista a proposta de cesamento realizada pola Administración xeral do Estado do representante no Consello de Administración da Autoridade Portuaria de Vilagarcía de Arousa, e en canto órgano competente,</p>
<p>DISPOÑO:</p>
<p>Que cese Jesús Pérez López como vocal do Consello de Administración da Autoridade Portuaria de Vilagarcía de Arousa, en representación da Administración xeral do Estado, agradecéndolle os servicios prestados.</p>
<p>Santiago de Compostela, 11 de xuño de 2001.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

