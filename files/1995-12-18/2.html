---
date: '1995-12-18'
id: 69CE
page: 9
number: 240
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 317/1995, do 2 de decembro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto: «10
  R.V.L. 95 Ourol, alargamento e mellora da E.P. 38-01 de Ourol ó Carme p.k.
  5,082 a 5,950».
range: Decreto
url: 'https://www.xunta.gal/dog/Publicados/1995/19951218/Anuncio69CE_gl.html'
---
<p>A Deputación Provincial de Lugo, en sesión celebrada o día 31 de xullo de 1995, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A deputación remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 7 de novembro de 1995 baixo o número 10281.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Conselleria de Xustiza, Interior e Relacións Labo</p>
<p>rais o día 10 novembro de 1995, nº de rexistro de entrada, 10527.</p>
<p>Considerase necesaria a declaración de urxente ocupación dos bens e dereitos precisos para a realización das obras do proxecto técnico sinalado, por estar incluídas no Plan Provincial de Obras e Servicios 1995, en consecuencia pola necesidade de te-la obra iniciada neste exercicio económico segundo as normas dos plans provinciais xa que do contrario malgastaríanse as subvencións doutras administracións.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa xuntanza do día dous de decembro de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de «10 R.V.L. 95 Ourol, alargamento e mellora da E.P. 38-01 de Ourol ó Carme, p.k. 5,082 a 5,950».</p>
<p>Santiago de Compostela, dous de decembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>8096</p>

