---
date: '2012-04-12'
id: G0170-030412-13509
page: 13075
number: 70
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (533/2009).
range: Edicto
url: >-
  https://www.xunta.gal/dog/Publicados/2012/20120412/AnuncioG0170-030412-13509_gl.html
---
<p>Eu, María Mercedes Santos García, secretaria xudicial de reforzo do Xulgado do Social número 2 da Coruña, fago saber que no procedemento de Demanda 533/2009, seguido neste xulgado, se ditou sentenza co encabezamento e resolución do teor literal seguinte:</p>
    <p>«Na Coruña o vinte de febreiro de dous mil doce. Vistos por Montserrat Matos Salgado, maxistrada xuíza substituta do Xulgado do Social número 2 (reforzo) da Coruña e o seu partido, estes autos de xuízo número 533/2009 seguidos por instancia de Joaquín Cives Leis, representado polo letrado Sr. Lema Alvarellos, contra a empresa Consultores Edificación e Industria, S.L., en rebeldía procesual, e o Fogasa, que non comparece. A litis versa sobre reclamación de salarios.</p>
    <p>Resolvo que, estimando integramente a demanda formulada por Joaquín Cives Leis, representado polo letrado Sr. Lema Alvarellos, contra a empresa Consultores Edificación e Industria, S.L., en rebeldía procesual, e o Fogasa, que non comparece, debo condenar e condeno a demandada a lle aboar á demandante a suma de 1.772,30 euros, no sentido exposto no fundamento primeiro, incrementada cos xuros moratorios pertinentes. Así mesmo, debo absolver o Fogasa, sen prexuízo da súa responsabilidade subsidiaria respecto a tales cantidades nos termos establecidos no artigo 33 do Estatuto dos traballadores. Notifíqueselles esta sentenza ás partes, e fágaselles saber que en virtude do disposto no artigo 191.2.g) da Lei 36/2011, do 11 de outubro, reguladora da xurisdición social, non cabe recurso contra ela».</p>
    <p>E para que lle sirva de notificación en legal forma á empresa Consultores Edificación e Industria, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>A Coruña, 15 de marzo de 2012.</p>
    <footer><p>A secretaria xudicial</p></footer>

