---
date: '2012-04-12'
id: CA02-030412-14337
page: 13089
number: 70
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 23 de marzo de 2012, da Dirección Xeral de Conservación da
  Natureza, polo que se acorda iniciar a tramitación e someter á participación
  pública as propostas dos decretos polos que se aproban o plan de recuperación
  do sapoconcho común (Emys orbicularis L.), o plan de recuperación da
  escribenta das canaveiras (Emberiza schoeniclus subsp. lusitanica Steinbacher)
  e o plan de conservación da píllara das dunas (Charadrius alexandrinus L.) en
  Galicia.
range: Resolución
url: >-
  https://www.xunta.gal/dog/Publicados/2012/20120412/AnuncioCA02-030412-14337_gl.html
---
<p>O 21 de febreiro de 2012 eleváronse á aprobación polo Consello Galego de Medio Ambiente e Desenvolvemento Sostible, as propostas de inicio dos procedementos de aprobación dos plans de recuperación do sapoconcho común (<em>Emys orbicularis L.</em>), da escribenta das canaveiras (<em>Emberiza schoeniclus </em>subsp. l<em>usitanica Steinbacher,</em> en perigo de extinción) e de conservación do píllara das dunas (<em>Charadrius alexandrinus L</em>., especie vulnerable) en Galicia, en cumprimento do Decreto 88/2007, do 19 de abril, polo que se regula o Catálogo galego de especies ameazadas.</p>
    <p>En relación co procedemento de aprobación dos plans de xestión de especies ameazadas, no artigo 17 do Decreto 88/2007 establécese que a elaboración destes se iniciará mediante resolución publicada no Diario Oficial de Galicia.</p>
    <p>De conformidade co establecido no artigo 3.5 da Lei 4/2006, de transparencia e boas prácticas na Administración pública galega e no artigo 16.1.a) da Lei 27/2006, do 18 de xullo, pola que se regulan os dereitos de acceso á información, de participación pública e de acceso á xustiza en materia de ambiente,</p>
    <h2>RESOLVO:</h2>
    <p>Primeiro. Iniciar a tramitación das propostas dos borradores dos decretos de aprobación dos seguintes plans, dispoñibles no enderezo web:</p>
    <p>http://www.medioruralemar.xunta.es/areas/conservacion_da_natureza/biodiversidade/xestion_da_biodiversidade/conservacion_de_especies_ameazadas/plans/</p>
    <p>– Plan de recuperación do sapoconcho común (Emys orbicularis L.), en Galicia.</p>
    <p>– Plan de recuperación da escribenta das canaveiras (Emberiza schoeniclus subsp. lusitanica Steinbacher) en Galicia.</p>
    <p>– Plan de conservación da píllara das dunas (Charadrius alexandrinus L.) en Galicia.</p>
    <p>Segundo. Abrir un período de participación pública nestas propostas cun prazo dun mes, contado desde a publicación deste anuncio, coa finalidade de que todos aqueles interesados que se consideren directamente afectados poidan remitir observacións e opinións mediante escrito, dirixido á Dirección Xeral de Conservación da Natureza da Consellería de Medio Ambiente, Territorio e Infraestruturas, San Lázaro, s/n, 15781 Santiago de Compostela, ou ao enderezo de correo electrónico biodiversidade2.cma@xunta.es</p>
    <p>Santiago de Compostela, 23 de marzo de 2012.</p>
    <footer><p>Ricardo García-Borregón Millán<br>Director xeral de Conservación da Natureza</p></footer>

