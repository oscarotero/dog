---
date: '2021-08-02'
id: G0532-210721-0008
page: 38877
number: 146
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 21 de xullo de 2021 pola que se dá publicidade do encargo ao
  medio propio empresa Tecnologías y Servicios Agrarios, S.A., S.M.E., M.P.
  (Tragsatec) do servizo técnico cualificado para o asesoramento técnico en
  materia de infraestrutura de datos espaciais, mantemento da aplicación Siotuga
  e apoio no mantemento de visores cartográficos.
range: Resolución
url: >-
  https://www.xunta.gal/dog/Publicados/2021/20210802/AnuncioG0532-210721-0008_gl.html
---
<p>– Resolución do 14 de xullo de 2021, da Consellería de Medio Ambiente, Territorio e Vivenda, pola que se encarga ao medio propio empresa Tecnologías y Servicios Agrarios, S.A., S.M.E., M.P. (Tragsatec) do servizo técnico cualificado para o asesoramento técnico en materia de infraestrutura de datos espaciais, mantemento da aplicación Siotuga e apoio no mantemento de visores cartográficos.</p>
    <p>– Actividade: os traballos que se desenvolverán consisten en (i) apoio na análise, validación e tratamento da documentación e información xeográfica relativa á tramitación de expedientes de planeamento urbanístico e de ordenación do territorio; (ii) mantemento do portal do Sistema de información de ordenación do territorio (Siotuga) e apoio no mantemento dos visores cartográficos xestionados pola Dirección Xeral de Ordenación do Territorio e Urbanismo; (iii) o asesoramento xeral en tecnoloxías de información xeográfica e ciencia de datos espacial.</p>
    <p>– Natureza e alcance do encargo: este encargo ten natureza intersubxectiva, ao ter a empresa Tecnologías y Servicios Agrarios, S.A., S.M.E., M.P. (Tragsatec) a consideración de medio propio instrumental da Administración, segundo o establecido na disposición adicional vixésimo cuarta da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, e de conformidade co disposto nos artigos 45 e 47 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia (Lofaxga).</p>
    <p>– Financiamento: o orzamento ascende á cantidade de vinte e oito mil seiscentos setenta e dous euros con vinte e tres céntimos (28.672,23 €), que se financiará con cargo á aplicación orzamentaria 08.04.521A.640 1 dos orzamentos xerais da Comunidade Autónoma para o ano 2021, na cal existe crédito adecuado e suficiente.</p>
    <p>– Prazo de vixencia: os traballos encargados comezarán o día seguinte ao da sinatura da orde de execución dos traballos, sendo o prazo máximo de finalización o 31 de decembro de 2021. O encargo extinguirase ao finalizar a súa vixencia e poderá prorrogarse como máximo por igual período ao de execución en caso de persistencia da súa necesidade. O encargo tamén se extinguirá, de ser o caso, polo cumprimento do seu obxecto á satisfacción da Administración.</p>
    <p>Santiago de Compostela, 21 de xullo de 2021</p>
    <footer><p>A conselleira de Medio Ambiente, Territorio e Vivenda<br>P.D. (Orde do 25 de outubro de 2019)<br>María Encarnación Rivas Díaz<br>Directora xeral de Ordenación do Territorio e Urbanismo</p></footer>

