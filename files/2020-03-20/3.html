---
date: '2020-03-20'
id: G0534-130320-0001
page: 17090
number: 55
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 13 de marzo de 2020 pola que se suspenden prazos da  Orde do 31 de
  decembro de 2019 pola que se establecen as bases para a concesión, en réxime
  de concorrencia competitiva, das axudas para a atracción e retención de
  talento investigador na categoría de persoal investigador distinguido nas
  universidades do Sistema universitario de Galicia, e se procede á súa
  convocatoria para o ano 2020 (códigos de procedemento ED431H e ED431I).
range: Orde
url: >-
  https://www.xunta.gal/dog/Publicados/2020/20200320/AnuncioG0534-130320-0001_gl.html
---
<p>Como consecuencia da evolución da epidemia do coronavirus COVID-19, e ante a recente declaración da Organización Mundial da Saúde (OMS) como pandemia, a Consellería de Educación, Universidade e Formación Profesional, co obxecto de garantir os dereitos das Universidades do SUG e das persoas candidatas, suspende a tramitación da convocatoria aberta para a atracción e retención de talento investigador nas universidade do SUG.</p>
    <p>En consecuencia, e no uso das atribucións que teño conferidas,</p>
    <h2>ACORDO:</h2>
    <p>Artigo único</p>
    <p>1. Quedan suspendidos ata nova notificación os seguintes procedementos:</p>
    <p>– Os procedementos ED431H e ED431I das axudas do programa de atracción e retención de talento investigador, en fase de presentación de solicitudes, regulados pola Orde do 31 de decembro de 2019 pola que se establecen as bases para a concesión, en réxime de concorrencia competitiva, das axudas para a atracción e retención de talento investigador na categoría de persoal investigador distinguido nas universidades do Sistema universitario de Galicia, e se procede á súa convocatoria para o ano 2020, publicada no DOG número 36, do 21 de febreiro de 2020.</p>
    <p>2. Manter para as persoas candidatas o cumprimento dos requisitos que se establecen no artigo 2 dos anexos I e II da convocatoria na data límite do 23 de marzo de 2020.</p>
    <p>Disposición derradeira primeira. Recursos</p>
    <p>Contra esta orde poderase interpoñer recurso potestativo de reposición ante a persoa titular da Consellería de Educación, Universidade e Formación Profesional, no prazo dun mes a partir do día seguinte ao da súa publicación no DOG, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo no prazo de dous meses ante o Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día da súa notificación.</p>
    <p>Santiago de Compostela, 13 de marzo de 2020</p>
    <footer><p> Carmen Pomar Tojo<br>Conselleira de Educación, Universidade e Formación Profesional</p></footer>

