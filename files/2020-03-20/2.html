---
date: '2020-03-20'
id: G0534-130320-0002
page: 17088
number: 55
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 13 de marzo de 2020 pola que se suspenden prazos das convocatorias
  abertas conxuntas da Consellería de Educación, Universidade e Formación
  Profesional e da Consellería de Economía, Emprego e Industria.
range: Orde
url: >-
  https://www.xunta.gal/dog/Publicados/2020/20200320/AnuncioG0534-130320-0002_gl.html
---
<p>Como consecuencia da evolución da epidemia do coronavirus COVID-19, e ante a recente declaración da Organización Mundial da Saúde (OMS) como pandemia, as consellerías de Educación, Universidade e Formación Profesional e de Economía, Emprego e Industria, co obxecto de garantir os dereitos de todas as entidades participantes, suspenden a tramitación das seguintes convocatorias abertas.</p>
    <p>En consecuencia, e no uso das atribucións que temos conferidas,</p>
    <h2>ACORDAMOS:</h2>
    <p>Artigo único</p>
    <p>1. Quedan suspendidos ata nova notificación os seguintes procedementos:</p>
    <p>a) Os procedementos ED481A e IN606A do programa de apoio á etapa predoutoral, en fase de tramitación e resolución, regulados pola Orde do 20 de decembro de 2019, conxunta da Consellería de Educación, Universidade e Formación Profesional e da Consellería de Economía, Emprego e Industria, pola que se establecen as bases para a concesión, en réxime de concorrencia competitiva, das axudas de apoio á etapa predoutoral nas universidades do Sistema universitario de Galicia, nos organismos públicos de investigación de Galicia e noutras entidades do Sistema galego de I+D+i, cofinanciadas parcialmente no ámbito das universidades do Sistema universitario de Galicia polo programa operativo FSE Galicia 2014-2020, e se procede á súa convocatoria para o exercicio 2020, publicada no DOG número 25, do 6 de febreiro de 2020.</p>
    <p>b) Os procedementos ED431C, IN607A, ED431B, IN607B, ED431F e IN607D do programa de consolidación, en fase de presentación de solicitudes, regulados pola Orde do 31 de decembro de 2019, conxunta da Consellería de Educación, Universidade e Formación Profesional e da Consellería de Economía, Emprego e Industria, pola que se establecen as bases reguladoras para a concesión, en réxime de concorrencia competitiva, das axudas para a consolidación e estruturación de unidades de investigación competitivas e outras accións de fomento nas universidades do Sistema universitario de Galicia (SUG), nos organismos públicos de investigación de Galicia e noutras entidades do Sistema galego de I+D+i, e se procede á súa convocatoria para o exercicio 2020, publicada no DOG número 32, do 17 de febreiro de 2020.</p>
    <p>Disposición derradeira primeira. Recursos</p>
    <p>Contra esta orde poderase recorrer mediante recurso potestativo de reposición, ante a persoa titular da Consellería de Educación, Universidade e Formación Profesional ou a persoa titular da Presidencia da Gain, no prazo dun mes a partir do día seguinte ao da súa publicación no DOG, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo no prazo de dous meses, ante o Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día da súa notificación.</p>
    <p>Santiago de Compostela, 13 de marzo de 2020</p>
    <table>
     <tbody>
      <tr>
       <td>Carmen Pomar Tojo</td>
       <td>Francisco Conde López</td>
      </tr>
      <tr>
       <td>Conselleira de Educación, Universidade e
        Formación Profesional</td>
       <td>Conselleiro de Economía, Emprego e Industria
        e presidente da Axencia Galega de Innovación</td>
      </tr>
     </tbody>
    </table>

