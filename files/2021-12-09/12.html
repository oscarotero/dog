---
date: '2021-12-09'
id: G0003-301121-0001
page: 59711
number: 235
agency: Servizo Galego de Saúde
section: III. Outras disposicións.
title: >-
  RESOLUCIÓN do 18 de novembro de 2021 pola que se publica a prórroga do encargo
  á empresa pública Tragsatec, Tecnologías y Servicios Agrarios, S.A., como
  medio propio personificado e servizo técnico, para realizar as actuacións
  necesarias para a obtención da autorización de utilización das helisuperficies
  de determinados hospitais dependentes do Servizo Galego de Saúde.
range: Resolución
url: >-
  https://www.xunta.gal/dog/Publicados/2021/20211209/AnuncioG0003-301121-0001_gl.html
---
<p>Coa finalidade de dar cumprimento ao disposto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, publícase no <em>Diario Oficial de Galicia</em> a prórroga do encargo á empresa pública Tragsatec, Tecnologías y Servicios Agrarios, S.A., como medio propio personificado e servizo técnico, para realizar as actuacións necesarias para a obtención da autorización de utilización das helisuperficies de determinados hospitais dependentes do Servizo Galego de Saúde. </p>
    <p>Para xeral coñecemento, disponse a súa publicación como anexo a esta resolución.</p>
    <h2>ANEXO</h2>
    <p>I. Mediante a Resolución do 18 de novembro de 2019, do presidente do Servizo Galego de Saúde (feita pública no DOG nº 227, do 28 de novembro), encargóuselle á empresa pública Tecnologías y Servicios Agrarios, S.A., S.M.E., M.P. (Tragsatec), como medio propio personificado e servizo técnico, a realización das actuacións necesarias para a obtención da autorización de utilización das helisuperficies de determinados hospitais dependentes do Servizo Galego de Saúde.</p>
    <p>II. De conformidade co establecido na condición básica número 5 Duración, o encargo tiña prevista unha vixencia de dous anos a partir da súa sinatura e podían ser acordadas as prórrogas do prazo de execución que foren necesarias sempre e cando estivesen xustificadas por mor do atraso e sen que supuxese en ningún caso incremento do importe total do encargo.</p>
    <p>III. Mediante escrito do 2 de novembro de 2021, o xerente de Tragsatec na Unidade Territorial Noroeste solicita unha prórroga dun ano debido ao atraso da Axencia Española de Seguridade Aeronáutica no outorgamento das autorizacións de apertura ao tráfico.</p>
    <p>Á vista destas circunstancias, e no exercicio das facultades que me confire o artigo 34 da Lei 1/1983, do 22 de febreiro, de normas reguladoras da Xunta e da súa Presidencia, e o artigo 4 do Decreto 137/2019, do 10 de outubro, polo que se establece a estrutura orgánica do Servizo Galego de Saúde,</p>
    <h2>RESOLVO:</h2>
    <p>Prorrogar, por un período dun ano, a vixencia do encargo á empresa pública Tecnologías y Servicios Agrarios, S.A., S.M.E., M.P. (Tragsatec), como medio propio personificado e servizo técnico, para realizar as actuacións necesarias para a obtención da autorización de utilización das helisuperficies de determinados hospitais dependentes do Servizo Galego de Saúde, cuxa vixencia remata o 18 de novembro de 2022, e manter inalteradas o resto das condicións previstas para o encargo na Resolución do 18 de novembro de 2019.</p>
    <p>Santiago de Compostela, 18 de novembro de 2021</p>
    <footer><p>Julio García Comesaña<br>Conselleiro de Sanidade e presidente do Servizo Galego de Saúde</p></footer>

