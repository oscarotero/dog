---
date: '2021-12-09'
id: G0596-161121-0005
page: 59910
number: 235
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 16 de novembro de 2021, da Xefatura Territorial de Pontevedra,
  pola que se concede a autorización administrativa previa e de construción
  dunha instalación eléctrica no concello de Vigo (expediente IN407A
  2021/096-4).
range: Resolución
url: >-
  https://www.xunta.gal/dog/Publicados/2021/20211209/AnuncioG0596-161121-0005_gl.html
---
<p>Expediente: IN407A 2021/096-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS e CS Samil 15.</p>
    <p>Concello: Vigo.</p>
    <p>Feitos:</p>
    <p>Primeiro. O 10 de maio de 2021, a empresa UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación LMTS e CS Samil 15.</p>
    <p>Examinado o proxecto de execución, conclúese que a instalación consiste nun centro de seccionamento e unha liña de media tensión subterránea que conectará o centro de seccionamento coa rede de media tensión a 15 kV BAL730 entre o CT 36C402 e 36CHP2. As obras sitúanse en Samil, no concello de Vigo.</p>
    <p>Segundo. O 27 de maio de 2021, esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo. O 29 de xuño de 2021, o concello emitiu un condicionado solicitando aclaracións sobre os terreos afectados polo centro de seccionamento que foi trasladado á empresa promotora.</p>
    <p>Terceiro. O 29 de setembro de 2021, UFD presentou as aclaracións solicitadas que foron trasladas ao Concello de Vigo.</p>
    <p>Cuarto. O 25 de outubro de 2021, o Concello de Vigo emitiu un novo condicionado en que destaca que non existe inconveniente, desde o punto de vista urbanístico, en tramitar as licenzas necesarias para a instalación das infraestruturas eléctricas que se detallan no proxecto. A empresa promotora manifestou a súa conformidade co novo condicionado emitido.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG nº 5, do 11 de xaneiro de 2021) e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>A Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>Liña de media tensión subterránea a 15 kV con condutor tipo RHZ de 30 metros de lonxitude, con orixe no emplame coa LMTS existente BAL730 e final no centro de seccionamento proxectado. Centro de seccionamento de tipo prefabricado 3L 2TC GSM/GPRS/FO.</p>
    <p>As instalacións están situadas na rúa das Leitugas, no concello de Pontevedra.</p>
    <p>Conforme con todo o indicado, </p>
    <h2>RESOLVO:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS e CS Samil 15, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condición establecidas nos condicionados dos organismos que constan no expediente.</p>
    <p>Segundo. A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente segundo e conselleiro de Economía, Empresa e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que as persoas interesadas poidan interpoñer calquera outro recurso que consideren pertinente.</p>
    <p>Pontevedra, 16 de novembro de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>

