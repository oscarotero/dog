---
date: '2013-02-14'
id: G2345-240113-0001
page: 4389
number: 32
agency: Xulgado do Social número 2 da Coruña
section: V. Administración de xustiza.
title: EDICTO (1180/2011).
range: Edicto
url: >-
  https://www.xunta.gal/dog/Publicados/2013/20130214/AnuncioG2345-240113-0001_gl.html
---
<p>Óscar Méndez Fernández, secretario xudicial do Xulgado do Social número 2 da Coruña, fago saber que no procedemento despedimento/cesamentos en xeral 1180/2011 deste xulgado do social, seguidos por instancia de José Antonio Rodríguez Gómez contra a empresa Transportes Óscar Jartín Sueiro, S.L., sobre despedimento, ditouse sentenza cuxo encabezamento e ditame din:</p>
    <p>«Autos 1180/2011.</p>
    <p>A Coruña, 10 de setembro de 2012.</p>
    <p>Lara Mª Munín Sánchez, xuíza substituta do Xulgado do Social número 2 da Coruña, tras ver os presentes autos sobre despedimento, por instancia de José Antonio Rodríguez Gómez, que comparece representado pola letrada señora López Prado, contra a empresa Transportes Óscar Jartín Sueiro, S.L., que non comparece, ditou a seguinte sentenza:</p>
    <p>Decido que estimando a demanda interposta por José Antonio Rodríguez Gómez contra a empresa Transportes Óscar Jartín Sueiro, S.L., declaro improcedente o despedimento do que foi obxecto o 17 de outubro de 2011 e condénoa a que, no prazo de cinco (5) días contados desde a notificación desta resolución, opte entre readmitir o demandante no seu posto de traballo ou indemnizalo pola extinción da relación laboral coa cantidade, salvo erro ou omisión, de trescentos sesenta e sete euros e trinta e un céntimos (367,31 euros); con aboamento, en todo caso, dos salarios de tramitación deixados de percibir desde a data do despedimento ata a notificación da presente resolución, en contía de dezanove euros e cincuenta e nove céntimos (19,59 euros) diarios; debendo poñer en coñecemento do xulgado no prazo antes citado, se opta ou non pola readmisión.</p>
    <p>Notifíquese esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco (5) días seguintes á notificación desta resolución. De ser recorrente a empresa demandada deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena na conta deste xulgado, aberta en Banesto; poderá substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista e deberá acreditar tamén na indicada conta a consignación da suma de trescentos euros preceptivas para recorrer, sen este cumprimento non se terá por anunciado o recurso.</p>
    <p>Así, por esta miña sentenza, pronúncioo, mándoo e asínoo».</p>
    <p>E, para que sirva de notificación en legal forma a Transportes Óscar Jartín Sueiro, S.L., expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 24 de xaneiro de 2013</p>
    <footer><p>O secretario xudicial</p></footer>

