---
date: '2021-11-12'
id: L136-081121-0001
page: 55916
number: 218
agency: Concello de Ferrol
section: VI. Anuncios. b) Administración local.
title: >-
  EDICTO da aprobación inicial da mutación demanial subxectiva da parcela
  4057316NJ6145N0000MG (D-1 PP do Bertón) a favor da Consellería de Política
  Social.
range: Edicto
url: >-
  https://www.xunta.gal/dog/Publicados/2021/20211112/AnuncioL136-081121-0001_gl.html
---
<p>Por delegación do alcalde, a concelleira delegada de Economía, Facenda e Patrimonio adoptou o 18.10.2021 a seguinte resolución:</p>
    <p>Primeiro. Aprobar inicialmente a mutación demanial subxectiva, a favor da Consellería de Política Social da Comunidade Autónoma de Galicia, da parcela 4057316NJ6145N0000MG situada no Bertón, inventariada no Inventario Municipal co código 1.118.200 con carácter de ben demanial, e inscrita no Rexistro da Propiedade número 1 de Ferrol como predio rexistral 74638, referencia catastral 4057316NJ6145N0000MG, tomo 2691, libro 1128, folio 112, inscrición primeira.</p>
    <p>Segundo. Condicionar a mutación demanial subxectiva ao cumprimento da finalidade establecida no convenio subscrito entre o Concello de Ferrol e a Consellería de Política Social da Comunidade Autónoma de Galicia, que é a construción dun centro residencial público destinado á atención de maiores en situación de dependencia.</p>
    <p>Serán causas de resolución da mutación demanial subxectiva e de reversión do ben ao Concello de Ferrol:</p>
    <p>– Non destinar o ben ou deixar de destinalo ao uso de residencia de persoas maiores.</p>
    <p>– Non realizar a construción segundo os termos do convenio.</p>
    <p>– As demais causas resolutivas ou extintivas previstas no texto do convenio.</p>
    <p>Terceiro. Acordar un período de información pública, mediante a publicación do acordo no<em> Boletín Oficial </em>da provincia da Coruña, por prazo de vinte días, para os efectos de reclamacións e alegacións, de conformidade co disposto no artigo 110 do Regulamento de bens das entidades locais.</p>
    <p>Transcorrido o prazo sen que se formulen alegacións, entenderase definitivamente aprobada a mutación demanial subxectiva acordada.</p>
    <p>Cuarto. Dar conta do acordo adoptado á Consellería de Medio Ambiente, Territorio e Vivenda.</p>
    <p>Quinto. Emprazar a Comunidade Autónoma de Galicia para formalización e sinatura da acta de recepción e entrega previa, como requisito indispensable para a mutación demanial aprobada.</p>
    <p>Sexto. Anotar a mutación demanial subxectiva no Inventario Municipal de Bens para o efecto de actualizalo e remitir a documentación ao Rexistro da Propiedade para a súa inscrición.</p>
    <p>Ferrol, 21 de outubro de 2021</p>
    <footer><p>O alcalde<br>P.D. (Alcaldía do 8.7.2019; BOP núm. 137, do 22 de xullo)<br>Mª Teresa Deus Trasobares<br>Concelleira delegada de Economía, Facenda e Patrimonio</p></footer>

