---
date: '2021-11-12'
id: G1096-281021-0001
page: 55895
number: 218
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 21 de outubro de 2021 pola que se notifica a imposición dunha multa
  coercitiva (expediente PON/275/2018-RP1).
range: Cédula
url: >-
  https://www.xunta.gal/dog/Publicados/2021/20211112/AnuncioG1096-281021-0001_gl.html
---
<p>O director da Axencia de Protección da Legalidade Urbanística ditou, o 27 de abril de 2021, unha resolución pola que se impón unha primeira multa coercitiva (PON/275/2018-A1), derivada do expediente de reposición da legalidade urbanística número PON/275/2018-RP1, ás persoas interesadas cos documentos de identidade número 36018887-J e 36122939-J como consecuencia de incumpriren o ordenado na Resolución do 21 de febreiro de 2020, que ordenaba a demolición dun remolque para uso residencial, construción de fosa séptica e acumulación de materiais diversos no lugar da Baixada da Ermida, Coruxo, San Miguel de Oia, no municipio de Vigo, provincia de Pontevedra, e a reposición dos terreos afectados ao estado anterior ao inicio das obras.</p>
    <p>Ao non poder realizar a notificación persoal daquela resolución, mediante esta cédula, e ao abeiro do disposto no artigo 44 da Lei 39/2015, de 1 de outubro, do procedemento administrativo común das administracións públicas, notifícaselles ás persoas interesadas a devandita resolución por medio dun anuncio publicado no <em>Boletín Oficial del Estado</em>.</p>
    <p>En cumprimento do artigo 46 da Lei 39/2015, do 1 de outubro, do procedemento administrativo común das administracións públicas, as persoas interesadas poderán comparecer, no prazo de dez (10) días hábiles contados desde o seguinte ao da publicación deste anuncio no <em>Boletín Oficial del Estado</em>, nas dependencias da Axencia de Protección da Legalidade Urbanística, sitas no edificio Witland, 1º andar, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o devandito prazo sen efectuar a comparecencia, a notificación entenderase producida.</p>
    <p>Contra esta resolución, que pon fin á vía administrativa, as persoas interesadas poderán interpoñer recurso de reposición no prazo dun mes, contado a partir do día seguinte a aquel no que se producise a notificación, perante o director da Axencia de Protección da Legalidade Urbanística, significándolles que o recurso unicamente será admisíbel por motivos de infracción do ordenamento inherentes á imposición desta multa coercitiva, sendo motivo de non admisión a reiteración das mesmas razóns que se esgrimiron ou puideron esgrimirse fronte á resolución da que este acordo é un mero acto de execución.</p>
    <p>Caso non exerzan o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, perante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1º regra terceira da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación ás persoas interesadas en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 21 de outubro de 2021</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

