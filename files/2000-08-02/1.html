---
date: '2000-08-02'
id: FCB6
page: 11
number: 149
agency: 'CONSELLERÍA DE PESCA, MARISQUEO E ACUICULTURA'
section: I. DISPOSICIÓNS XERAIS
title: >-
  Decreto 201/2000, do 6 de xullo, polo que se derroga o Decreto 278/1994, do 8
  de setembro, polo que se establece o programa de axudas con finalidade
  estructural no sector da pesca, a acuicultura e a transformación e
  comercialización dos seus productos.
range: Decreto
url: 'https://www.xunta.gal/dog/Publicados/2000/20000802/AnuncioFCB6_gl.html'
---
<p>O Decreto 278/1994, do 8 de setembro, polo que se establece o programa de axudas con finalidade estructural no sector da pesca, a acuicultura e a transformación e comercialización dos seus productos, foi aprobado en desenvolvemento do Regulamento (CE) nº 3699/1993, do Consello, do 21 de decembro, polo que se definen os criterios e condicións das intervencións comunitarias con finalidade estructural no devandito sector.</p>
<p>O Regulamento (CE) nº 2792/1999, do Consello, do 17 de decembro, polo que se definen as modalidades e condicións das intervencións con finalidade estructural no sector da pesca, derroga o Regulamento (CE) 2468/1998, última redacción do Regulamento (CE) 3699/1993, e constitúe o novo marco normativo para o conxunto das intervencións estructurais no sector pesqueiro realizadas no territorio dun Estado membro da Comunidade Europea no período 2000-2006 con vistas a logra-los obxectivos específicos definidos no Regulamento (CE) nº 1263/1999, do Consello, de 21 de xuño, relativo ó Instrumento Financeiro de Orientación da Pesca (IFOP).</p>
<p>En consecuencia, e para o efecto de adapta-lo marco das intervencións comunitarias con finalidade estructural no sector da pesca, o marisqueo e a acuicultura en Galicia á normativa comunitaria vixente é polo que, tendo en conta o artigo 28, punto 5º do Estatuto de autonomía de Galicia, por proposta do conselleiro de Pesca, Marisqueo e Acuicultura, e logo de deliberación do Consello da Xunta de Galicia na súa reunión do día seis de xullo de dous mil,</p>
<p>DISPOÑO:</p>
<p>Artigo único.-Á entrada en vigor do presente decreto queda derrogado o Decreto 278/1994, do 8 de setembro, polo que se establece o programa de axudas con finalidade estructural no sector da pesca, a acuicultura e a transformación e comercialización dos seus productos, e cantas disposicións de rango inferior se dictasen no seu desenvolvemento.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, seis de xullo de dous mil.</p>
<p>Manuel Fraga Iribarne</p>
<p>Presidente</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

