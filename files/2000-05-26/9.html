---
date: '2000-05-26'
id: A95E
page: 8221
number: 102
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 120/2000, do 19 de maio, polo que se constitúe o Colexio Oficial de
  Psicólogos de Galicia.
range: Decreto
url: 'https://www.xunta.gal/dog/Publicados/2000/20000526/AnuncioA95E_gl.html'
---
<p>De acordo co artigo 4.2º da vixente Lei de colexios profesionais, do 13 de febreiro de 1974, a fusión, absorción, segregación, cambio de denominación e disolución dos colexios profesionais da mesma profesión será promovida polos colexios, de acordo co disposto nos seus respectivos estatutos, e requirirá a aprobación por decreto, unha vez oídos os demais colexios afectados.</p>
<p>A Delegación de Galicia do Colexio Oficial de Psicólogos solicitou a creación do Colexio Oficial de Psicólogos de Galicia, por segregación do Colexio</p>
<p>Oficial de Psicólogos, de conformidade co previsto no artigo 23 dos estatutos xerais do Colexio Oficial de Psicólogos, aprobados polo Real decreto 481/1999, do 18 de marzo.</p>
<p>No expediente consta acta da xunta xeral da delegación, realizada o 6 de marzo de 1999, na que se aprobou constituí-lo Colexio Oficial de Psicólogos de Galicia, e a comunicación ó decano do Colexio Oficial de Psicólogos da instrucción do expediente de constitución do devandito colexio.</p>
<p>Na súa virtude, de acordo co establecido no artigo 36 da Constitución española, ó abeiro do establecido no artigo 27.29º do Estatuto de autonomía de Galicia, na Lei orgánica 16/1995, do 27 de decembro, de transferencia de competencias á Comunidade Autónoma de Galicia, no Real decreto 1643/1996, do 5 de xullo, de traspaso de funcións e servicios da Administración do Estado en materia de colexios oficiais ou profesionais, no Decreto 337/1996, do 13 de setembro, sobre asunción de funcións e competencias a que se refire o real decreto citado, e no Decreto 161/1997, do 5 de xuño, polo que se regulan os consellos galegos de colexios profesionais e se crea o rexistro de colexios profesionais e os seus consellos; por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do dezanove de maio de dous mil,</p>
<p>DISPOÑO:</p>
<p>Artigo único.-Constitúese o Colexio Oficial de Psicólogos de Galicia, por segregación do Colexio Oficial de Psicólogos.</p>
<p>Disposicións transitorias</p>
<p>Primeira.</p>
<p>1. A Xunta Rectora da Delegación de Galicia do colexio oficial de Psicólogos quedará constituída en Comisión Xestora do novo colexio, debendo aprobar no prazo de seis meses a partir da entrada en vigor deste decreto uns estatutos provisionais do Colexio Oficial de Psicólogos de Galicia, nos que se regulará a asemblea colexial constituínte, coa previsión da forma da convocatoria, que deberá ser anunciada, como mínimo, con vinte días de antelación no Diario Oficial de Galicia e en dous xornais dos de maior difusión de Galicia, e do procedemento do desenvolvemento dela.</p>
<p>2. A asemblea colexial constituínte deberá:</p>
<p>a) Elaborar e aproba-los estatutos definitivos do colexio.</p>
<p>b) Elixi-los membros dos seus órganos colexiais de goberno.</p>
<p>Segunda.-Os estatutos definitivos, logo de seren aprobados, xunto coa acta da asemblea constituínte, remitiránselle á consellería competente en materia de colexios profesionais para a cualificación da súa legalidade e, se é o caso, a súa publicación no Diario Oficial de Galicia.</p>
<p>Disposición derradeira</p>
<p>O presente decreto entrará en vigor ós vinte días da súa publicación no Diario Oficial de Galicia.</p>
<p>Santiago de Compostela, dezanove de maio de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

