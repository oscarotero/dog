---
date: '2017-11-17'
id: G0427-271017-0003
page: 52863
number: 219
agency: Consellería do Mar
section: VI. Anuncios. a) Administración autonómica.
title: >-
  ORDE do 18 de outubro de 2017 pola que se autoriza a transmisión inter vivos
  da concesión administrativa e da batea Canelas XIII.
range: Orde
url: >-
  https://www.xunta.gal/dog/Publicados/2017/20171117/AnuncioG0427-271017-0003_gl.html
---
<p>Visto o expediente instruído para os efectos de transmisión da batea <em>Canelas XIII </em>e da concesión administrativa que a ampara, resulta:</p>
    <p>a) Antecedentes. </p>
    <p>Primeiro. Mediante escrito do 17 de outubro de 2017, Carmen Saavedra García e José Benito Piñeiro Creo solicitan autorización para transmisión <em>inter vivos</em> da concesión administrativa e da batea <em>Canelas XIII</em>.</p>
    <p>Segundo. Os solicitantes presentaron a documentación requirida para a tramitación deste tipo de procedementos.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa</em>, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo). </p>
    <p>Vistas as disposicións citadas, esta consellería resolve:</p>
    <p>Autorizar a transmisión <em>inter vivos</em> a favor de David Places Fontaine y Ruth Estrella Mallo Mariño (76778148P-52931228W), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Canelas XIII.</em></p>
    <p>Situación:</p>
    <p>Cuadrícula número: 49.</p>
    <p>Polígono B.</p>
    <p>Distrito: Ribeira (A Coruña).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 8.11.1975. </p>
    <p>Remate da vixencia: 15.12.2019.</p>
    <p>Actuais titulares: Carmen Saavedra García e José Benito Piñeiro Creo (76486697J-35395367T), 100 % ganancial.</p>
    <p>Novos titulares: David Places Fontaine e Ruth Estrella Mallo Mariño (76778148P-52931228W), 100 % ganancial.</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación da presente resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcurrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. Os novos titulares da concesión administrativa quedan subrogados nos dereitos e obrigas dos anteriores desde o momento de formalización da compravenda en escritura pública.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar ou recurso contencioso-administrativo, ante a xurisdición contencioso-administrativa, que se interporá no prazo de dous meses contados en ambos os dous casos desde o día seguinte ao da súa publicación, de conformidade co disposto no artigo 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 18 de outubro de 2017</p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González<br>Xefe territorial da Coruña</p></footer>

