---
date: '2015-03-25'
id: G2188-040315-0001
page: 11880
number: 57
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (869/2013).
range: Edicto
url: >-
  https://www.xunta.gal/dog/Publicados/2015/20150325/AnuncioG2188-040315-0001_gl.html
---
<p>Sobre outros familia incidentes </p>
    <p>Demandante: Beatriz Elena Gamboa Franco</p>
    <p>Procuradora: Gisela Álvarez Vázquez</p>
    <p>Avogada: María Isabel Pena Rubio</p>
    <p>Demandado: Leonardo Fabio Agudelo Espitia </p>
    <p>Sarai Paniagua Acera, secretaria xudicial do Xulgado de Primeira Instancia número 5 de Vigo, por este edicto anuncio:</p>
    <p>Neste procedemento de garda, custodia e alimentos seguido por instancia de Beatriz Elena Gamboa Franco contra Leonardo Fabio Agudelo Espitia ditouse sentenza, cuxo teor literal é o seguinte:</p>
    <p>Sentenza número 136.</p>
    <p>En Vigo, 3 de marzo de 2015.</p>
    <p>Teresa A. Fernández Muíños, xuíza de reforzo dos xulgados de Primeira Instancia número 5 e número 12 de Vigo e do seu partido xudicial, viu e ou o procedemento sobre relacións more uxorio 869/2013, seguidos por instancia de Beatriz Elena Gamboa Franco, representada procesualmente pola procuradora Sra. Álvarez Vázquez e asistida da letrada Sra. Pena Rubio, contra Leonardo Fabio Agudelo Espitia, en situación procesual de rebeldía, con intervención da representante do Ministerio Fiscal dada a concorrencia dun fillo menor habido en común.</p>
    <p>(Seguen antecedentes de feito e fundamentos de dereito).</p>
    <p>Resolvo que estimando integramente a demanda de xuízo verbal interposta pola procuradora Sra. Álvarez Vázquez, en nome e representación de Beatriz Elena Gamboa Franco, contra Leonardo Fabio Agudelo Espitia, procede:</p>
    <p>1. Atribuírlle á demandante, Beatriz Elena Gamboa Franco, o exercicio exclusivo da patria potestade sobre o fillo menor, Thannus Nicolás.</p>
    <p>En consecuencia, a demandante poderá exercer actos de exercicio extraordinario da patria potestade tales como viaxar ao seu país de orixe, Colombia, sen necesidade de solicitar a autorización paterna para entrar e saír do seu territorio.</p>
    <p>2. Atribuírlle, así mesmo, á demandante a garda e custodia do referido fillo común.</p>
    <p>3. Non establecer ningún réxime de visitas, comunicación e estadía en favor do demandado.</p>
    <p>4. Fixar por conta do demandado unha pensión de alimentos a favor do seu fillo menor por importe de 200 euros mensuais, que deberá ingresar por meses anticipados e durante os cinco primeiros días de cada mes na conta bancaria que designe a demandante para ese efecto.</p>
    <p>Esta cantidade será revisada anualmente en proporción ás variacións do índice de prezos de consumo que publique o Instituto Nacional de Estatística ou calquera outro organismo público que no futuro poida cumprir análoga función.</p>
    <p>5. Establecer por conta do demandado a obriga de sufragar a metade dos gastos extraordinarios.</p>
    <p>Merecerán a consideración de gastos extraordinarios, entre outros, os derivados da atención do dito fillo menor de idade na sanidade privada por enfermidades, o custo pola adquisición ou uso de próteses, o custo doutras actividades médicas ou cirúrxicas non cubertas pola Seguridade Social e os gastos farmacéuticos inherentes a elas, o custo de actividades extraescolares ou calquera outro similar, incluída a matrícula, de ser o caso e nun futuro, en universidades privadas, e calquera outro, en definitiva, de análoga natureza ao antes enunciado. </p>
    <p>Calquera incidente en sede de gastos extraordinarios substanciarase nos termos do artigo 776.4 da Lei de axuizamento civil, aínda que os gastos antes enunciados e os de análoga natureza serán susceptibles de execución de título xudicial de forma inmediata.</p>
    <p>Ademais, a falta de oposición expresa á comunicación de calquera outro gasto extraordinario nun prazo de dez días por calquera medio fidedigno (whatsapp, sms, correo electrónico, fax, etcétera) equivalerá ao seu consentimento tácito e eximirá a parte que efectuou tales gastos do incidente previo do artigo 776.4 da Lei de axuizamento civil. </p>
    <p>Non procede efectuar un especial pronunciamento sobre as custas deste procedemento.</p>
    <p>Notifíqueselles esta resolución ás partes e ao Ministerio Fiscal, con apercibimento de que non é firme e que contra ela cabe interpoñer recurso de apelación ante este xulgado, nos prazos e termos previstos na vixente Lei de axuizamento civil, para que resolva a Audiencia Provincial de Pontevedra (artigos 458 e seguintes e 776 da Lei de axuizamento civil), logo de consignar o depósito previsto na disposición adicional quinta da Lei orgánica do poder xudicial.</p>
    <p>Así, por esta a miña sentenza, da cal se unirá certificación aos autos da súa razón, e definitivamente xulgando nesta instancia, pronúncioo, mándoo e asínoo.</p>
    <p>Ao se atopar o dito demandado, Leonardo Fabio Agudelo Espitia, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 4 de marzo de 2015</p>
    <footer><p>A secretaria xudicial</p></footer>

