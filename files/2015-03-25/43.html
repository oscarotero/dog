---
date: '2015-03-25'
id: C141-100315-0003
page: 11932
number: 57
agency: Portos de Galicia
section: VI. Anuncios. a) Administración autonómica.
title: >-
  CÉDULA do 6 de marzo de 2015 pola que se notifica resolución de expediente de
  caducidade da concesión administrativa outorgada pola Resolución do 8 de
  outubro de 2001 a Conservas Castiñeiras, S.L. con destino á instalación de
  captación de auga de mar para utilizar en fábrica de conservas no porto de
  Castiñeiras.
range: Cédula
url: >-
  https://www.xunta.gal/dog/Publicados/2015/20150325/AnuncioC141-100315-0003_gl.html
---
<p>Logo da tramitación do procedemento en que se outorga audiencia ao concesionario, non constando a formulación de oposición, e tras a emisión de proposta polo instrutor designado para o efecto, con data do 26 de febreiro de 2015, o presidente de Portos de Galicia, de acordo coas competencias conferidas polo artigo cuarto da Orde do 30 de marzo de 2012, da Consellería do Medio Rural e do Mar, resolve declarar a caducidade da concesión administrativa de referencia, o que determina a extinción anticipada da concesión, e a reversión e recuperación pola Administración das superficies ocupadas e das instalacións que se indican na resolución, así como a incautación da totalidade das garantías, se é o caso, se constituísen para responder da explotación e/ou construción da concesión.</p>
    <p>Intentada a notificación da resolución no enderezo que consta no expediente sito no Castro, s/n, Castiñeiras, Ribeira, provincia da Coruña, a través do servizo de Correos, e non sendo posible a súa práctica, de conformidade co disposto no artigo 59.4 da Lei 30/1992, de réxime xurídico das administracións públicas e do procedemento administrativo común, notifícase mediante a publicación no <em>Diario Oficial de Galicia</em> e exposición no taboleiro de edictos do Concello de Ribeira á mercantil Conservas Castiñeiras, S.L. a presente resolución que decreta a caducidade da concesión administrativa de referencia.</p>
    <p>A concesión administrativa caduca polo incumprimento das condicións xerais 16ª e 17ª da concesión; a inexistencia de actividade na concesión e estar debendo a totalidade das taxas xiradas desde o ano 2006 constitúen causas imperativas de caducidade por aplicación do establecido na condición xeral 32ª do título. </p>
    <p>Para o seu exame, o expediente completo está nas dependencias dos Servizos Centrais de Portos de Galicia en Área Central, praza de Europa, 5-A, 6º, 15707 Santiago de Compostela.</p>
    <p>A presente resolución esgota a vía administrativa, e contra ela poderase interpor recurso contencioso-administrativo nun prazo de dous meses, contados desde o día seguinte ao da súa publicación no <em>Diario Oficial de Galicia</em> ou exposición no taboleiro de edictos do Concello de Ribeira, perante o Xulgado do Contencioso-Administrativo de Santiago de Compostela que corresponda, ou recurso potestativo de reposición perante esta Presidencia de Portos de Galicia no prazo dun mes contado desde a mesma data.</p>
    <p>E para que conste e le sirva de notificación, en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 6 de marzo de 2015</p>
    <footer><p>José Juan Durán Hermida<br>Presidente de Portos de Galicia</p></footer>

