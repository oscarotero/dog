---
date: '1995-09-18'
id: '4472'
page: 7
number: 179
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 13 de setembro de 1995, da Intervención Xeral da Comunidade
  Autónoma, pola que se anuncia a contratación de asistencias técnicas que terán
  por obxecto a realización de determinadas revisións de control financeiro.
range: Resolución
url: 'https://www.xunta.gal/dog/Publicados/1995/19950918/Anuncio4472_gl.html'
---
<p>Esta consellería resolveu convoca-la contratación, polo procedemento de concurso aberto e tramitación urxente, para a adxudicación dos contratos de asistencia técnica, a continuación relacionados, que terán por obxecto a realización de revisións de control financeiro correspondentes ás actividades desenvolvidas por determinadas entidades da Comunidade Autónoma, durante o exercicio de 1994, así coma de revisións de expedientes de subvencións.</p>
<p>a) Orzamentos de licitación e prazos de execución:</p>
<p>b) Fianza provisional: 2% sobre o presuposto fixado para cada contrato pola Administración.</p>
<p>c) Exposición dos pregos de cláusulas administrativas particulares e de prescripcións técnicas. Estarán ó dispor dos interesados para a súa consulta, na Consellería de Economía e Facenda, Intervención Xeral da Comunidade Autónoma, Subdirección Xeral de Control Financeiro, durante o prazo de presentación de proposicións de dez a catorce horas.</p>
<p>d) Prazo de presentación das proposicións: comezará o día seguinte ó da publicación desta resolución no DOG e rematará ás catorce horas do décimo terceiro día natural seguinte. No caso de que o último día do prazo fose inhábil entenderase prorrogado ó primeiro día hábil seguinte.</p>
<p>e) Lugar de presentación das proposicións: no rexistro da Consellería de Economía e Facenda, edificio administrativo nº 3, San Caetano, Santiago de Compostela. Os sábados só poderán presentarse no rexistro xeral, Consellería de Presidencia e Administración Pública, edificio nº 1, San Caetano, Santiago de Compostela.</p>
<p>f) Documentación que deben presenta-los licitadores: tanto a documentación acreditativa para contratar coa Administración coma as referencias técnicas e o detalle co que debe(n) presenta-la(s) proposición(s) determínase no prego de claúsulas administrativas particulares.</p>
<p>g) A mesa de contratación procederá á apertura das proposicións, en acto público, ó que poderán asisti-los licitadores e os seus representantes nas dependencias das Secretaria Xeral e do Patrimonio da Consellería de Economía e Facenda, en San Caetano, (Santiago de Compostela), ás 11 horas do décimo sétimo día natural seguinte ó da publicación deste anuncio. No</p>
<p>caso de que o dito día sexa inhábil este acto celebrarase o primeiro día hábil seguinte.</p>
<p>h) O importe do presente anuncio será por conta dos respectivos adxudicatarios en proporción ós orzamentos de licitación dos traballos que lles sexan adxudicados.</p>
<p>Santiago de Compostela, 13 de setembro de 1995.</p>
<p>Juan José Novoa Montero.</p>
<p>Interventor xeral da Comunidade Autónoma</p>
<p>5878</p>

