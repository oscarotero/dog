---
date: '1995-09-18'
id: '4452'
page: 7
number: 179
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de xullo de 1995, da Delegación Provincial de Pontevedra,
  pola que se dispón a inscrición no rexistro e publicación no Diario Oficial de
  Galicia do convenio colectivo do sector da carpintería, ebanistería e
  actividades afíns.
range: Resolución
url: 'https://www.xunta.gal/dog/Publicados/1995/19950918/Anuncio4452_gl.html'
---
<p>Visto o expediente do convenio colectivo para o sector carpintería, ebanistería e actividades afíns, da provincia de Pontevedra que tivo entrada nesta delegación provincial da Consellería de Xustiza, Interior e Relacións Laborais o día 11-7-1995, subscrito en representación da parte económica pola Asociación Provincial de Empresarios de la Madera (Asema) e a Asociación Comarcal de Empresarios de A Estrada (ACE), e da parte social, polas centrais sindicais CC.OO., UGT e CIG, en data 8-6-1995. De conformidade co disposto no artigo 90, 2º e 3º, da Lei 8/1980, do 10 de marzo, do Estatuto dos traballadores,</p>
<p>Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de Rexistro de Convenios Colectivos de Traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no BOP e no Diario Oficial de Galicia (DOG) en galego e castelán.</p>
<p>Vigo, 18 de xullo de 1995.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio de carpintería, ebanistería e actividades afíns da provincia de Pontevedra</p>
<p>Artigo 1º.-Partes asinantes.</p>
<p>Son partes asinantes do presente convenio, en representación empresarial: a Asociación Provincial de Empresarios de la Madera (Asema) e a Asociación Comarcal de Empresarios de A Estrada (ACE), e, representando ós traballadores, as centrais sindicais: Unión General de Trabajadores (UGT), Comisiones Obreras (CC.OO.) e a Confederación Intersindical Galega (CIG).</p>
<p>Ámbalas partes recoñécense mutuamente lexitimación para negocia-lo presente convenio.</p>
<p>Artigo 2º.-Ámbito territorial, funcional e persoal.</p>
<p>O presente convenio afectará a tódalas empresas da provincia de Pontevedra que realicen actividades recollidas nos grupos e os seus respectivos epígrafes do imposto de actividades económicas que se relacionan a continuación.</p>
<p>* Fabricación de productos semielaborados de madeira (chapa, taboleiros, madeiras melloradas, etc.). 462.</p>
<p>* Fabricación en serie de pezas de carpintería, parqué e estructuras de madeira para a construcción. 463.</p>
<p>* Fabricación de envases e embalaxes de madeira. 464.</p>
<p>* Frabricación de obxectos diversos de madeira (excepto mobles). 465.</p>
<p>* Fabricación de productos de cortiza. 466.</p>
<p>* Fabricación de artigos de xunco e cana, cestería, brochas, cepillos, etc. (excepto mobles). 467.</p>
<p>* Industria do moble de madeira. 468.</p>
<p>* E calquera outra actividade afín que se poida crear no futuro.</p>
<p>O presente convenio afectará á totalidade do persoal que presta os seus servicios nas empresas afectadas.</p>
<p>Artigo 3º.-Ámbito temporal.</p>
<p>O presente convenio entrará en vigor a partir do día 1 de abril de 1995. A súa vixencia será ata o 31 de decembro de 1995, renovándose por períodos anuais se non fose denunciado.</p>
<p>Denuncia. Estarán lexitimados para formula-las mesmas representacións que o están para negocialo, e deberá comunicarllo á outra parte, de maneira que faga fe, con un mes de anticipación á súa terminación. Esta comunicación deberá dirixirse ó domicilio da comisión paritaria, en Vigo, na sede da Confederación Provincial de Empresarios de Pontevedra.</p>
<p>Artigo 4º.-Condicións máis beneficiosas.</p>
<p>Tódalas melloras obtidas no presente convenio establécense con carácter de mínimas. Os pactos ou situacións existentes en calquera empresa e que no seu conxunto impliquen condicións máis beneficiosas a respecto das convidas serán respectadas.</p>
<p>Artigo 5º.-Comisión paritaria.</p>
<p>Créase unha comisión paritaria composta por un máximo de 6 membros, designados 3 por cadansúa parte, empresarial e sindical, do xeito que decidan as respectivas organizacións e coas funcións que se especifiquen no artigo seguinte.</p>
<p>Os acordos da comisión paritaria adoptaranse en todo caso por unanimidade e aqueles que interpreten este convenio terán a mesma eficacia que a norma que fose interpretada.</p>
<p>A comisión paritaria reunirase unha vez o ano. Poderanse convoca-las reunións extraordinarias que se estimasen necesarias e serán solicitadas pola metade máis un dos seus membros.</p>
<p>Artigo 6º.-Funcións e procedementos da comisión paritaria.</p>
<p>A comisión paritaria á que se refire o artigo anterior terá as seguintes funcións:</p>
<p>a) Vixilancia e seguimento do cumprimento deste convenio.</p>
<p>b) Interpretación da totalidade dos preceptos do presente convenio.</p>
<p>c) A instancia dalgunha das partes mediar e/ou intentar conciliar, se é o caso e logo de acordo das partes, e, por solicitude delas, arbitrar en cantas cuestións e conflictos, todos eles de carácter colectivo, poidan suscitarse na ampliación do presente convenio.</p>
<p>d) Cantas outras funcións tendan á maior eficacia práctica do presente convenio, ou se deriven do estipulado no seu texto e anexos que formen parte del.</p>
<p>Como trámite que será previo e preceptivo a toda situación administrativa ou xurisdicional que se pro</p>
<p>mova, as partes asinantes do presente convenio obríganse a pór en coñecemento da comisión paritaria cantas dúbidas, discrepancias e conflictos colectivos, de carácter xeral, puidesen formularse en relación coa interpretación e aplicación do mesmo, sempre que sexan da súa competencia conforme o establecido no apartado anterior, co fin de que, mediante a súa intervención, se resolva o problema formulado ou, se iso non for posible, emita un dictame ó respecto. Dito trámite previo entenderase cumprido no caso de que transcorrese o prazo previsto no apartado 5 sen que se emitise solución ou dictame.</p>
<p>Establécese que cuestións propias da competencia da comisión paritaria e que se promovan perante ela adoptarán a forma escrita, e o seu contido será o suficiente para que se poida examinar e analiza-lo problema co necesario coñecemento de causa, debendo ter como contido obrigatorio:</p>
<p>1. Exposición sucinta e concreta do asunto.</p>
<p>2. Razóns e fundamentos que entenda que asistan ó propoñente.</p>
<p>3. Proposta e petición concreta que se formule á comisión.</p>
<p>Ó escrito-proposta acompañaranse cantos documentos se consideraren necesarios para mellor comprensión e resolución dos problemas.</p>
<p>A comisión poderá solicitar, por vía de ampliación, canta información ou documentación se estime pertinente para unha mellor ou máis completa información do asunto; para este efecto, concederáselle ó propoñente un prazo que non poderá exceder de 5 días hábiles.</p>
<p>A comisión, unha vez recibido o escrito-proposta, e se é o caso, completada a información pertinente, disporá dun prazo non superior a vinte día hábiles para resolve-la cuestión suscitada ou, se iso non for posible, emiti-lo oportuno dictame. Transcorrido o dito prazo sen producirse resolución nin dictame, quedará aberta a vía administrativa ou xurisdicional competente.</p>
<p>Artigo 7º.-Salarios.</p>
<p>Todo o persoal afectado polo presente convenio recibirá desde o 1º de abril de 1995 as retribucións consignadas na táboa anexa, incrementadas, se é o caso, coa antigüidade correspondente.</p>
<p>Os aumentos concedidos polo presente convenio absorverán ós que, por imperativo legal, se impuxesen posteriormente durante a vixencia do mesmo.</p>
<p>Os efectos económicos entrarán en vigor ós oito días da súa sinatura.</p>
<p>Artigo 8º.-Revisión salarial.</p>
<p>No caso de que o IPC rexistrase, a 31 de decembro de 1995, un incremento, respecto do 1 de abril de 1995, superior ó cinco por cento, efectuarase unha revisión salarial en tódolos conceptos económicos do convenio tan pronto se constate oficialmente a dita circunstancia no exceso sobre a indicada cifra. Tal</p>
<p>incremento pagarase con efectos do 1 de abril de 1995.</p>
<p>Artigo 9º.-Pagamento de nóminas.</p>
<p>O pagamento da nómina realizarase de xeito mensual. Non obstante, o persoal poderá solicitar, coa debida antelación, anticipos á conta de haberes devengados.</p>
<p>Para todo o persoal consideraranse as mensualidades de 30 días.</p>
<p>Artigo 10º.-Antigüidade.</p>
<p>O premio de antigüidade calcularase sobre o salario pactado neste convenio segundo marca a ordenanza laboral.</p>
<p>Artigo 11º.-Gratificacións extraordinarias.</p>
<p>Por este concepto, os traballadores percibirán, incluída a antigüidade quen a tivese, trinta días do seu salario nas tres pagas extraordinarias (dezanove de marzo, xullo e Nadal).</p>
<p>Artigo 12º.-Vacacións.</p>
<p>O persoal afectado polo presente convenio terá dereito ó desfrute dun período de vacacións anuais retribuídas de trinta días naturais de duración dos que vintedous, como mínimo, serán laborables.</p>
<p>Para as empresas que pechen por vacacións, estas serán de trinta días naturais.</p>
<p>O seu desfrute iniciarase en calquera caso en día laborable.</p>
<p>As empresas concederán preferentemente as vacacións entre os meses de xuño e setembro, ambos inclusive, salvo pacto individual en contrario; así mesmo, poderanse excluír por motivos de organización, determinados períodos para o seu desfrute.</p>
<p>Os traballadores coñecerán con dous meses de antelación ó seu desfrute o período vacacional.</p>
<p>O calendario de vacacións, unha vez aprobado, quedará exposto no taboleiro de anuncios da empresa.</p>
<p>O dereito a vacacións non é susceptible de compensación económica. Non obstante, o persoal que cese durante o transcurso do ano terá dereito ó aboamento do salario correspondente á parte de vacacións devengadas e non desfrutadas, como concepto integrante da liquidación pola súa baixa da empresa.</p>
<p>Para efecto da retribución de vacacións consideraras como tempo efectivamente traballado o correspondente á situación de ILT, sexa cal for a súa causa. Non obstante, dado que o dereito ó desfrute de vacacións caduca co transcurso do ano natural, perderase se ó vencemento deste o traballador continuase de baixa.</p>
<p>O desfrute das vacacións, como norma xeral e salvo pacto en contrario, terá carácter ininterrompido.</p>
<p>Se no momento no que a un traballador lle correspondese, por estar así establecido, o inicio do período vacacional e se encontrase en situación de ILT por calquera motivo, poderá apraza-lo seu desfrute de común acordo coa empresa.</p>
<p>No caso de que o traballador caese en situación de ILT mentres estivese a desfrutar das vacacións, a duración da mesma computarase como días de vacacións sen prexuízo do dereito do traballador a percibi-la diferencia entre a retribución correspondente a vacacións e a prestación de ILT.</p>
<p>Artigo 13º.-Roupa de traballo.</p>
<p>A empresa deberá entregarlle ó persoal un conxunto de chaquetiña e pantalón cada seis meses.</p>
<p>O incumprimento desta obriga dará lugar ó aboamento de 4.500 ptas. en compensación por cada conxunto de roupa non entregada.</p>
<p>A pesar do sinalado no parágrafo primeiro, as empresas que teñan en almacén fundas de traballo poderán entregalas ata esgotalas.</p>
<p>Artigo 14º.-Plus de traballos tóxicos.</p>
<p>Estarase ó establecido pola ordenanza laboral.</p>
<p>Artigo 15º.-Desgaste de ferramentas.</p>
<p>A empresa que non lles entregase ós seus productores as ferramentas necesarias para os seus traballos, pagará en compensación do desgaste das mesmas, cento cincuenta e cinco pesetas por cada día de traballo.</p>
<p>Artigo 16º.-Accidentes de traballo.</p>
<p>As empresas pagaranlles ós seus productores accidentados, a partir do quinto día do accidente, a diferencia que exista entre a prestación económica que perciba da mutua de accidentes e o salario vixente, incrementado coa antigüidade, se é o caso.</p>
<p>Artigo 17º.-Baixas con hospitalización.</p>
<p>Durante o tempo que o traballador permaneza hospitalizado, ben como no mes posterior de convalecencia domiciliaria, como máximo, a empresa pagará a diferencia que exista entre a prestación económica que perciba da Seguridade Social e o salario vixente, incrementado coa antigüidade, se é o caso.</p>
<p>Artigo 18º.-Seguro de accidentes.</p>
<p>As empresas afectadas por este convenio teñen a obriga de facer un seguro por accidentes de traballo, sempre que se produzan en horas laborables, que cubra as seguintes continxencias:</p>
<p>a) En caso de morte: 575.000 pesetas.</p>
<p>b) En caso de invalidez permanente: 1.250.000 pesetas.</p>
<p>c) En caso de absoluta e grande invalidez: 1.500.000 pesetas.</p>
<p>Artigo 19º.-Xornada de traballo.</p>
<p>A xornada laboral máxima ordinaria será de 1.800 horas efectivas de traballo ó ano. A xornada será de 40 horas semanais distribuídas de luns a venres.</p>
<p>Para efectos da súa distribución e da súa adecuación consideraranse como non laborables e retribuídos os días: 14 de agosto, 13 de outubro e 7 de decembro.</p>
<p>Por acordo entre a empresa e os representantes legais dos traballadores e, no seu defecto, cos propios tra</p>
<p>balladores, poderanse modificar estes días para o seu desfrute noutras datas.</p>
<p>Artigo 20º.-Revisión médica.</p>
<p>A empresa estará obrigada a realizar recoñecemento periódico a tódolos traballadores ó seu servicio, cando menos unha vez no ano.</p>
<p>Así mesmo, efectuarase revisión médica ó traballador que se incorpore á empresa dentro dos trinta días seguintes ó do seu ingreso, agás que xa a realizase no último ano natural.</p>
<p>O traballador poderá optar por pasa-lo recoñecemento médico pola súa conta; neste caso, deberá presentar obrigatoriamente na empresa o certificado médico pertinente.</p>
<p>Os traballadores disporán de media xornada retribuída para realiza-la revisión. No caso de que fose necesario máis tempo terá que presentar xustificante, séndolle igualmente retribuído o exceso. Os gastos de desprazamento serán a cargo da empresa.</p>
<p>Artigo 21º.-Axudas de custo.</p>
<p>Tódolos traballadores que por necesidade da empresa e por orde do empresario teñan que efectuar viaxes e ou desprazamentos que lle impidan realizar comidas ou pernoctacións no seu lugar habitual ou enderezo, terán dereito ás seguintes axudas de custo:</p>
<p>* Axuda de custo completa: 3.500 pesetas/día.</p>
<p>* Media axuda de custo: 1.600 pesetas/día.</p>
<p>Se a empresa se fixese cargo de tódolos gastos non aboará cantidade ningunha por estes conceptos dos traballadores.</p>
<p>Se por circunstancias especiais os gastos orixinados superan os importes establecidos para o efecto, o exceso deberá ser pagado pola empresa, logo de coñecemento da mesma e posterior xustificación do traballador.</p>
<p>Artigo 22º.-Licencias.</p>
<p>O traballador logo de aviso e xustificación poderá ausentarse do traballo con dereito a remuneración por algún dos motivos e polo tempo seguinte:</p>
<p>a) 15 días naturais en caso de matrimonio.</p>
<p>b) 2 días naturais en caso de nacemento de fillo ou enfermidade grave, ou falecemento de parentes ata o segundo grao de consanguineidade ou afinidade. Cando, con tales motivos, o traballador necesitase facer un desprazamento para o efecto, o prazo será de 4 días naturais.</p>
<p>c) Un día por traslado de domicilio habitual.</p>
<p>d) Polo tempo indispensable para o cumprimento inexcusable de carácter público e persoal. Cando conste nunha norma legal ou convencional un período determinado, haberá que aterse ó que este dispoña en canto a duración da ausencia e a súa compensación económica.</p>
<p>Cando o cumprimento do antedito deber supoña a imposibilidade da prestación do traballo debido, en</p>
<p>máis dun vinte por cento das horas laborables nun período de tres meses, a empresa poderá pasar ó traballador afectado á situación de excedencia regulada no apartado 1º do artigo 46 do Estatuto dos traballadores.</p>
<p>No suposto de que o traballador por incumprimento do deber ou desempeño do cargo, perciba unha indemnización descontaráselle o importe da mesma do salario a que tivese dereito na empresa.</p>
<p>e) Para realizar funcións sindicais ou de representación do persoal nos termos establecidos legal ou convencionalmente.</p>
<p>f) Para realizar consulta ó medico especialista, polo tempo necesario, cun máximo de cinco horas ó día.</p>
<p>Artigo 23º.-Período de proba.</p>
<p>Ós traballadores que se incorporasen á empresa poderáselles concertar, por escrito, un período de proba que en ningún caso poderá exceder de:</p>
<p>* Técnicos titulados: 6 meses.</p>
<p>* Xefes e encargados: 3 meses.</p>
<p>* Oficiais: 30 días laborables.</p>
<p>* Resto de persoal: 15 días.</p>
<p>Durante o período de proba o traballador terá os dereitos e obrigas correspondentes á súa categoría profesional e ó posto de traballo que desenvolva, como se fose do cadro de persoal, excepto os derivados da resolución da relación laboral, que poderá producirse por instancia de calquera das partes durante o seu transcurso, sen necesidade de previo aviso e sen que ningunha das partes teñan dereito a ningunha indemnización, debéndose comunica-lo desistimento por escrito.</p>
<p>Transcorrido o período de proba sen que se producise o desistimento o contrato producirá plenos efectos, computándose o tempo de servicios prestados para efectos de antigüidade.</p>
<p>A situación de ILT que afecte ó traballador durante o período de proba interrompe o cómputo do mesmo.</p>
<p>Artigo 24º.-Idioma.</p>
<p>O presente convenio publicarase nos dous idiomas oficiais da Comunidade Autónoma.</p>
<p>Disposición adicional.</p>
<p>Acórdase continuar coa negociación do novo texto de convenio colectivo para o sector de carpintería, ebanistería e actividades afíns que substituirá unha vez totalmente elaborado o actual convenio.</p>
<p>Táboa salarial do 1-4-1995 ó 31-12-1995</p>
<p>Persoal de taller.</p>
<p>Encargado xeral, xefe de taller94.809.</p>
<p>Encargado de sección de producción94.312.</p>
<p>Oficial preparador-trazador93.666.</p>
<p>Oficial 1ª, tupista 1ª, serrador 1ª, galerista,</p>
<p>ensambrador, oficial de máquina circular,</p>
<p>oficial afiador92.579.</p>
<p>Oficial 2ª, especialistas en serie y semiserie,</p>
<p>oficial montador, tupista 2ª, serrador</p>
<p>segunda, oficial máquinas especiais,</p>
<p>oficial lixador, fogoneiro, oficial instalador 90.776.</p>
<p>Axudante, peón especializado89.745.</p>
<p>Peón87.595.</p>
<p>Aprendices.</p>
<p>Aprendiz de 16 a 17 anos52.557.</p>
<p>Aprendiz de 18 anos75.873.</p>
<p>Persoal administrativo.</p>
<p>Xefe de oficina107.690.</p>
<p>Oficial de primeira 96.224.</p>
<p>Oficial de segunda 89.655.</p>
<p>Auxiliar telefonista e mecanógrafa 89.525.</p>
<p>95-5456</p>

