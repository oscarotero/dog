---
date: '1997-07-01'
id: 842A
page: 6384
number: 125
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 10 de xuño de 1997 pola que se aproban os tipos de xuro máximos
  que as entidades financeiras aplicarán durante o segundo semestre do ano 1997
  ós préstamos en vigor dos convenios de axuda financeira ás PEMES dos anos
  1992, 1993, 1994, 1995 e 1996.
range: Resolución
url: 'https://www.xunta.gal/dog/Publicados/1997/19970701/Anuncio842A_gl.html'
---
<p>De conformidade cos convenios de colaboración de axuda financeira ás PEMES asinados coas entidades financeiras durante os anos 1992, 1993, 1994, 1995 e 1996, os tipos de xuro para exercicios futuros dos préstamos subvencionados pola Xunta de Galicia que se formalizaron ó abeiro dos ditos convenios serán variables por semestres naturais, establecéndose no texto dos correspondentes convenios o sistema de determinación do tipo de xuro.</p>
<p>Visto o exposto e unha vez verificados os datos relativos á evolución do MIBOR durante o período establecido en cada convenio e en virtude das facultades que teño conferidas,</p>
<p>RESOLVO:</p>
<p>Primeiro.-Os tipos de xuro máximos que se aplicarán durante o segundo semestre do ano 1997 para os préstamos en vigor dos convenios de axudas financeiras ás PEMES dos anos 1992, 1993, 1994, 1995 e 1996 serán os seguintes:</p>
<p>Préstamos do convenio 1992: 7,85%.</p>
<p>Préstamos do convenio 1993: 7,05%.</p>
<p>Préstamos do convenio 1994: 7,05%.</p>
<p>Préstamos do convenio 1995: 7,05%.</p>
<p>Préstamos do convenio 1996: 6,95%.</p>
<p>No caso de que o tipo adicional sexa inferior a 1,75 puntos, o tipo de xuro que se aplicará será o resultado de engadir ó tipo de referencia (5,18) o tipo adicional que teñan pactado as partes, redondando ata a máis próxima vixésima parte do punto.</p>
<p>Segundo.-As entidades financeiras comunicarán ós beneficiarios dos préstamos subvencionados a variación do tipo de xuro.</p>
<p>Terceiro.-En ningún caso o tipo de xuro do préstamo, con cargo ó beneficiario, poderá ser inferior ó límite mínimo fixado nos respectivos convenios.</p>
<p>Santiago de Compostela, 10 de xuño de 1997.</p>
<p>José Antonio Orza Fernández</p>
<p>Presidente do Instituto Galego</p>
<p>de Promoción Económica</p>
<p>5148</p>

