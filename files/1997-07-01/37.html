---
date: '1997-07-01'
id: 84A6
page: 6399
number: 125
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 9 de maio de 1997, da Xerencia de Atención Primaria da
  Coruña-Ferrol (área de Ferrol), pola que se anuncia o concurso público 4/1997
  por procedemento aberto, para a contratación do servicio de limpeza no centro
  de saúde de Serantes.
range: Resolución
url: 'https://www.xunta.gal/dog/Publicados/1997/19970701/Anuncio84A6_gl.html'
---
<p>A Dirección-Xerencia de Atención Primaria da Coruña-Ferrol (área de Ferrol), en virtude das atribucións que lle foron delegadas de acordo co establecido no artigo 7 da Orde do 22 de maio de 1996 (DOG nº 111, do 6 de xuño), da Consellería de Sanidade e Servicios Sociais, convoca o seguinte concurso público:</p>
<p>Obxecto e orzamento: servicio de:</p>
<p>-C/P.: 4/1997 (lote único).</p>
<p>-Denominación: servicio de limpeza no centro de saúde de Serantes.</p>
<p>-Importe: 4.091.208 ptas.</p>
<p>No dito importe inclúese o IVE.</p>
<p>Prazo de vixencia: desde a sinatura do contrato ata finais do 1997.</p>
<p>Documentos de interese para os licitadores: o prego de cláusulas administrativas particulares e demais documentación complementaria pode solicitarse na</p>
<p>Xerencia de Atención Primaria da Coruña-Ferrol (ambulatorio Fontenla Maristany), praza de España, 19-20, Ferrol, en días laborables de 9 a 14 horas.</p>
<p>Fianzas:</p>
<p>a) Provisional: o 2% do importe de licitación, que se constituirá segundo o disposto no artigo 36 da Lei de contratos das administracións públicas.</p>
<p>b) Definitiva: o 4% do importe de licitación.</p>
<p>Clasificación: non se esixe.</p>
<p>Solvencia técnica: ve-lo artigo 19 da LCAP.</p>
<p>Solvencia económica: ve-lo artigo 16 da LCAP.</p>
<p>Admisión de variantes: non se admiten.</p>
<p>Presentación de proposicións: as proposicións presentaranse en man, en sobres pechados e asinados polo licitador ou persoa que o represente, no rexistro xeral da Xerencia de Atención Primaria da Coruña-Ferrol (ambulatorio Fontenla Maristany), praza de España, 19-20, Ferrol, antes das 14 horas do viséximo sexto día natural, contado a partir do seguinte ó da publicación desta resolución no DOG, ou por correo na forma indicada no punto 9.1 do prego de cláusulas administrativas.</p>
<p>Apertura de proposicións: a apertura das proposicións admitidas realizaraa a mesa de contratación, reunida en acto público na sala de xuntas do ambulatorio Fontenla Maristany de Ferrol, ás 10 horas do décimo primeiro día natural, contado a partir do seguinte ó do remate do prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>Documentos que deberán achega-los licitadores: os documentos que figuran no prego de cláusulas administrativas particulares.</p>
<p>Criterios de adxudicación: a adxudicación realizarase tendo en conta os seguintes criterios:</p>
<p>1. Prezo ofertado: 50%.</p>
<p>2. Calidade técnica: 35%.</p>
<p>3. Medios auxiliares, equipo técnico e experiencia: 15%.</p>
<p>Anuncios: os anuncios do presente concurso serán por conta do adxudicatario do contrato.</p>
<p>Ferrol, 9 de maio de 1997.</p>
<p>Bernardo Seoane Díaz</p>
<p>Director xerente de Atención Primaria</p>
<p>da Coruña-Ferrol</p>
<p>4874</p>

