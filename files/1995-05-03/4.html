---
date: '1995-05-03'
id: D476
page: 3
number: 84
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 5 de abril de 1995 pola que se liberalizan as tarifas para o
  transporte de animais vivos en distancias inferiores a 200 km.
range: Orde
url: 'https://www.xunta.gal/dog/Publicados/1995/19950503/AnuncioD476_gl.html'
---
<p>Pola Orde do 15 de decembro de 1989 reguláronse as tarifas mínimas obrigatorias dos transportes de animais vivos en distancias inferiores a 200 km.,</p>
<p>realizados integramente dentro do ámbito territorial da Comunidade Autónoma de Galicia.</p>
<p>A aplicación directa do dercito comunitario a Galicia, consecuencia da integración de España na Comunidade Económica europea, trae consigo a tendencia á liberalización global, cara ó ano 1998, do sector do transporte. Consecuencia disto é que o sistema proteccionista que deu lugar ó establecemento de tarifas para o transporte de animais vivos en distancias inferiores a 200 km. realizados integramente dentro do ámbito territorial da Comunidade Autónoma de Galicia, carece de sentido, toda vez que prevalecen os principios de autonomía da vontade das partes e liberdade de empresa no marco da economía de mercado, todo isto xunto coa inexistencia das razóns que xustificaron no seu día o establecemento das ditas tarifas desde a perspectiva da ordenación do transporte trae consigo a necesidade de excluír do sistema tarifario o transporte de animais vivos, en distancias inferiores a 200 km. realizados integramente dentro do ámbito territorial da Comunidade Autónoma de Galicia.</p>
<p>Na súa virtude, e oído o Consello Galego de Transportes,</p>
<p>DISPOÑO:</p>
<p>Artigo único.-Quedan liberalizadas as tarifas para o transporte de animais vivos en distancias inferiores a 200 km., realizados integramente dentro do ámbito territorial da Comunidade Autónoma de Galicia.</p>
<p>Disposición derrogatoria</p>
<p>Quedan liberalizadas as tarifas para o transporte de animais vivos en distancias inferiores a 200 km., realizados integramente dentro do ámbito territorial da Comunidade Autónoma de Galicia.</p>
<p>Disposición derradeira</p>
<p>A presente orde entrará en vigor ó seguinte día da súa publicación.</p>
<p>Santiago de Compostela, 5 de abril de 1995</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

