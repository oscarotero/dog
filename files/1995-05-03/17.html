---
date: '1995-05-03'
id: D4AA
page: 3
number: 84
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 114/1995, do 20 de abril, polo que se declara a urxente ocupación,
  para efectos de expropiación forzosa, polo Concello de Santiago de Compostela
  (A Coruña), dos bens e dereitos necesarios para a realización das obras do
  proxecto de expropiación para o parque infantil nas rúas de Touro, Teo e
  Arzúa.
range: Decreto
url: 'https://www.xunta.gal/dog/Publicados/1995/19950503/AnuncioD4AA_gl.html'
---
<p>O Concello de Santiago de Compostela (A Coruña), en sesión celebrada o día 28 de outubro de 1993, aprobou o proxecto de expropiación para o parque infantil nas rúas de Touro, Teo e Arzúa e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 23 de marzo de 1995, baixo o número 2692.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable.</p>
<p>O dito informe tivo entrada no rexistro xeral da Consellería de Xustiza, Interior e Relacións Laborais o día 9 de setembro de 1994 baixo o número 9182.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto sinalado, pola necesidade de dispoñer de espacios libres, zonas verdes e servicios urbanos que completen a oferta de dotacións que ofrece o sistema xeral de equipamentos intentando unha distribución das zonas libres que satisfagan as demandas dotacionais nas distintas áreas que compoñen a cidade.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día vinte de abril de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Santiago de Compostela (A Coruña), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de expropiación para o parque infantil nas rúas Touro, Teo e Arzúa.</p>
<p>Santiago de Compostela, vinte de abril de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

