---
date: '2013-06-11'
id: G0003-280513-0001
page: 22086
number: 110
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 3 de maio de 2013, da Xerencia de Xestión Integrada da Coruña,
  pola que se renuncia á celebración do contrato administrativo de
  subministracións tramitado mediante o procedemento MS-CHC1-12-004, que ten por
  obxeto a adquisición de implantes de traumatoloxía.
range: Resolución
url: >-
  https://www.xunta.gal/dog/Publicados/2013/20130611/AnuncioG0003-280513-0001_gl.html
---
<p>1. Antecedentes.</p>
    <p>Primeiro. Con data do 23 de xaneiro de 2012, a Xerencia de Xestión Integrada da Coruña acordou iniciar a contratación da adquisición de implantes de traumatoloxía, cun orzamento máximo de licitación de 1.965.312,00 €, S/IVE (2.122.536,96, IVE incluído) e unha duración do contrato de 12 meses prorrogable ata 24.</p>
    <p>Segundo. De conformidade co establecido nos artigos 42, 125 e 126 da Lei 30/2007, do 30 de outubro, de contratos do sector público, procedeuse a convocar a licitación por medio de anuncios no perfil do contratante do Servizo Galego de Saúde, no <em>Diario Oficial de la Unión Europea</em>, <em>Boletín Oficial del Estado</em> e <em>Diario Oficial de Galicia</em>.</p>
    <p>A data límite para a presentación de ofertas finalizou o 27 de agosto de 2012.</p>
    <p>2. Exposición de motivos.</p>
    <p>Terceiro. Con data do 13 de setembro de 2012 celebrouse a mesa para a apertura do sobre B. Motivado por razóns de interese público imprevistas no momento de preparación e licitación do mencionado contrato na integración funcional de todos os centros sanitarios da Área da Coruña dependentes do Servizo Galego de Saúde, o recuamento da situación económica e as restricións orzamentarias e atendendo ao exposto nos artigos 155 e 210 do TRLCSP, no exercicio das facultades que teño atribuídas pola Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde (DOG nº 139, do 20 de xullo).</p>
    <h2>RESOLVO:</h2>
    <p>Renunciar á celebración do contrato de subministracións cuxo obxecto é a adquisición de implantes de traumatoloxía, tramitado mediante o noso expediente MS-CHC1-12-004.</p>
    <p>A Coruña, 3 de maio de 2013</p>
    <footer><p>Francisco J. Vilanova Fraga<br>Xerente da Xestión Integrada da Coruña</p></footer>

