---
date: '2013-06-11'
id: G1096-290513-0001
page: 22072
number: 110
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 24 de maio de 2013 de emprazamento para o trámite de audiencia no
  expediente de reposición da legalidade urbanística IU3/100/2012, devolta polo
  servizo de Correos por resultar descoñecido o seu domicilio.
range: Cédula
url: >-
  https://www.xunta.gal/dog/Publicados/2013/20130611/AnuncioG1096-290513-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, publícase o emprazamento aos herdeiros de Elvira González Vázquez para o trámite de audiencia ditado no expediente de reposición da legalidade urbanística IU3/100/2012, en relación coas obras consistentes na rehabilitación integral dunha edificación tradicional e vertedura de residuos, que se levan a cabo no lugar das Veigas, na parroquia do Cadramón, no termo municipal do Valadouro, provincia de Lugo.</p>
    <p>O expediente relacionado atópase á disposición dos interesados na Axencia de Protección da Legalidade Urbanística, sita no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Os interesados disporán dun prazo de 10 días hábiles, contados a partir do día seguinte a aquel en que se producise a notificación desta cédula, para alegar e presentar os documentos e informacións que consideren pertinentes. </p>
    <p>Para que conste e lles sirva de notificación os citados interesados, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 24 de maio de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

