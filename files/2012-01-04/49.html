---
date: '2012-01-04'
id: CA04-161211-9908
page: 663
number: 3
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 29 de novembro de 2011, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello da Coruña (expediente IN407A
  264/2011).
range: Resolución
url: >-
  https://www.xunta.gal/dog/Publicados/2012/20120104/AnuncioCA04-161211-9908_gl.html
---
<p>Para os efectos previstos na Lei 54/1997, do 27 de novembro (BOE n.º 285), do sector eléctrico, e no título VII do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: recuamento L.M.T. Castro de Elviña (1.ª fase).</p>
    <p>Situación: Concello da Coruña.</p>
    <p>Características técnicas: </p>
    <p>Liña eléctrica de media tensión subterránea EIR-717 Castro de Elviña a 15/20 kV, cunha lonxitude de 0,048 km, con orixe en empalmes proxectados na L.M.T.S. EIR-717, tramo entre a subestación de Eirís e o C.D. Servizos Comúns, condutor tipo R.H.Z.1-2OL-12/20 kV 3(1×240 Al), e final no paso aereosubterráneo para realizar en apoio proxectado, para intercalar na L.M.T. EIR-717, tramo entre a subestación de Eirís e o C.D. Servizos Comúns.</p>
    <p>Liña eléctrica de media tensión subterránea EIR-711 Castro de Elviña a 15/20 kV, cunha lonxitude de 0,048 km, coa orixe en empalmes proxectados na L.M.T.S. EIR-711, tramo entre a subestación de Eirís e o C.T. Elviña, condutor tipo R.H.Z.1-2OL-12/20kV 3(1×240 Al), e final no paso aereosubterráneo para realizar en apoio proxectado, que se intercalará na L.M.T. EIR-711, tramo entre a subestación de Eirís e o C.T. Elviña. Concello da Coruña.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no edificio administrativo de Monelos, s/n, 15071 A Coruña, no prazo de vinte días a partir da última publicación.</p>
    <p>A Coruña, 29 de novembro de 2011.</p>
    <footer><p>Tristana Moraleja Gómez<br>Xefa territorial da Coruña</p></footer>

