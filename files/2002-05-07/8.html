---
date: '2002-05-07'
id: 85A2
page: 6
number: 87
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 3 de maio de 2002 pola que se autoriza o cesamento de actividades do
  centro de menores Xesús de Nazaret-Palavea (A Coruña).
range: Orde
url: 'https://www.xunta.gal/dog/Publicados/2002/20020507/Anuncio85A2_gl.html'
---
<p>En virtude do disposto no artigo 29 da Lei 4/1993, do 14 de abril, de servicios sociais e do artigo 6 do Decreto 243/1995, do 28 de xullo, polo que se regula o réxime de autorización e acreditación de centros de servicios sociais, os centros de servicios sociais propios da Comunidade Autónoma crearanse mediante decreto precisándose orde da consellería competente para o inicio das súas actividades.</p>
<p>A entrada en vigor da Lei orgánica 5/2000, do 12 de xaneiro, reguladora da responsabilidade penal dos menores, fai necesaria a adaptación do centro de menores Xesús de Nazaret ás esixencias desta, que pasan necesariamente por unha fonda remodelación do centro, tanto na súa estructura física como na súa natureza.</p>
<p>De conformidade co disposto no artigo 25 do Decreto 243/1995 citado, para o cesamento de actividades dun centro, tanto temporal como definitivo, será preceptiva a obtención do correspondente permiso. O cesamento definitivo total vén referido á finalización de actividades de prestación respecto de tódolos servicios.</p>
<p>Polo exposto e en uso das facultades que me son atribuídas polo Decreto 488/1997, do 26 de decembro, polo que se establece a estructura orgánica desta consellería, modificado polos decretos 117/1999, do 23 de abril, 202/2000, do 21 de xullo, e 200/2001, do 27 de agosto,</p>
<p>DISPOÑO:</p>
<p>Artigo único.-Autorízase o cesamento de actividades definitivo total do centro de menores Xesús de Nazaret-Palavea (A Coruña).</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, tres de maio de dous mil dous.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>

