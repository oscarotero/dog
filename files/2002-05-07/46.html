---
date: '2002-05-07'
id: '8646'
page: 6
number: 87
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial dos estatutos da entidade urbanística de
  conservación dos cuarteiróns X e Y das UE 1 e 2 do PERI I-05 Hispanidade-aba
  do Castro.
range: Anuncio
url: 'https://www.xunta.gal/dog/Publicados/2002/20020507/Anuncio8646_gl.html'
---
<p>O Consello da Xerencia Municipal de Urbanismo, en sesión do 21 de marzo de 2002, acordou aprobar inicialmente o proxecto de estatutos das entidades urbanísticas colaboradoras de conservación dos cuarteiróns X e Y das unidades de execución I e II do PERI I-07 Hispanidade-aba do Castro.</p>
<p>Sométese este expediente ó trámite de información pública polo prazo de vinte días, mediante publicación do acordo no DOG, e dos estatutos, coas correccións sinaladas no acordo, no BOP e taboleiro de anuncios da Xerencia Municipal de Urbanismo, segundo o establecido no artigo 102 da Lei 1/1997, do 24 de marzo, do solo de Galicia. O prazo de exposición pública entenderase aberto desde a primeira publicación ata o remate dos vinte días, contados desde o último anuncio.</p>
<p>A documentación deste expediente atópase ó dispor do público en xeral na Oficina de Información Urbanística, na planta baixa da xerencia.</p>
<p>Este anuncio servirá de notificación, nos termos establecidos nos artigos 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, para todos e todas aqueles/as interesados/as directamente afectados/as que, por resultaren descoñecidos/as ou por se ignora-lo seu domicilio, non poidan ser notificados/as persoalmente.</p>
<p>Vigo, 3 de abril de 2002.</p>
<p>Lois Pérez Castrillo</p>
<p>Alcalde presidente da Xerencia Municipal</p>
<p>de Urbanismo</p>

