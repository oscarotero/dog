---
date: '1995-03-27'
id: C7DA
page: 2
number: 60
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (407/1994-05).
range: Edicto
url: 'https://www.xunta.gal/dog/Publicados/1995/19950327/AnuncioC7DA_gl.html'
---
<p>Eu, Salvador P. Sanz Crego, maxistrado xuíz do Xulgado de Primeira Instancia e Instrucción número dous de Santiago de Compostela e o seu partido, fago saber que no procedemento xudicial sumario do artigo 131 da Lei hipotecaria, baixo o número 407 de 1994, por instancia do Banco Exterior de España, S.A., representado polo procurador García-Piccoli Atanes, contra Ramón Jorge Pais Ferrín e Amelia Rodríguez Puget, ambos con domicilio en Santiago de Compostela, rúa Montero Ríos número 26-6º A (A Coruña), acordou a celebración de pública poxa na sala de audiencia deste xulgado, anunciándoa con vinte días de antelación, dos bens que logo se dirán, coas seguintes condicións:</p>
<p>1. Sinalouse para que teña lugar o remate en primeira poxa o próximo día dezaoito de maio do presente ano, ás 12 horas, na sala de audiencia deste xulgado, polo tipo de cen millóns o predio sinalado co número 1 e por quince millóns cada un dos predios sinalados cos números 2, 3,4 e 5, fixado para tal efecto na escritura de préstamo.</p>
<p>2. Para o suposto de que resultase deserta a primeira, sinalouse a segunda poxa o próximo día trece de xuño do presente ano, ás 12 horas, na sala de audiencia deste xulgado, para a que servirá de tipo o 75 por cento da primeira.</p>
<p>3. Se resultar deserta a segunda, sinalouse para a terceira poxa o próximo día sete de xullo do presente ano, ás 12 horas na sala de audiencia deste xulgado, sen suxeición a tipo.</p>
<p>4. Nas poxas primeira e segunda non se admitirán ofertas que non cubran o tipo correspondente.</p>
<p>5. Para tomar parte en calquera das tres poxas tódolos licitadores -coa excepción do acredor demandantedeberán consignar previamente o 20 por cento do tipo para seren admitidos a licitación. Esta cantidade calcúlase na terceira poxa respecto do tipo da segunda, suma que deberá consignarse na conta de depósitos e consignacións deste xulgado, aberta no Banco Bilbao Vizcaya, S.A., oficina provincial desta cidade, para o que deberá facilita-lo número do expediente ou procedemento seguinte 1584/18/0407/94, presentando o resgardo de ingreso.</p>
<p>6. Os títulos de propiedade dos inmobles poxados atópanse suplidos polas correspondentes certificacións rexistrais, que constan en autos, ó dispor do público na secretaría do xulgado, para que poidan examinalos os que desexen tomar parte na poxa, e enténdese que todo licitador os acepta como bastante, sen que poida esixir ningún outro, e que as cargas e gravames anteriores e os preferentes ó crédito do demandante, se os houber, continuarán subsistentes e sen cancelar. Enténdese que o adxudicatario os acepta e queda subrogado na necesidade de satisfacelos, sen destinarse á súa extinción do prezo do remate.</p>
<p>7. Poderán facerse ofertas en prego pechado e o</p>
<p>remate poderá verificarse coa condición de cedelo a un terceiro, coas regras que establece o artigo 131 da lei hipotecaria.</p>
<p>8. No caso de que houbese de suspender calquera das tres poxas trasládase a súa celebración á mesma hora para o día seguinte hábil dentro da semana en que sinalase para poxa suspendida.</p>
<p>9. Devolveranse as consignacións efectuadas polos participantes á poxa, salvo a que corresponda ó mellor ofertante, a que se reservará en depósito como garantía do cumprimento da obrigación e, se é o caso, como parte do prezo da venda.</p>
<p>10. Se o acredor pedise ata o mesmo momento da celebración da poxa, tamén poderán reservarse en depósito as consignacións dos participantes que así o acepten e que cubrisen coas súas ofertas os prezos da poxa, por se o primeiro adxudicatario non cumprise coa súa obrigación e desexasen aproveita-lo remate outros ofertantes e sempre pola orde delas.</p>
<p>11. O sinalamento do lugar, día e hora para o remate notificarase ós debedores, no predio ou predios poxados e, de se-lo caso, a publicación dos presentes edictos serve como notificación dos sinalamentos.</p>
<p>Bens obxecto de poxa</p>
<p>1. «Número dous. Local de planta baixa sinalado coa letra A, do edificio sinalado co número 17 da rúa Montero Ríos desta cidade de Santiago de Compostela. Superficie: cincocentos metros e noventa e tres decímetros cadrados. Linda: ó norte, co portal de entrada, caixa de escaleiras e de ascensor e local da planta baixa sinalado coa letra B; ó sur, coas irmás Gesto Nieto e Juan López Rego; ó leste, co local de planta baixa sinalado coa letra B, horta dos señores Stolle Ogando, muro medianeiro no medio; ó oeste, coa casa número 19 de Montero Ríos; e demais, polo norte, sur e leste, oco da rampla de baixada a sotos. Cota: 10,51%».</p>
<p>2, 3, 4, 5. «Números doce, dezanove, vinteseis e trinta e dous. Vivendas letras G das plantas primeira a cuarta, ambas inclusive, do edificio número 68 da avenida do Xeneralísimo de Sanxenxo (Pontevedra). Superficie útil: cincuenta e nove metros e corenta e oito decímetros cadrados cada unha. Lindan, ó norte, coa parcela segregada de Cousa, patio de luces, corredor de acceso e caixa de ascensores; ó leste, coa propiedade de Erundina Bermúdez, viúva de Paz; e ó oeste, co patio de luces, corredor de acceso e vivendas letra F da súa planta. Cota: un, sesenta e oito por cento cada unha».</p>
<p>Inscrición: a sinalada co número un: no Rexistro da Propiedade número un de Santiago de Compostela, no folio 3 do libro 24, tomo 984, predio 1.970, inscrición segunda.</p>
<p>As sinaladas cos números dous, tres, catro e cinco: no Rexistro da Propiedade de Cambados, predios número 13.389, 13.396, 13.403 e 13.409 nos folios 52, 59, 66 e 72, respectivamente, do libro 115 de Sanxenxo, tomo 656.</p>
<p>Dado en Santiago de Compostela, dezasete de febreiro de mil novecentos noventa e cinco.</p>
<p>O secretario</p>
<p>Rubricado</p>

