---
date: '2002-08-19'
id: FAA2
page: 12
number: 158
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 22 de xullo de 2002, da Secretaría Xeral para as Relacións cos
  Medios Informativos, pola que se fai pública a adxudicación definitiva da
  asistencia para a realización da campaña institucional en prensa e radio con
  motivo do Día de Galicia.
range: Resolución
url: 'https://www.xunta.gal/dog/Publicados/2002/20020819/AnuncioFAA2_gl.html'
---
<p>O secretario xeral para as Relacións cos Medios Informativos, actuando no nome do conselleiro da</p>
<p>Presidencia, Relacións Institucionais e Administración Pública, por delegación de competencia segundo Orde de 11 de xaneiro de 2002, acorda facer pública a adxudicación definitiva, da asistencia técnica convocada por Resolución do 28 de maio de 2002 desta secretaría xeral, polo sistema de concurso público aberto, para a realización da campaña institucional en prensa e radio con motivo do Día de Galicia.</p>
<p>De conformidade cos artigos 81 e 88, do Real decreto lexislativo 2/2000 do 16 de xuño, polo que se aproba o texto refundido da Lei de contratos das administracións públicas, e o punto 7 do prego de cláusulas administrativas particulares, a mesa de contratación, constituída para o efecto, despois de examinar e pondera-las proposicións presentadas, eleva proposta de adxudicación ó órgano de contratación. Unha vez vistas as actas da mencionada mesa de contratación, e tendo en conta os artigos 73, 74 e 208 do citado Real decreto lexislativo 2/2000, e os puntos 7 e 8 do prego de cláusulas administrativas particulares deste contrato, esta secretaría xeral, resolveu adxudica-la citada contratación á empresa Punto Norte, S.L. por un importe IVE incluído de 42.600 euros.</p>
<p>O que se fai público, en cumprimento do disposto no artigo 93 do Real decreto lexislativo 2/2000, polo que se aproba o texto refundido da Lei de contratos das administracións públicas, «ad sensum» dos artigos 58 e 59 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contra esta resolución poderase interpoñer recurso potestativo de reposición perante o conselleiro da Presidencia, Relacións Institucionais e Administración Pública, no prazo dun mes, contado a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999, de modificación da Lei 30/1992, do 26 de novembro, de réxime xurídico das administración públicas e do procedemento administrativo común, ou directamente, recurso contencioso-administrativo, no prazo de dous meses contados desde o día seguinte ó da notificación ou publicación do acto, que pon fín a vía administrativa, conforme co artigo 46 da Lei 29/1998, do 13 de xullo, reguladora da xurisdicción contencioso-administrativa, perante o Tribunal Superior de Xustiza de Galicia.</p>
<p>Santiago de Compostela, 22 de xullo de 2002.</p>
<p>Jesús Parga López</p>
<p>Secretario xeral para as Relacións cos Medios Informativos</p>

