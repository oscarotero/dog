---
date: '2002-08-19'
id: FAEA
page: 12
number: 158
agency: CONCELLO DE MEIS
section: VI. ANUNCIOS
title: Aprobación inicial ó Plan Xeral de Ordenación Municipal.
range: Aprobación
url: 'https://www.xunta.gal/dog/Publicados/2002/20020819/AnuncioFAEA_gl.html'
---
<p>A Corporación Municipal, en sesión que tivo lugar o día 29 de xullo actual, acordou prestar aprobación</p>
<p>inicial ó Plan Xeral de Ordenación Municipal redactado por A.D.I.U., S.L.</p>
<p>De conformidade co disposto no artigo 42.1º da Lei 1/1997, do 24 de marzo, do solo de Galicia, sométese o expediente á información pública polo prazo dun mes, contado a partir do día seguinte ó da publicación deste anuncio no Diario Oficial de Galicia, para que durante este período poida ser examinado e formularse as alegacións que se considere oportuno. A documentación poderá ser consultada no Salón de Sesións da Casa do Concello, de 9 a 14 horas.</p>
<p>Así mesmo, de conformidade co disposto no artigo 34.2º da Lei 1/1997 citada, e 120 do Regulamento de planeamento urbanístico, acordouse suspende-lo outorgamento de licencias naquelas zonas do territorio nas que as novas determinacións supoñan modificación do réxime urbanístico vixente.</p>
<p>De conformidade co disposto no artigo 120.1º do RPU poderanse outorgar licencias baseadas no réxime vixente, sempre que se respecten as determinacións do novo planeamento.</p>
<p>Meis, 2 de agosto de 2002.</p>
<p>José Luis Pérez Estévez</p>
<p>Alcalde</p>

