---
date: '2022-08-12'
id: L413-210722-0001
page: 44072
number: 154
agency: Concello de Cervo
section: VI. Anuncios. b) Administración local.
title: >-
  ANUNCIO da aprobación definitiva do proxecto de expropiación, por taxación
  conxunta, dos bens e dereitos incluídos nel, para a execución da ampliación do
  Museo do Mar-San Cibrao.
range: Anuncio
url: >-
  https://www.xunta.gal/dog/Publicados/2022/20220812/AnuncioL413-210722-0001_gl.html
---
<p>A Xunta de Goberno local, mediante acordo adoptado na sesión do 15 de xullo de 2022, aprobou definitivamente o proxecto de expropiación forzosa, polo procedemento de taxación conxunta, para a execución da ampliación do Museo do Mar-San Cibrao, dos seguintes bens e dereitos:</p>
    <table>
     <tbody>
      <tr>
       <td>Nº predio</td>
       <td>Ref. catastral</td>
       <td>Sup. parcela</td>
       <td>Afección</td>
       <td>Sup. afectada</td>
       <td>Titular/inquilino</td>
      </tr>
      <tr>
       <td>3380</td>
       <td>5795006PJ2359N</td>
       <td>1.466,89 m²</td>
       <td>Total</td>
       <td>1.466,89 m²</td>
       <td>MCDI</td>
      </tr>
      <tr>
       <td>AR</td>
       <td>-</td>
       <td>0,00</td>
       <td>inquilino</td>
       <td>0,00</td>
       <td>ILB</td>
      </tr>
     </tbody>
    </table>
    <p>O proxecto estará á disposición dos interesados na sede electrónica deste concello [http://cervo.sedelectronica.es]. O texto do acordo é do seguinte teor:</p>
    <p>Primeiro. Desestimar a alegación presentada con rexistro de entrada número 2022-E-RC-1807, do 31.5.2022, por Mª del Carmen Díaz Iglesias, con NIF 33756013V, ao proxecto de expropiación por taxación conxunta dos bens e dereitos incluídos nel, coa finalidade de levar a cabo a ampliación do Museo do Mar en San Cibrao, polos motivos expresados no informe do técnico municipal do 13 de xullo de 2022, que consta transcrito no corpo deste acordo. </p>
    <p>Segundo. Aprobar definitivamente o proxecto de expropiación por taxación conxunta dos bens e dereitos incluídos nel, coa finalidade de levar a cabo a ampliación do Museo do Mar en San Cibrao e publicar o dito acordo no Diario Oficial de Galicia.</p>
    <p>Terceiro. Notificar o presente acordo de aprobación definitiva do proxecto de expropiación por taxación conxunta aos interesados propietarios e titulares de bens e dereitos que figuran no expediente, aos que se lles outorga un prazo de vinte días contado desde a notificación deste acordo, durante o cal poderán manifestar por escrito, diante do órgano expropiante, a súa desconformidade coa valoración establecida no expediente aprobado.</p>
    <p>Se os interesados non formulan oposición á valoración no citado prazo de vinte días, entenderase aceptada a que se fixou no acto aprobatorio do expediente. O citado prezo que foi fixado no proxecto de expropiación forzosa aprobado definitivamente foi o seguinte:</p>
    <p>Predio con referencia catastral: 5795006PJ2359N.</p>
    <p>Superficie: 1.466,89 m². </p>
    <p>Afección: total (1.466,89 m²)</p>
    <p>Titular: Díaz Iglesias María Carmen.</p>
    <p>Total do prezo xusto: 161.175,40 €.</p>
    <p>Propiedade arrendada: contrato arrendamento de vivenda.</p>
    <p>Inquilina: López Bengoechea, Izaskun.</p>
    <p>Valoración rescisión contrato de arrendamento de vivenda, total do prezo xusto: 2.520,00 €.</p>
    <p>Se existir desconformidade coa valoración establecida no dito expediente, nese caso darase traslado do expediente e da folla de valoración impugnada ao Xurado de Expropiación de Galicia, para os efectos de fixar o prezo xusto, o que, en todo caso, se fará de acordo cos criterios de valoración establecidos na lexislación vixente.</p>
    <p>Cuarto. O acordo de aprobación definitiva do expediente de expropiación por taxación conxunta implicará a declaración de urxencia da ocupación dos bens e dereitos afectados, de conformidade co artigo 118.10 da Lei do solo de Galicia, e a ocupación comportará a necesidade de levantar unha acta nos termos contidos na lexislación estatal.</p>
    <p>Quinto. O pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto.</p>
    <p>Sexto. Con posterioridade á aprobación definitiva do proxecto de expropiación, procederase á inscrición rexistral das parcelas nos termos contidos na lexislación estatal, así como a instar do Catastro a actualización da súa configuración e titularidade.</p>
    <p>Contra este acordo, que pon fin á vía administrativa, pódese interpor alternativamente recurso de reposición potestativo ante o mesmo órgano que o acorda, no prazo dun mes contado desde o día seguinte ao da recepción da presente notificación, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpor directamente recurso contencioso-administrativo, ante o xulgado do contencioso-administrativo con sede na capital da provincia, no prazo de dous meses contado desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se opta por interpor o recurso de reposición potestativo, non se poderá interpor recurso contencioso-administrativo ata que aquel sexa resolto expresamente ou se producise a súa desestimación por silencio. Todo iso sen prexuízo de que se poida exercer calquera outro recurso que se xulgue pertinente.</p>
    <p>Cervo, 15 de xullo de 2022</p>
    <footer><p>Alfonso Villares Bermúdez<br>Alcalde</p></footer>

