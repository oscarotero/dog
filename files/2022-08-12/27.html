---
date: '2022-08-12'
id: G0427-220722-0002
page: 44062
number: 154
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 21 de xullo de 2022 pola que se autoriza a transmisión mortis
  causa, mediante pacto de mellora, da concesión administrativa e da batea Jovi.
range: Resolución
url: >-
  https://www.xunta.gal/dog/Publicados/2022/20220812/AnuncioG0427-220722-0002_gl.html
---
<p>Visto o expediente instruído para os efectos de transmisión da batea Jovi e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 7 de xullo de 2022, Ramón Galbán Caamaño solicitou autorización para a transmisión mortis causa mediante pacto de mellora da concesión administrativa da batea Jovi.</p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia.</p>
    <p>Segunda. A Lei 2/2006, do 14 xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora.</p>
    <p>Tercera. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa mediante pacto de mellora, a favor de Fernando Galbán Rubio (***7794**), da concesión administrativa e do establecemento que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: Jovi.</p>
    <p>Situación: </p>
    <p>Cuadrícula nº: 5.</p>
    <p>Polígono: E.</p>
    <p>Distrito: Caramiñal (A Coruña).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 28.9.1971.</p>
    <p>Remate da vixencia: 15.12.2029.</p>
    <p>Actuais titulares: Ramón Galbán Caamaño (***0894**) e Dolores Rubio Vidal (***9714**).</p>
    <p>Novo titular: Fernando Galbán Rubio (***7794**).</p>
    <p>O novo titular da concesión subrógase nos dereitos e nas obrigas dos anteriores desde o momento de formalización da mellora en escritura pública e, especialmente, subrógase en todas as obrigas contraídas polos transmitentes en relación coa axuda tramitada, concedida e percibida mediante o expediente PE205J 2021/171-1, por importe de 20.690,75 € en concepto de subvencións para compensar os acuicultores que tivesen perdas de produción entre o 1 de febreiro e o 31 de decembro de 2020 como consecuencia do brote da COVID-19, cofinanciado co Fondo Europeo Marítimo e de Peca (FEMP), regulado na Orde do 11 de xuño de 2021. Así mesmo, o novo titular comprométese a non efectuar ningunha modificación fundamental das establecidas no Regulamento UE 1303/2013.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a Consellería do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 21 de xullo de 2022</p>
    <footer><p>A conselleira do Mar<br>P.D. (Orde do 21.2.2022)<br>María José Cancelo Baquero<br>Xefa territorial da Coruña</p></footer>

