---
date: '2018-06-13'
id: G0424-240518-0003
page: 28979
number: 112
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 11 de maio de 2018, da Xefatura Territorial da Coruña, pola que
  se concede a autorización administrativa previa e de construción e se denega a
  declaración de utilidade pública, en concreto, dunha instalación de
  distribución eléctrica no concello de Coristanco (expediente IN407A
  2016/1230-1).
range: Resolución
url: >-
  https://www.xunta.gal/dog/Publicados/2018/20180613/AnuncioG0424-240518-0003_gl.html
---
<p>Expediente: IN407A 2016/1230-1.</p>
    <p>Promotor: Unión Fenosa Distribución, S.A.</p>
    <p>Instalación: recuamento LMT CBA-807 Agualada.</p>
    <p>Concello: Coristanco.</p>
    <p>Feitos.</p>
    <p>1. O 8 de xuño de 2016 o promotor solicitou a autorización administrativa previa, autorización administrativa de construción e a declaración de utilidade pública, en concreto, da instalación de distribución eléctrica indicada.</p>
    <p>2. Características técnicas:</p>
    <p>– LMTS a 20 kV, de 80 m (actuación nº 1), condutor tipo RHZ1-2OL 12/20 kV 1×240 mm2 Al, con orixe no paso A/S para realizar no apoio nº 62-31 existente da LMTA CBA-807 e final nos empalmes en punto de acceso en calzada na LMTS CBA-807 que alimenta ao CT Agualada III (15CFTK-expediente 181/06).</p>
    <p>– LMTS a 20 kV, de 543 m (actuación nº 2), condutor tipo RHZ1-2OL 12/20 kV 1×240 mm2 Al, con orixe no cela de liña de reserva do CT Agualada III e final o paso A/S para realizar no apoio nº 62-34-1 da LMTA CBA-807.</p>
    <p>– LMTA a 20 kV, de 231 m, condutor tipo LA-56 Al, con orixe no apoio nº 62-29 existente da LMTA CBA-807 e final no apoio nº 62-31 proxectado.</p>
    <p>– LMTA a 20 kV, de 90 m, condutor tipo LA-56 Al, con orixe no apoio nº 62-34-1 proxectado na LMTA CBA-807 e final no apoio nº 62-34 proxectado.</p>
    <p>– CTC prefabricado, cunha potencia de 250 kVA, relación de transformación de 20.000/400-230 V e configuración 2L+1P.</p>
    <p>3. O proxecto someteuse ao trámite de información pública mediante resolución publicada nos seguintes medios:</p>
    <p>– Resolución de información pública: 17 de outubro de 2016.</p>
    <p>– DOG: 9 de decembro de 2016.</p>
    <p>– BOP: 11 de novembro de 2016.</p>
    <p>– Xornal La Voz de Galicia: 5 de decembro de 2016.</p>
    <p>– Taboleiro de anuncios do concello: segundo o certificado municipal do 31 de xaneiro de 2018.</p>
    <p>Ao mesmo tempo realizáronse notificacións individuais aos titulares que figuran na relación de bens e dereitos afectados.</p>
    <p>Mediante anuncio publicado no BOE do 16 de febreiro de 2017, notificouse aos interesados descoñecidos de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>4. Durante o período en que se someteu ao trámite de información pública non foron presentadas alegacións.</p>
    <p>5. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>6. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas.</p>
    <p>1. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Decreto 146/2016, do 13 de novembro, polo que se establece a estrutura orgánica da Xunta de Galicia (DOG núm. 217, do 14 de novembro).</p>
    <p>– Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria (DOG núm. 232, do 4 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>2. Na visita de campo realizada para examinar o emprazamento da instalación, apreciouse a constitución da servidume indicada no artigo 58.a) da Lei 24/2013, do 26 de decembro, do sector eléctrico, nos predios afectados pola expropiación. Concretamente a localización das áreas de afección propostas para instalar os novos apoios nos predios 2 (apoio 62-34) e 3 (apoio 62-34-1) incumpriría o disposto no artigo 161.1 do Real decreto 1955/2000, do 1 de decembro, respecto das limitacións á servidume sobre xardíns e hortas anexas a vivendas que xa existan no momento de iniciarse o expediente de solicitude de declaración de utilidade pública.</p>
    <p>3. No expediente consta un informe dos servizos técnicos desta xefatura territorial, favorable á autorización administrativa previa e de construción e desfavorable respecto da declaración de utilidade pública, en concreto.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción e non conceder a declaración de utilidade pública, en concreto, da instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar ante esta xefatura territorial unha solicitude que se acompañará da seguinte documentación:</p>
    <p>– As declaracións de conformidade relativas ao material ou equipo e as certificacións ou homologacións, se procede.</p>
    <p>– Un certificado do director da montaxe en que se garantirá o cumprimento das especificacións do proxecto e prescricións complementarias, se as houbese, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo de outras que fosen de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 11 de maio de 2018</p>
    <footer><p>Isidoro Martínez Arca<br>Xefe territorial da Coruña</p></footer>

