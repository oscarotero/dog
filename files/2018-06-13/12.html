---
date: '2018-06-13'
id: G0164-080618-0006
page: 28954
number: 112
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  RESOLUCIÓN do 6 de xuño de 2018, da Dirección Xeral de Centros e Recursos
  Humanos, pola que se publica o anuncio da convocatoria de concurso público de
  méritos para cubrir postos de dirección dos centros de formación e recursos e
  asesorías do Servizo de Formación do Profesorado, do Centro Autonómico de
  Formación e Innovación e dos centros de formación e recursos.
range: Resolución
url: >-
  https://www.xunta.gal/dog/Publicados/2018/20180613/AnuncioG0164-080618-0006_gl.html
---
<p>De acordo co previsto no artigo 10.3 do Decreto 74/2011, do 14 de abril, polo que se regula a formación permanente do profesorado que imparte as ensinanzas establecidas na Lei orgánica de educación (LOE), en centros educativos sostidos con fondos públicos da Comunidade Autónoma de Galicia.</p>
    <p>A Dirección Xeral de Centros e Recursos Humanos resolve anunciar:</p>
    <p>Primeiro. Que no portal da internet da Consellería de Cultura, Educación e Ordenación Universitaria da Xunta de Galicia, www.edu.xunta.es, estará dispoñible a convocatoria de concurso público de méritos para cubrir postos de dirección dos centros de formación e recursos e asesorías do Servizo de Formación do Profesorado, do Centro Autonómico de Formación e Innovación e dos centros de formación e recursos.</p>
    <p>Segundo. Que o prazo para a presentación de solicitudes será de dez (10) días hábiles contados a partir do día seguinte ao da publicación deste anuncio no Diario Oficial de Galicia.</p>
    <p>Terceiro. Que as persoas que desexen participar no concurso deberán cubrir a solicitude que figura como anexo I da convocatoria, dirixida á Dirección Xeral de Educación, Formación Profesional e Innovación Educativa da Consellería de Cultura, Educación e Ordenación Universitaria e presentala, coa documentación a que fan referencia os artigos 4 e 5 da orde de convocatoria, da forma que se indica no seu artigo 6.</p>
    <p>Santiago de Compostela, 6 de xuño de 2018</p>
    <footer><p>José Manuel Pinal Rodríguez<br>Director xeral de Centros e Recursos Humanos</p></footer>

