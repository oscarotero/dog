---
date: '2018-06-13'
id: G0023-280518-0001
page: 28962
number: 112
agency: Xulgado do Social número 4 de Pontevedra
section: V. Administración de xustiza.
title: EDICTO (PO 627/2017).
range: Edicto
url: >-
  https://www.xunta.gal/dog/Publicados/2018/20180613/AnuncioG0023-280518-0001_gl.html
---
<p>PO. Procedemento ordinario 627/2017 </p>
    <p>Procedemento de orixe: sobre ordinario </p>
    <p>Demandante: María Luisa Lamoso Novas </p>
    <p>Avogado: Fernando Peche Villaverde</p>
    <p>Demandados: Fondo de Garantía Salarial, Sertran Conservación, S.L.</p>
    <p>Avogado/a: letrado/a de Fogasa </p>
    <p>Eu, Alberto López Luengo, letrado da Administración de xustiza do Xulgado do Social número 4 de Pontevedra, fago saber que mediante resolución ditada no día da data, no proceso seguido por instancia de María Luisa Lamoso Novas contra Fondo de Garantía Salarial e Sertran Conservación, S.L., en reclamación por ordinario, rexistrado co número de procedemento ordinario 627/2017, se acordou, en cumprimento do que dispón o artigo 59 da Lei reguladora da xurisdición social (LXS), citar a Sertran Conservación, S.L., en ignorado paradoiro, co fin de que compareza o día 21 de xuño de 2018, ás 10.05 horas, na planta 1, sala 6, do edificio da Audiencia, para a celebración dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada e deberán acudir con todos os medios de proba de que intente valerse, coa advertencia de que é única convocatoria e que os ditos actos non se suspenderán por falta inxustificada de asistencia. </p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou representada por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención á demandante, poida esta estar representada tecnicamente por graduado social colexiado ou representada por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>Para que lle sirva de citación a Sertran Conservación, S.L., expídese esta cédula para a súa publicación no Boletín Oficial da provincia e colocación no taboleiro de anuncios. </p>
    <p>Pontevedra, 25 de maio de 2018</p>
    <footer><p>O letrado da Administración de xustiza</p></footer>

