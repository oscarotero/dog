---
date: '2020-08-28'
id: G0256-130820-0007
page: 34461
number: 174
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 12 de agosto de 2020, da Área Provincial de Turismo da Coruña, pola
  que se notifica a incoación do 27 de xullo de 2020, ditada no expediente
  sancionador da Coruña AC-056/20, por infracción leve en materia de turismo.
range: Cédula
url: >-
  https://www.xunta.gal/dog/Publicados/2020/20200828/AnuncioG0256-130820-0007_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE 236, do 2 de outubro), notifícaselle ao titular que no anexo se menciona a incoación de expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non se puido efectuar a notificación.</p>
    <p>Neste mesmo acto designouse instrutor do expediente a Félix Collazos López, e os interesados poderán promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE 236, do 2 de outubro).</p>
    <p>A resolución deste procedemento por infracción leve correspóndelle á xefa da Área Provincial da Coruña da Axencia Turismo de Galicia, de acordo co establecido no artigo 26 dos estatutos da dita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG 193, do 9 de outubro), e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución deste procedemento sancionador deberase notificar no prazo dun ano desde a data deste acordo.</p>
    <p>Os interesados dispoñerán dun prazo de quince (15) días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a este, cantas alegacións, documentos ou informacións consideren convenientes e, de ser o caso, propoñer proba concretando os medios de que pretendan valerse, coa advertencia de que, de non formularen alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e, ademais, pague voluntariamente en calquera momento anterior á resolución).</p>
    <p>A Coruña, 12 de agosto de 2020</p>
    <footer><p>A xefa da Área Provincial de Turismo da Coruña<br>P.S. (Resolución do 6.5.2020)<br>Severino Álvarez Monteserín<br>Xefe territorial da Coruña</p></footer>
    <h2>ANEXO</h2>
    <p>Expediente: AC-056/20.</p>
    <p>Titular: María Dolores Seoane Cernadas.</p>
    <p>Establecemento: Seoane.</p>
    <p>Domicilio: Os Carballos, 2, Deixebre.</p>
    <p>Localidade: Oroso.</p>
    <p>Precepto infrinxido: artigo 109.2, alíneas a) e b), da Lei 7/2011.</p>
    <p>Incoación: 27 de xullo de 2020.</p>
    <p>Sanción: </p>
    <p>Multa de trescentos setenta e cinco euros (375 €).</p>
    <p>Importe da multa coa aplicación do 20 % de desconto: trescentos euros (300 €).</p>
    <p>Importe da multa coa aplicación do 40 % de desconto: douscentos vinte e cinco euros (225 €).</p>

