---
date: '2020-01-20'
id: G0426-261219-0003
page: 2621
number: 12
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 9 de decembro de 2019, da Xefatura Territorial da Coruña, polo que
  se dá publicidade a unha resolución pola que se modifica o acordo de
  concentración  da zona dos Ánxeles-Calvente-Pasarelos-Marzoa II (Oroso-A
  Coruña) por cesión de predios do fondo de terras da dita zona  ao Concello de
  Oroso.
range: Anuncio
url: >-
  https://www.xunta.gal/dog/Publicados/2020/20200120/AnuncioG0426-261219-0003_gl.html
---
<p>Con data do 18 de outubro de 2019, a Dirección Xeral de Desenvolvemento Rural adoptou a resolución que deseguido se cita:</p>
    <p>«O acordo de concentración parcelaria da zona dos Ánxeles-Calvente-Pasarelos-Marzoa II (Oroso-A Coruña) foi aprobado pola dirección xeral competente por razón da materia con data do 19 de xaneiro de 2012, publicado e notificado na forma legalmente establecida, e atópase na actualidade pendente de firmeza.</p>
    <p>Con posterioridade a estes actos, o Concello de Oroso solicitou a cesión da titularidade dos predios para os fins que se indican a seguir:</p>
    <p>Predio nº 81: aproveitamento e conservación do muíño.</p>
    <p>Predio nº 94: aproveitamento e conservación do muíño.</p>
    <p>Predio nº 137: conservación das medorras e restos arqueolóxicos.</p>
    <p>Predio nº 210: aparcadoiro do cemiterio municipal.</p>
    <p>Predio nº 232: conservación das mámoas existentes.</p>
    <p>Predio nº 234: servizo ao cemiterio municipal.</p>
    <p>Predio nº 274: actuacións de conservación e aproveitamento das ribeiras do río Samo.</p>
    <p>Predio nº 279: actuacións de conservación e aproveitamento das ribeiras do río Samo.</p>
    <p>Predio nº 335: aproveitamento e conservación do estanque e fonte.</p>
    <p>Predio nº 491: aproveitamento e conservación do muíño.</p>
    <p>Predio nº 495: aproveitamento e conservación do rego.</p>
    <p>Predio nº 497: aproveitamento e conservación do rego.</p>
    <p>Predio nº 534: punto de abastecemento de auga ou cargadoiro de madeira.</p>
    <p>Predio nº 540: conservación e restauración do muíño.</p>
    <p>Predio nº 573: aproveitamento de canteira.</p>
    <p>Predio nº 796-2: aparcadoiro da igrexa.</p>
    <p>Predio nº 824: cargadoiro ou amoreamento de madeira.</p>
    <p>Predio nº 855-2: construción dun pozo de auga.</p>
    <p>Predio nº 858: cargadoiro ou amoreamento de madeira.</p>
    <p>Predio nº 871-1: cargadoiro ou amoreamento de madeira.</p>
    <p>Predio nº 895: cortalumes.</p>
    <p>Predio nº 948: cargadoiro ou amoreamento de madeira.</p>
    <p>Predio nº 994: cargadoiro ou amoreamento de madeira.</p>
    <p>Predio nº 1005: aproveitamento e conservación da fonte pública.</p>
    <p>Predio nº 1043: conservación do medio natural.</p>
    <p>Predio nº 1065: actuacións de conservación e aproveitamento da escola unitaria.</p>
    <p>Predio nº 1069: cargadoiro ou amoreamento de madeira.</p>
    <p>Predio nº 1079: servizo da escola unitaria.</p>
    <p>Predio nº 1085: área recreativa do río Maruzo.</p>
    <p>Predio nº 1088: aproveitamento e conservación do muíño.</p>
    <p>Predio nº 1108: actuacións de conservación e aproveitamento das ribeiras do río Maruzo.</p>
    <p>Predio nº 1113-2: cargadoiro ou amoreamento de madeira.</p>
    <p>Predio nº 1198: aproveitamento e conservación do muíño.</p>
    <p>Predio nº 1232: actuacións de conservación e aproveitamento das ribeiras do río Tambre.</p>
    <p>Predio nº 1248: aproveitamento e conservación do pozo.</p>
    <p>Predio nº 1301: actuacións de conservación e aproveitamento das ribeiras do río Tambre.</p>
    <p>Predio nº 1310: ampliación da área recreativa de Ponte Arderís.</p>
    <p>Predio nº 1311: área recreativa de Ponte Arderís.</p>
    <p>Vista a proposta da xunta local da zona, a Lei de reforma e desenvolvemento agrario, do 12 de xaneiro de 1973, a disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro; a Lei 6/2011, do 13 de outubro, de mobilidade de terras; a disposición transitoria terceira da Lei 39/2015, do 1 de outubro, do procedemento administrativo común das administracións públicas, e demais disposicións vixentes de aplicación ao caso.</p>
    <p>Á vista dos destinos para os cales se solicitan os referidos predios, e respecto dos cales son perfectamente subsumibles no suposto recollido no artigo 32 da antedita Lei 10/1985, esta dirección xeral resolve:</p>
    <p>1. Modificar o acordo de concentración parcelaria da zona dos Ánxeles-Calvente-Pasarelos-Marzoa II (Oroso-A Coruña), e adxudicar ao concello de Oroso a titularidade dos predios 81, 94, 137, 210, 232, 234, 274, 279, 335, 491, 495, 497, 534, 540, 573, 796-2, 824, 855-2, 858, 871-1, 895, 948, 994, 1005, 1043, 1065, 1069, 1079, 1085, 1088, 1108, 1113-2, 1198, 1232, 1248, 1301, 1310 e 1311 –que causan baixa no fondo de terras da zona– para seren destinados aos fins que se recollen na parte expositiva desta resolución.</p>
    <p>2. Transcorridos cinco anos desde a cesión das propiedades sen que os predios fosen destinados aos fins para os cales son adxudicados, a titularidade dos referidos predios reverterá ao fondo de terras da zona, ao patrimonio da Comunidade Autónoma, á Axencia Galega de Desenvolvemento Rural (Agader) ou a outra entidade que corresponda, segundo o caso.</p>
    <p>3. Ordenar que a esta resolución se lle dea a oportuna publicidade, sen prexuízo da súa notificación ao Concello de Oroso».</p>
    <p>Contra esta resolución, que non pon fin á vía administrativa, poderáse interpor recurso de alzada, ante a persoa titular da Consellería do Medio Rural, no prazo dun mes que se contará desde o día seguinte ao da publicación deste anuncio.</p>
    <p>A Coruña, 9 de decembro de 2019</p>
    <footer><p>Mónica López López<br>Xefa territorial da Coruña</p></footer>

