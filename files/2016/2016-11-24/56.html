---
date: '2016-11-24'
id: G1440-211116-0001
page: 52628
number: 225
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación do procedemento aberto para a contratación, cun só
  criterio de adxudicación, da execución da obra número 81/16/2016 de reparación
  do depósito de auga tratada número 2 da estación de tratamento de augas
  potables (ETAP) do Alto do Cumial e renovación da impulsión desde Campo dos
  Remedios, tramo da travesía das Curuxeiras, no concello de Ourense.
range: Anuncio
url: >-
  https://www.xunta.gal/dog/Publicados/2016/20161124/AnuncioG1440-211116-0001_gl.html
---
<p>No perfil do contratante publícanse íntegros o prego de condicións, o proxecto e a documentación complementaria para a contratación, mediante procedemento aberto, da execución da obra nº 81/16/2016, reparación do depósito de auga tratada nº 2 da ETAP do Alto do Cumial e renovación da impulsión desde Campo dos Remedios, tramo da travesía das Curuxeiras, no concello de Ourense, cun tipo de licitación de 519.620,90 € (IVE e demais tributos incluídos). As proposicións presentaranse ata as 14.00 horas do vixésimo sexto (26º) día natural contado desde o seguinte ao da publicación do anuncio de licitación no DOG, a través da plataforma www.leal.gal, única e exclusivamente. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións, no proxecto e na documentación complementaria á cal poderá accederse gratuitamente a través do perfil do contratante na web da deputación www.depourense.es ou na plataforma www.leal.gal. As solicitudes de información poderán formularse telefonicamente (988 31 75 48) ante o Servizo de Contratación. </p>
    <p>Sen prexuízo de calquera outro recurso que se considere procedente, o prego de condicións, o proxecto técnico, os anuncios de licitación e os demais documentos contractuais que establezan as condicións que deban rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense, no prazo de dous meses, contados ambos os prazos desde o día seguinte ao da publicación dos anuncios de licitación ou, de ser o caso, da última publicación (se non fosen simultáneos).</p>
    <p>Ourense, 8 de novembro de 2016</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

