---
date: '2016-06-02'
id: CA01-240516-0002
page: 21737
number: 104
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 13 de maio de 2016, da Dirección Xeral da Función Pública, polo que
  se notifica emprazamento persoal.
range: Anuncio
url: >-
  https://www.xunta.gal/dog/Publicados/2016/20160602/AnuncioCA01-240516-0002_gl.html
---
<p>Con data do 26 de abril de 2016, a Dirección Xeral da Función Pública fixo un emprazamento persoal a Fernando Blanco Silva, requirido pola Sala do Contencioso-Administrativo do Tribunal Superior de Xustiza de Galicia a esta dirección xeral, relativo aos aspirantes que superaron o proceso selectivo a que se refire o recurso contencioso-administrativo P.O. 290/2015, contra o Acordo do 16 de abril de 2015 do tribunal do proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as industriais, convocado pola Orde do 20 de xuño de 2013.</p>
    <p>Logo de tentar, dúas veces, a notificación do citado emprazamento a través do servizo de Correos no domicilio que consta no Rexistro Xeral da Xunta de Galicia, esta non se puido practicar, e foron devoltas polo dito servizo, por «non retirado» tras os dous intentos, respectivamente, en que consta «ausente repartición».</p>
    <p>Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude deste anuncio, notifícaselle a Fernando Blanco Silva o emprazamento antes referido.</p>
    <p>O interesado pode recoller a notificación da resolución mediante comparecencia nas dependencias da Subdirección Xeral de Réxime Xurídico e Relacións Laborais da Dirección Xeral da Función Pública (Edificio Administrativo San Caetano, s/n, 1, 3º, Santiago de Compostela), das 9.00 ás 14.00 horas, de luns a venres, no prazo de dez (10) días contados a partir do siguiente ao da publicación deste anuncio no <em>Boletín Oficial del Estado.</em></p>
    <p>Contra a referida resolución, que pon fin á vía administrativa, o interesado poderá interpoñer recurso contencioso-administrativo no prazo de dous meses contados a partir do día seguinte ao da súa comparecencia para recoller a resolución, ou ao do transcurso do prazo previsto no páragrafo anterior sen que o interesado compareza, ante o Xulgado do Contencioso-Administrativo de Santiago de Compostela, conforme os artigos 8.1 e 14 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de julio).</p>
    <p>Santiago de Compostela, 13 de maio de 2016</p>
    <footer><p>José María Barreiro Díaz<br>Director xeral da Función Pública</p></footer>

