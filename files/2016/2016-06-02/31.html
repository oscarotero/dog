---
date: '2016-06-02'
id: G0422-190516-0004
page: 21739
number: 104
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 11 de abril de 2016, da Secretaría Xeral de Ordenación do
  Territorio e Urbanismo, de aprobación definitiva da delimitación de solo do
  núcleo rural de Santa Baia de Anfeoz, do concello de Cartelle.
range: Resolución
url: >-
  https://www.xunta.gal/dog/Publicados/2016/20160602/AnuncioG0422-190516-0004_gl.html
---
<p>O Concello de Cartelle, conforme o establecido na disposición adicional segunda da Lei 9/2002, de ordenación urbanística e protección do medio rural de Galicia (LOUG), remite novamente o expediente de referencia para a súa aprobación definitiva.</p>
    <p>Unha vez analizado o expediente remitido polo Concello de Cartelle, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes:</p>
    <p>I.1. O Concello de Cartelle non conta actualmente con planeamento xeral, polo que son de aplicación as normas complementarias e subsidiarias da provincia de Ourense, aprobadas definitivamente o 3 de abril de 1991. </p>
    <p>I.2. A tramitación da delimitación de solo de núcleo rural foi a seguinte:</p>
    <p>• Consta informe técnico municipal, do 20.12.2011. </p>
    <p>• O Concello Pleno do 26.1.2012 aprobou a proposta de delimitación do solo de núcleo rural de Santa Baia de Anfeoz e someteuna a información pública durante un mes mediante anuncios no DOG do 1.3.2012 e nos xornais La Voz de Galicia e Faro de Vigo dos días 6 e 7 de marzo de 2012. Non se presentou ningunha alegación.</p>
    <p>• Constan informes favorables da Deputación Provincial de Ourense do 6.9.2012 e do 7.5.2015. </p>
    <p>• Constan informes da Axencia Galega de Infraestruturas da CMATI do 28.9.2012, 22.10.2014 e 6.5.2015, desfavorables, e do 15.10.2015, favorable.</p>
    <p>• Constan informes da Dirección Xeral do Patrimonio Cultural da Consellería de Cultura, Educación e Ordenación Universitaria, do 30.7.2013, desfavorable, e do 16.5.2014, favorable, condicionado á incorporación de medidas protectoras.</p>
    <p>• Constan informes municipais técnico e xurídico do 28.10.2015. </p>
    <p>• O Concello Pleno do 24.11.2015 aprobou provisionalmente a delimitación de solo de núcleo rural.</p>
    <p>• O 4.3.2016, a Secretaría Xeral de Ordenación do Territorio e Urbanismo, unha vez analizada a documentación da delimitación do solo de núcleo rural, solicitou ao concello a documentación pertinente para resolver as deficiencias sinaladas.</p>
    <p>• Constan novos informes municipais técnico e xurídico do 14.3.2016. </p>
    <p>• O Concello Pleno do 16.3.2016 aprobou provisionalmente o documento refundido da delimitación de solo de núcleo rural de Santa Baia de Alfeoz.</p>
    <p>II. Análise e consideracións:</p>
    <p>II.1. Conforme o establecido no número 2 da disposición adicional segunda da LOUG, un ámbito de 86.958,11 m2 delimítase como núcleo rural complexo de Santa Baia de Anfeoz: 13.123,40 m<span class="dog-superindice">2</span> corresponden a solo de núcleo rural histórico-tradicional e o resto, 73.834,71 m<span class="dog-superindice">2</span>, a solo de núcleo rural común. </p>
    <p>II.3. O estudo individualizado do núcleo rural de Santa Baia complétase cunha ficha na cal se recolle a información urbanística. </p>
    <p>II.4. Conforme o establecido no artigo 56.1.d) da LOUG, regúlanse os usos, o volume e as condicións hixiénico-sanitarias dos terreos e das construcións, así como as características estéticas das edificacións e do seu contorno mediante as correspondentes ordenanzas.</p>
    <p>II.5. Conforme o previsto no artigo 13.3.b) da LOUG, xustifícase diferenciadamente o cumprimento do grao de consolidación pola edificación nos solos cualificados como núcleo rural histórico-tradicional e como núcleo rural común.</p>
    <p>II.6. No plano de infraestruturas e vías reflíctense as aliñacións da rede viaria pública, grafando as aliñacións consolidadas por edificacións tradicionais que se deben manter. </p>
    <p>II.7. No expediente acredítanse os requisitos establecidos pola disposición adicional 2ª.2 da LOUG para a delimitación dos núcleos rurais.</p>
    <p>De acordo co punto 2 da disposición adicional segunda da LOUG, e co artigo 3.a) en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á Secretaría Xeral de Ordenación do Territorio e Urbanismo.</p>
    <p>III. Resolución:</p>
    <p>Visto canto antecede,</p>
    <h2>RESOLVO:</h2>
    <p>1. Aprobar definitivamente a delimitación do solo de núcleo rural Complexo de Santa Baia de Anfeoz, do concello de Cartelle.</p>
    <p>2. Contra esta resolución cabe interpoñer recurso contencioso-administrativo, ante o Tribunal Superior de Xustiza de Galicia, no prazo de dous meses que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>3. Notifíquese ao Concello e publíquese no Diario Oficial de Galicia.</p>
    <p>Santiago de Compostela, 11 de abril de 2016</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>
    <h2>ANEXO</h2>
    <h2><img src="/dog/Publicados/2016/20160602/AnuncioG0422-190516-0004_gl-web-images/mapa_fmt.jpeg" alt="missing image file"></h2>

