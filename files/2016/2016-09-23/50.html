---
date: '2016-09-23'
id: G0181-150916-0002
page: 43947
number: 182
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 5 de setembro de 2016, do Servizo da Delegación Provincial da
  Coruña, pola que se sinala a data para o levantamento de actas previas á
  ocupación dos bens e dereitos afectados polas obras do proxecto de construción
  do alargamento e da mellora da estrada de Ordes a Cerceda, entre os puntos
  quilométricos 0+000 e 7+000, no concello de Ordes (clave AC/15/116.10).
range: Resolución
url: >-
  https://www.xunta.gal/dog/Publicados/2016/20160923/AnuncioG0181-150916-0002_gl.html
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma galega no desenvolvemento lexislativo e na execución da lexislación do Estado en materia de expropiación forzosa.</p>
    <p>Con data do 4 de agosto de 2016, a Xunta de Galicia procedeu á declaración de utilidade pública e á urxente ocupación dos bens e dereitos afectados polo proxecto de construción do alargamento e mellora da estrada de Ordes a Cerceda, entre os puntos quilométricos 0+000 e 7+000, no concello de Ordes (clave AC/15/116.10), mediante o Decreto 102/2016, publicado no <em>Diario Oficial de Galicia</em> do 10 de agosto de 2016.</p>
    <p>Na súa virtude e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do regulamento para a súa aplicación, este servizo, en uso das facultades que lle confire o artigo 98 da mencionada lei, resolveu convocar os titulares de bens e dereitos afectados que figuran na relación exposta no taboleiro de anuncios do Concello de Ordes, para que comparezan no lugar, nas datas e nas horas que se detallan a seguir co fin de proceder ao levantamento das actas previas á ocupación, nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Ordes.</p>
    <p>Lugar: Escola Unitaria de Mercurín (lugar de Pedre).</p>
    <p>Data: 17 de outubro de 2016, das 9.30 ás 13.30 horas, desde o A ata Figueiras Doval, Miguel.</p>
    <p>Data: 18 de outubro de 2016, das 9.30 ás 13.30 horas, desde Fraga Blanco, Ángel Manuel ata Noya Villaverde, Concepción Delfina.</p>
    <p>Data: 19 de outubro de 2016, das 9.30 ás 13.30 horas, desde Padín Germales, José ata o Z.</p>
    <p>A relación de titulares cos bens e dereitos afectados, así como o plano parcelario correspondente estarán expostos no Concello de Ordes e no Servizo da Delegación Provincial da Axencia Galega de Infraestuturas da Coruña (r/ Vicente Ferrer nº 2-8º andar).</p>
    <p>Ao dito acto deberán acudir os titulares afectados persoalmente ou ben representados pola persoa debidamente autorizada para actuar no seu nome, xuntando os documentos acreditativos da súa titularidade, documento nacional de identidade e o último recibo da contribución e poden facerse acompañar pola súa conta, se o consideran oportuno, dos seus peritos e notarios.</p>
    <p>Así mesmo, e no cumprimento do establecido nos artigos 17, 18 e 19 da Lei de expropiación forzosa e do 56 do regulamento da Lei de expropiación forzosa, ábrese información pública durante un prazo de quince días, contados a partir do seguinte ao da publicación da presente resolución e ata o momento do levantamento da acta previa correspondente, co fin de que os interesados poidan formular por escrito, ante o Servizo da Delegación Provincial da Axencia Galega de Infraestruturas da Coruña (r/ Vicente Ferrer nº 2-8º andar), as alegacións que consideren pertinentes para os efectos previstos na regulación referida.</p>
    <p>A Coruña, 5 de setembro de 2016</p>
    <footer><p>Felipe de la Vega Gándaras<br>Xefe do Servizo da Delegación Provincial da Coruña</p></footer>

