---
date: '2016-12-26'
id: G0003-151216-0006
page: 55878
number: 245
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 29 de novembro de 2016, da Xerencia de Xestión Integrada de
  Ferrol, pola que se resolve a convocatoria pública (Resolución AC-03/2016, do
  14 de xuño) para a provisión, polo sistema de avaliación colexiada, do posto
  de xefe/a da Sección de Pneumoloxía.
range: Resolución
url: >-
  https://www.xunta.gal/dog/Publicados/2016/20161226/AnuncioG0003-151216-0006_gl.html
---
<p>Unha vez convocada por Resolución AC-03/2016, do 14 de xuño (DOG núm. 138, do 21 de xullo), a provisión do posto de xefe/a da Sección de Pneumoloxía, polo sistema de avaliación colexiada, a Xerencia de Xestión Integrada, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde; polo Decreto 193/2010, do 18 de novembro, polo que se regula a estrutura organizativa da Xestión Integrada de Ferrol; pola Orde do 28 de setembro de 2011 pola que se desenvolve a estrutura organizativa da Xestión Integrada de Ferrol e se delegan competencias nos seus órganos directivos, e pola Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <p>DISPÓN:</p>
    <p>Primeiro. Resolver a convocatoria pública para a provisión do posto de xefe/a da Sección de Pneumoloxía, realizada mediante Resolución AC-03/2016, do 14 de xuño (DOG núm. 138, do 21 de xullo).</p>
    <p>Segundo. Nomear, para o posto que se indica, a persoa relacionada no anexo á presente resolución. </p>
    <p>Terceiro. De conformidade coa base décimo primeira da convocatoria, a candidata nomeada será avaliada antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción. </p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra a presente resolución poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 29 de novembro de 2016</p>
    <footer><p>Ángel José Facio Villanueva<br>Xerente de Xestión Integrada de Ferrol</p></footer>
    <h2>ANEXO</h2>
    <p>1. Posto de traballo: xefa da Sección de Pneumoloxía.</p>
    <p>Nome e apelidos: Carmen María Diego Roza.</p>
    <p>DNI: *****410P.</p>

