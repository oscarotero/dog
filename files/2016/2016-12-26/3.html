---
date: '2016-12-26'
id: G0244-221216-0004
page: 55815
number: 245
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN conxunta do 22 de decembro de 2016, da Dirección Xeral de
  Avaliación e Reforma Administrativa e da Axencia para a Modernización
  Tecnolóxica de Galicia, pola que se aproba a versión 2.0 das Guías para a
  habilitación electrónica de procedementos.
range: Resolución
url: >-
  https://www.xunta.gal/dog/Publicados/2016/20161226/AnuncioG0244-221216-0004_gl.html
---
<p>O Consello da Xunta de Galicia do 25 de abril de 2013 aprobou as guías para a habilitación electrónica de procedementos e servizos que teñen o obxectivo de axudar os órganos e unidades da Administración xeral e do sector autonómico de Galicia, na elaboración de normas que regulan procedementos administrativos e servizos e facilitar o cumprimento da normativa en materia de administración electrónica e simplificación administrativa.</p>
    <p>As guías aprobadas están a ser unha importante axuda a todos os órganos e unidades da Administración xeral e do sector público autonómico de Galicia na elaboración de proxectos de disposicións administrativas que regulen procedementos administrativos ou servizos.</p>
    <p>A publicación da Lei 39/2015, do 1 de outubro, do procedemento administrativo común das administracións públicas, e da Lei 40/2015, do 1 de outubro, de réxime xurídico do sector público, supoñen un novo escenario normativo base para a consolidación da administración dixital nas administracións públicas e, polo tanto, tamén na Administración xeral e o sector público autonómico de Galicia.</p>
    <p>A Lei 39/2015 derroga expresamente a Lei 30/1992, do 26 de novembro, de réxime xurídico das administracións públicas e do procedemento administrativo común, e a Lei 11/2007, do 22 de xuño, de acceso electrónico dos cidadáns aos servizos públicos, que ata o de agora constituían a base normativa para o desenvolvemento da administración electrónica.</p>
    <p>Deste xeito, dada a necesidade de actualizar as devanditas guías á nova lexislación vixente e á realidade social do tempo en que deben ser aplicadas, procedeuse a unha revisión e actualización completa do contido recollido nas guías para a habilitación electrónica de procedementos polos órganos con competencias horizontais en materia de administración electrónica e simplificación de procedementos administrativos.</p>
    <p>Esta nova versión das guías recolle as previsións normativas actualizadas ás novas disposicións relativas ao impacto do desenvolvemento da administración dixital, tendo como referentes a Lei 39/2015, a Lei 40/2015 e as liñas establecidas no Plan de administración e goberno dixital Horizonte 2020. </p>
    <p>Deste xeito, esta nova versión das guías que aquí se aproban configúranse como unha serie de directrices de emprego obrigatorio, cuxa finalidade é promover o uso das tecnoloxías da información e as comunicacións nas relacións entre a Administración pública e a cidadanía e entre as diferentes administracións, e dar cumprimento ás prescricións legais da administración electrónica en vigor. </p>
    <p>Por todo o exposto,</p>
    <p>RESOLVEMOS:</p>
    <p>Primeiro. Aprobar a versión 2.0 das guías para a habilitación electrónica de procedementos, que entrarán en vigor o mesmo día da súa publicación.</p>
    <p>Segundo. Publicar esta nova versión das guías na intranet da Xunta de Galicia, no enderezo http://intranet.xunta.gal/guias-habilitacion-procedementos, onde estarán permanentemente actualizadas.</p>
    <p>Santiago de Compostela, 22 de decembro de 2016</p>
    <table>
     <tbody>
      <tr>
       <td>Natalia Prieto Viso
        Directora xeral de Avaliación
        e Reforma Administrativa</td>
       <td>Mar Pereira Álvarez
        Directora da Axencia para a
        Modernización Tecnolóxica de Galicia</td>
      </tr>
     </tbody>
    </table>

