---
date: '2016-12-26'
id: G2188-021216-0001
page: 55888
number: 245
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (752/2015).
range: Edicto
url: >-
  https://www.xunta.gal/dog/Publicados/2016/20161226/AnuncioG2188-021216-0001_gl.html
---
<p>Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, certifico que neste xulgado se tramitan autos arriba referenciados nos cales se ditou a seguinte:</p>
    <p>Sentenza 395.</p>
    <p>En Vigo o vinte e oito de xuño de dous mil dezaseis.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo número 752/2015 sobre disolución por matrimonio por divorcio, actuando como demandante Victoria Campos Ruiz, representada pola procuradora dos tribunais Estela Veiga Campos e con asistencia letrada de Isabel Blanco Franco, contra Francisco Javier Uruburo Somoza, declarado en situación de rebeldía procesual, e no cal interveu o Ministerio Fiscal, con base nos seguintes:</p>
    <p>(Seguen antecedentes de feito e fundamentos de dereito).</p>
    <p>Resolución.</p>
    <p>Na demanda interposta pola procuradora dos tribunais Sra. Veiga Campos, en nome e representación de Victoria Campos Ruiz, contra Francisco Javier Uruburo Somoza, declarado en situación de rebeldía procesual, estimo esta e declaro disolto, por divorcio, o matrimonio formado polos referidos cónxuxes, con todos os efectos legais inherentes á devandita declaración, realizando os seguintes pronunciamentos:</p>
    <p>Primeiro. A garda e custodia da filla menor atribúese á Sra. Campos Ruiz, sendo a patria potestade compartida por ambos os dous proxenitores.</p>
    <p>Segundo. O Sr. Uruburo Somoza poderá relacionarse e ter na súa compañía a súa filla cando ambos os dous libremente e de común acordo así o decidan.</p>
    <p>Terceiro. O Sr. Uruburo Somoza aboará en concepto de alimentos para a súa filla a cantidade de 300 euros mensuais, que deberá ingresar dentro dos cinco primeiros días de cada mes e na conta que para o efecto designe a nai. A devandita cantidade actualizarase anualmente conforme a variación que experimente o índice de prezos de consumo que fixe o Instituto Nacional de Estatística ou organismo que o substitúa.</p>
    <p>A pensión debe entenderse debida desde a data de interposición da demanda.</p>
    <p>Cuarto. Ambos os proxenitores satisfarán por metade os gastos extraordinarios da menor, entre eles os médicos non cubertos pola Seguridade Social e as clases de apoio ou reforzo que poida necesitar.</p>
    <p>Non procede especial pronunciamento sobre as custas.</p>
    <p>Esta sentenza é susceptible de recurso de apelación ante este xulgado para a Audiencia Provincial de Pontevedra, con sede en Vigo, que deberá interpoñerse no prazo de vinte días, contando a partir do seguinte ao da súa notificación.</p>
    <p>Así por esta sentenza, definitivamente xulgando na primeira instancia, pronúncioo, mándoo e asínoo.</p>
    <p>E encontrándose o devandito demandado Francisco Javier Uruburo Somoza, en paradoiro descoñecido, expídese a presente co fin de que sirva de notificación en forma a este.</p>
    <p>Vigo, 14 de novembro de 2016</p>
    <footer><p>A letrada da Administración de xustiza</p></footer>

