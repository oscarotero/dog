---
date: '2016-12-26'
id: G0460-161216-0001
page: 55882
number: 245
agency: Axencia Galega para a Xestión do Coñecemento en Saúde
section: IV. Oposicións e concursos.
title: >-
  RESOLUCIÓN do 16 de decembro de 2016, do tribunal nomeado para a selección
  dunha praza de titulado/a superior para a Unidade de Desenvolvemento e
  Innovación Sanitaria, convocada por Resolución do 21 de setembro de 2016
  (Diario Oficial de Galicia número 186, do 29 de setembro), pola que se aproba
  a relación definitiva de admitidos/as coa baremación definitiva de méritos.
range: Resolución
url: >-
  https://www.xunta.gal/dog/Publicados/2016/20161226/AnuncioG0460-161216-0001_gl.html
---
<p>En sesión que tivo lugar o día 16 de decembro de 2016, o tribunal nomeado por Resolución do 13 de outubro de 2016 (DOG núm 201, do 21 de outubro) para a selección dunha praza de titulado/a superior para a Unidade de Desenvolvemento e Innovación Sanitaria, logo de ter publicada a listaxe definitiva de aspirantes admitidos e excluídos con expresión da puntuación provisional de méritos (DOG núm 232, do 5 de decembro) na páxina web da Axencia Galega para a Xestión do Coñecemento en Saúde (www.acis.sergas.es) e no taboleiro de anuncios desta, á vista das alegacións presentadas,</p>
    <h2>ACORDOU:</h2>
    <p>Primeiro. Aprobar como anexo a esta resolución a relación definitiva de admitidos coa baremación definitiva dos méritos.</p>
    <p>A dita listaxe publicarase na páxina web da Axencia Galega para a Xestión do Coñecemento en Saúde (www.acis.sergas.es) e no seu taboleiro de anuncios.</p>
    <p>Contra esta resolución, que non pon fin á vía administrativa, as persoas interesadas poderán interpor recurso de alzada, ante a Xerencia da Axencia Galega para a Xestión do Coñecemento en Saúde no prazo dun mes, contado desde o día seguinte ao da súa publicación, ao abeiro do artigo 121.1 da Lei 39/2015, do 1 de outubro, do procedemento administrativo común das administracións públicas.</p>
    <p>Segundo. De acordo coa base sexta da convocatoria, o tribunal proporá á Xerencia da Axencia Galega para a Xestión do Coñecemento en Saúde como aspirante para contratar e ocupar a praza obxecto desta convocatoria a aquel/a que teña acadada a maior puntuación na relación de baremación definitiva de méritos, este/a deberá presentar no prazo de cinco (5) días hábiles contados desde o día seguinte ao da publicación desta resolución a seguinte documentación perante a Axencia:</p>
    <p>–Tarxeta sanitaria e/ou número de afiliación á Seguridade Social.</p>
    <p>– Certificado médico oficial ou informe de saúde en que se acrediten os extremos sinalados na base 2.1.4 da convocatoria.</p>
    <p>– Declaración, baixo a súa responsabilidade, de non ter sido separado/a do servizo de ningunha Administración pública en virtude de expediente disciplinario nin de encontrarse inhabilitado/a por sentenza firme para o exercicio de funcións públicas para efectos de acreditar os aspectos sinalados na base 2.1.5 da convocatoria.</p>
    <p>Se o/a candidato/a seleccionado/a non presentase a documentación no prazo establecido, ou presentase a súa renuncia á contratación para o posto para o cal foi seleccionado/a (caso en que se fará mediante solicitude expresa ao respecto, no mesmo prazo sinalado no punto anterior), resultará automáticamente seleccionado o seguinte aspirante segundo a orde de prelación da lista, este/a deberá presentar nun novo prazo de cinco (5) días hábiles desde o remate do anterior a documentación indicada no punto 6.5 da convocatoria.</p>
    <p>Despois de seleccionado/a o/a candidato/a e presentada a súa documentación, segundo o establecido nos puntos anteriores, unha vez comprobado o cumprimento dos requisitos exixidos, procederase á formalización da contratación obxecto da convocatoria.</p>
    <p>Santiago de Compostela, 16 de decembro de 2016</p>
    <footer><p>Luis Ángel León Mateos<br>Presidente do tribunal</p></footer>
    <h2>ANEXO<br>Baremación definitiva de méritos dos aspirantes admitidos/as</h2>
    <table>
     <tbody>
      <tr>
       <td colspan="3">Candidatos/as</td>
       <td>Experiencia</td>
       <td>Formación</td>
       <td>Galego</td>
       <td>Total</td>
      </tr>
      <tr>
       <td>Durán</td>
       <td>Suárez</td>
       <td>Carlos</td>
       <td>3,80</td>
       <td>0</td>
       <td>0,75</td>
       <td>4,55</td>
      </tr>
      <tr>
       <td>Migueles</td>
       <td>Otero</td>
       <td>Urbano</td>
       <td>2,59</td>
       <td>0,60</td>
       <td>0,75</td>
       <td>3,94</td>
      </tr>
     </tbody>
    </table>

