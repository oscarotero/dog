---
date: '2016-01-27'
id: G0023-110116-0001
page: 3023
number: 17
agency: Xulgado do Social número 4 de Pontevedra
section: V. Administración de xustiza.
title: EDICTO (593/2015).
range: Edicto
url: >-
  https://www.xunta.gal/dog/Publicados/2016/20160127/AnuncioG0023-110116-0001_gl.html
---
<p>DOI. Despedimento obxectivo individual 593/2015 </p>
    <p>Demandante: María Carmen Lorenzo Godoy</p>
    <p>Demandados: Confecciones Marblan, S.L. e Fondo de Garantía Salarial (Fogasa) </p>
    <p>Eu, María Remedios Albert Beneyto, secretaria do Xulgado do Social número 4 de Pontevedra, fago saber que por resolución ditada no día da data, no proceso seguido por instancia de María Carmen Lorenzo Godoy contra Confecciones Marblan, S.L. e Fondo de Garantía Salarial (Fogasa), en reclamación por despedimento, rexistrado co número de despedimento obxectivo individual 593/2015, se acordou, en cumprimento do que dispón o artigo 59 da Lei reguladora da xurisdición social (LXS), citar a Confecciones Marblan, S.L., en ignorado paradoiro, co fin de que compareza o día 11.2.2016, ás 12.20 horas, na planta 1, sala 1, do Edificio da Audiencia, para a celebración dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que intente valerse, coa advertencia de que é única convocatoria e que os ditos actos non se suspenderán por falta inxustificada de asistencia. </p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>Para que sirva de citación a Confecciones Marblan, S.L., expídese esta cédula para a súa publicación no <em>Diario Oficial de Galicia </em>e colocación no taboleiro de anuncios. </p>
    <p>Pontevedra, 8 de xaneiro de 2016 </p>
    <footer><p>A secretaria xudicial</p></footer>

