---
date: '2016-04-22'
id: G0423-140416-0012
page: 14979
number: 77
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 12 de abril de 2016, da Secretaría Xeral Técnica da Consellería
  de Infraestruturas e Vivenda, pola que se dá publicidade a unha encomenda de
  xestión de carácter técnico ao Instituto Galego da Vivenda e Solo, para a
  elaboración do prego de prescricións técnicas e a determinación dos criterios
  que se utilizarán para a valoración dos proxectos que se presenten no
  expediente de contratación do concurso de ideas con intervención de xurado
  para a transformación da actual estación de autobuses de Santiago de
  Compostela en edificio administrativo.
range: Resolución
url: >-
  https://www.xunta.gal/dog/Publicados/2016/20160422/AnuncioG0423-140416-0012_gl.html
---
<p>De conformidade cos artigos 8.4 e 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión ao Instituto Galego da Vivenda e Solo para a elaboración do prego de prescricións técnicas e a determinación dos criterios que se utilizarán para a valoración dos proxectos que se presenten no expediente de contratación do concurso de ideas con intervención de xurado para a transformación da actual estación de autobuses de Santiago de Compostela en edificio administrativo, que ten as seguintes características:</p>
    <p>– Actividade a que se refire: o Instituto Galego da Vivenda e Solo realizará o traballo consistente na elaboración do prego de prescricións técnicas e a determinación dos criterios que se utilizarán para a valoración dos proxectos que se presenten no expediente de contratación do concurso de ideas con intervención de xurado para a transformación da actual estación de autobuses de Santiago de Compostela en edificio administrativo.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Vivenda e Instituto Galego da Vivenda e Solo) dotados de personalidade xurídica propia e ser o Instituto Galego da Vivenda e Solo medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: desde a súa sinatura, que tivo lugar o 30 de marzo de 2016, ata o 30 de decembro de 2016.</p>
    <p>– Supostos nos que proceda a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 12 de abril de 2016</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

