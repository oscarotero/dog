---
date: '2016-03-15'
id: G0177-080316-0002
page: 9519
number: 51
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 8 de marzo de 2016 pola que se convocan probas de avaliación de
  carácter libre para a obtención da certificación galega de competencias
  dixitais en ofimática.
range: Resolución
url: >-
  https://www.xunta.gal/dog/Publicados/2016/20160315/AnuncioG0177-080316-0002_gl.html
---
<p>De acordo co previsto na Orde do 29 de abril de 2014, pola que se habilita e autoriza a Rede de centros para a modernización tecnolóxica de Galicia (Rede Cemit) para a formación e avaliación dos contidos formativos que compoñen o Plan formativo ofimático de Galicia, anúnciase a convocatoria de probas presenciais de avaliación de carácter libre para a obtención da certificación galega de competencias dixitais en ofimática (en adiante, Codix), que se desenvolverá de acordo coas seguintes bases:</p>
    <p>Primeira. Obxecto</p>
    <p>Obter a certificación galega de competencias dixitais en ofimática, regulada polo Decreto 218/2011, do 17 de novembro, tras a superación dunha proba presencial na cal se acreditarán os coñecementos, as capacidades e destrezas definidos no Plan formativo ofimático de Galicia. </p>
    <p>Poden participar nestas probas todas aquelas persoas maiores de 16 anos, ou que os fagan antes da finalización do prazo de inscrición, inscritas como usuarias da Rede Cemit. </p>
    <p>Segunda. Contidos da proba</p>
    <p>1. O temario para a avaliación será o descrito no módulo formativo MF0233_2 Ofimática (190 horas), asociado á unidade de competencia UC0233_2, manexar aplicacións ofimáticas na xestión da información e da documentación, do Catálogo nacional de cualificacións. As capacidades e os criterios de avaliación do dito módulo formativo poden consultarse no Real decreto 558/2011, do 20 de abril, polo que se complementa o Catálogo nacional de cualificacións profesionais, mediante o establecemento de dúas cualificacións profesionais correspondentes á familia profesional de administración e xestión (BOE núm. 109, do 7 de maio).</p>
    <p>2. A Rede Cemit ten publicados na súa plataforma de teleformación (http://cemit.xunta.gal/ema) os materiais formativos que forman parte do curso Codix baixo a modalidade de autoformación como material de apoio para a preparación destas probas:</p>
    <p>• Sistema operativo, busca da información: internet/intranet e correo electrónico.</p>
    <p>• Aplicacións informáticas de tratamento de textos. LibreOffice Writer.</p>
    <p>• Aplicacións informáticas de follas de cálculo. LibreOffice Calc.</p>
    <p>• Aplicacións informáticas de bases de datos relacionais. LibreOffice Base.</p>
    <p>• Aplicacións informáticas para presentacións: gráficas de información. LibreOffice Impress.</p>
    <p>Terceira. Prazas convocadas, datas, lugar e horario</p>
    <p>1. As probas de avaliación presencial que se convocan desenvolveranse de acordo co seguinte calendario:</p>
    <table>
     <tbody>
      <tr>
       <td>Localidade</td>
       <td>Provincia</td>
       <td>Día</td>
       <td>Hora</td>
       <td>Nº prazas</td>
      </tr>
      <tr>
       <td>Coruña, A-Eirís</td>
       <td>Coruña, A</td>
       <td>Mércores, 27 de abril</td>
       <td>10.00</td>
       <td>16</td>
      </tr>
      <tr>
       <td>Ortigueira</td>
       <td>Coruña, A</td>
       <td>Mércores, 27 de abril</td>
       <td>10.00</td>
       <td>10</td>
      </tr>
      <tr>
       <td>Ribeira</td>
       <td>Coruña, A</td>
       <td>Mércores, 27 de abril</td>
       <td>10.00</td>
       <td>11</td>
      </tr>
      <tr>
       <td>Santiago Compostela</td>
       <td>Coruña, A</td>
       <td>Mércores, 27 de abril</td>
       <td>10.00</td>
       <td>16</td>
      </tr>
      <tr>
       <td>Monforte de Lemos</td>
       <td>Lugo</td>
       <td>Mércores, 27 de abril</td>
       <td>10.00</td>
       <td>15</td>
      </tr>
      <tr>
       <td>Ourense</td>
       <td>Ourense</td>
       <td>Mércores, 27 de abril</td>
       <td>10.00</td>
       <td>18</td>
      </tr>
      <tr>
       <td>Pontevedra</td>
       <td>Pontevedra</td>
       <td>Mércores, 27 de abril</td>
       <td>10.00</td>
       <td>26</td>
      </tr>
      <tr>
       <td>Tomiño</td>
       <td>Pontevedra</td>
       <td>Mércores, 27 de abril</td>
       <td>10.00</td>
       <td>9</td>
      </tr>
      <tr>
       <td>Valga</td>
       <td>Pontevedra</td>
       <td>Mércores, 27 de abril</td>
       <td>10.00</td>
       <td>10</td>
      </tr>
     </tbody>
    </table>
    <table>
     <tbody>
      <tr>
       <td>Localidade</td>
       <td>Provincia</td>
       <td>Día</td>
       <td>Hora</td>
       <td>Nº prazas</td>
      </tr>
      <tr>
       <td>Ames</td>
       <td>Coruña, A</td>
       <td>Xoves, 28 de abril</td>
       <td>10.00</td>
       <td>12</td>
      </tr>
      <tr>
       <td>Fisterra</td>
       <td>Coruña, A</td>
       <td>Xoves, 28 de abril</td>
       <td>10.00</td>
       <td>10</td>
      </tr>
      <tr>
       <td>Narón</td>
       <td>Coruña, A</td>
       <td>Xoves, 28 de abril</td>
       <td>10.00</td>
       <td>15</td>
      </tr>
      <tr>
       <td>Fonsagrada, A</td>
       <td>Lugo</td>
       <td>Xoves, 28 de abril</td>
       <td>10.00</td>
       <td>10</td>
      </tr>
      <tr>
       <td>Sarria</td>
       <td>Lugo</td>
       <td>Xoves, 28 de abril</td>
       <td>10.00</td>
       <td>17</td>
      </tr>
      <tr>
       <td>Ourense</td>
       <td>Ourense</td>
       <td>Xoves, 28 de abril</td>
       <td>10.00</td>
       <td>18</td>
      </tr>
      <tr>
       <td>Barco, O</td>
       <td>Ourense</td>
       <td>Xoves, 28 de abril</td>
       <td>10.00</td>
       <td>15</td>
      </tr>
      <tr>
       <td>Estrada, A</td>
       <td>Pontevedra</td>
       <td>Xoves, 28 de abril</td>
       <td>10.00</td>
       <td>12</td>
      </tr>
      <tr>
       <td>Guarda, A</td>
       <td>Pontevedra</td>
       <td>Xoves, 28 de abril</td>
       <td>10.00</td>
       <td>12</td>
      </tr>
      <tr>
       <td>Vigo</td>
       <td>Pontevedra</td>
       <td>Xoves, 28 de abril</td>
       <td>10.00</td>
       <td>13</td>
      </tr>
     </tbody>
    </table>
    <table>
     <thead>
      <tr>
       <td>Localidade</td>
       <td>Provincia</td>
       <td>Día</td>
       <td>Hora</td>
       <td>Nº prazas</td>
      </tr>
     </thead>
     <tbody>
      <tr>
       <td>Coruña, A-Eirís</td>
       <td>Coruña, A</td>
       <td>Xoves, 28 de abril</td>
       <td>16.00</td>
       <td>16</td>
      </tr>
      <tr>
       <td>Pontes de García Rodguez, As</td>
       <td>Coruña, A</td>
       <td>Xoves, 28 de abril</td>
       <td>16.00</td>
       <td>18</td>
      </tr>
      <tr>
       <td>Santa Comba</td>
       <td>Coruña, A</td>
       <td>Xoves, 28 de abril</td>
       <td>16.00</td>
       <td>18</td>
      </tr>
      <tr>
       <td>Santiago Compostela</td>
       <td>Coruña, A</td>
       <td>Xoves, 28 de abril</td>
       <td>16.00</td>
       <td>16</td>
      </tr>
      <tr>
       <td>Xunqueira de Ambía</td>
       <td>Ourense</td>
       <td>Xoves, 28 de abril</td>
       <td>16.00</td>
       <td>9</td>
      </tr>
      <tr>
       <td>Cañiza, A</td>
       <td>Pontevedra</td>
       <td>Xoves, 28 de abril</td>
       <td>16.00</td>
       <td>18</td>
      </tr>
      <tr>
       <td>Pontevedra</td>
       <td>Pontevedra</td>
       <td>Xoves, 28 de abril</td>
       <td>16.00</td>
       <td>26</td>
      </tr>
     </tbody>
    </table>
    <table>
     <tbody>
      <tr>
       <td>Localidade</td>
       <td>Provincia</td>
       <td>Día</td>
       <td>Hora</td>
       <td>Nº prazas</td>
      </tr>
      <tr>
       <td>Boiro</td>
       <td>Coruña, A</td>
       <td>Venres, 29 de abril</td>
       <td>10.00</td>
       <td>10</td>
      </tr>
      <tr>
       <td>Oroso</td>
       <td>Coruña, A</td>
       <td>Venres, 29 de abril</td>
       <td>10.00</td>
       <td>12</td>
      </tr>
      <tr>
       <td>Pontedeume</td>
       <td>Coruña, A</td>
       <td>Venres, 29 de abril</td>
       <td>10.00</td>
       <td>10</td>
      </tr>
      <tr>
       <td>Barreiros</td>
       <td>Lugo</td>
       <td>Venres, 29 de abril</td>
       <td>10.00</td>
       <td>11</td>
      </tr>
      <tr>
       <td>Carballedo</td>
       <td>Lugo</td>
       <td>Venres, 29 de abril</td>
       <td>10.00</td>
       <td>7</td>
      </tr>
      <tr>
       <td>Celanova</td>
       <td>Ourense</td>
       <td>Venres, 29 de abril</td>
       <td>10.00</td>
       <td>12</td>
      </tr>
      <tr>
       <td>Cuntis</td>
       <td>Pontevedra</td>
       <td>Venres, 29 de abril</td>
       <td>10.00</td>
       <td>9</td>
      </tr>
      <tr>
       <td>Lalín</td>
       <td>Pontevedra</td>
       <td>Venres, 29 de abril</td>
       <td>10.00</td>
       <td>18</td>
      </tr>
      <tr>
       <td>Marín</td>
       <td>Pontevedra</td>
       <td>Venres, 29 de abril</td>
       <td>10.00</td>
       <td>16</td>
      </tr>
      <tr>
       <td>Vigo</td>
       <td>Pontevedra</td>
       <td>Venres, 29 de abril</td>
       <td>10.00</td>
       <td>14</td>
      </tr>
     </tbody>
    </table>
    <p>2. As probas de avaliación terán lugar nas dependencias das aulas Cemit de cada localidade indicada no punto anterior, localizacións que se poden consultar na web http://cemit.xunta.gal/centros.</p>
    <p>Cuarta. Solicitudes de participación</p>
    <p>1. As persoas que desexen participar nas probas presenciais deberán inscribirse na páxina web de Cemit http://cemit.xunta.gal.</p>
    <p>2. Con carácter previo á inscrición é necesario darse de alta como usuario/a da Rede Cemit. Nesta alta previa é imprescindible facilitar unha conta persoal de correo electrónico.</p>
    <p>3. O prazo para a inscrición será de sete (7) días naturais a partir do seguinte ao da publicación desta resolución no Diario Oficial de Galicia. Se o último día do prazo é inhábil, entenderase prorrogado ao primeiro día hábil seguinte.</p>
    <p>4. A inscrición poderá realizarse a través da internet ata as 14.00 horas da data de finalización do prazo de presentación de solicitudes.</p>
    <p>5. Soamente se poderá presentar unha solicitude de inscrición por persoa participante e serán excluídos automaticamente aqueles solicitantes que figuren inscritos en mais dunha localidade ou horario.</p>
    <p>6. Unha vez que remate o prazo de inscrición e aplicados os criterios de selección que se recollen na base quinta, publicarase a relación provisional de persoas admitidas en cada unha das localidades na páxina web da Rede Cemit (http://cemit.xunta.gal), así como a listaxe de reservas e de excluídos/das.</p>
    <p>7. As persoas admitidas provisionalmente deberán aboar no prazo de cinco (5) días naturais desde a data da dita publicación a taxa de dez (10) euros correspondente aos dereitos de exame, serán excluídos aqueles aspirantes que non aboen a citada taxa.</p>
    <p>8. Unha vez rematado o prazo para que as persoas admitidas aboen os dereitos de exame, e no caso de existiren prazas libres, chamarase da lista de espera ata cubrir todas as vacantes.</p>
    <p>Quinta. Criterios de selección</p>
    <p>1. As prazas dispoñibles en cada localidade asignaranse por orde alfabética entre as persoas preinscritas en tempo e forma, aplicando o resultado dun sorteo público que se realizará unha vez remate o prazo de inscrición e cuxo lugar e data de realización se publicitará na páxina web de Cemit (http://cemit.xunta.gal).</p>
    <p>2. No sorteo extraeranse dúas letras do abecedario que determinarán, correlativamente, a primeira e segunda letra do primeiro apelido. As dúas extraccións levaranse a cabo con todas as letras.</p>
    <p>3. A orde de prelación comezará pola persoa solicitante cuxo primeiro apelido comece coas dúas letras extraídas e, se non houber ningunha, continuarase pola seguinte solicitante por orde alfabética, pasando de «ZZ» a «AA».</p>
    <p>4. En caso de coincidencia no primeiro apelido entre varias persoas solicitantes, acudirase como criterio de desempate ao segundo apelido e nome, por orde alfabética. Cando os apelidos vaian precedidos de preposicións, conxuncións ou artigos, estes non serán tidos en conta.</p>
    <p>5. As persoas que resulten seleccionadas poderán comunicar a súa renuncia a participar no desenvolvemento da actividade con polo menos 48 horas de antelación ao comezo desta. A dita renuncia deberá comunicarse por correo electrónico ao enderezo formacion-cemit@xunta.gal.</p>
    <p>Sexta. Taxas de exame</p>
    <p>1. Segundo o anexo 1 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia (Diario Oficial de Galicia núm. 240, do 11 de decembro), o importe da taxa para inscribirse nas probas de obtención da certificación galega de competencias dixitais en ofimática será de dez (10) euros.</p>
    <p>2. Para a liquidación das taxas de exame deberán acceder preferiblemente por vía electrónica á Oficina Virtual Tributaria da Consellería de Facenda da Xunta de Galicia (http://www.conselleriadefacenda.es), seguindo a ruta: Oficina Virtual Tributaria -&gt; Servizos de acceso libre -&gt; entrar na Oficina Virtual -&gt; Taxas, prezos, multas e sancións -&gt; Pagamento telemático de taxas e prezos -&gt; Iniciar.</p>
    <p>Os datos para cubrir o impreso son os seguintes:</p>
    <p>Consellería: 04 - Presidencia, Administracións Públicas e Xustiza.</p>
    <p>Servizo: 024 - Axencia para a Modernización Tecnolóxica de Galicia (Amtega).</p>
    <p>Delegación: 13 - Servizos centrais.</p>
    <p>Taxa: 304202 - avaliación da unidade de competencia.</p>
    <p>Obxecto: certificación galega de competencias dixitais en ofimática.</p>
    <p>3. Tamén poderán optar por cubrir o impreso de autoliquidación que se lles facilitará ás persoas interesadas en calquera rexistro ou oficina de atención ao cidadán da Xunta de Galicia.</p>
    <p>4. O xustificante de pagamento da taxa correspondente aos dereitos de exame, así como calquera documentación complementaria deberá presentarse electrónicamente no enderezo formacion-cemit@xunta.gal, utilizando calquera procedemento de copia dixitalizada do documento orixinal. Neste caso, as copias dixitalizadas presentadas garantirán a fidelidade co orixinal baixo a responsabilidade da persoa solicitante. A Administración poderá requirir a exhibición do documento orixinal para a comprobación da validez da copia electrónica presentada, segundo o disposto no artigo 35.2 da Lei 11/2007, do 22 de xuño, de acceso dos cidadáns aos servizos públicos, e 22.3 do Decreto 198/2010, do 2 de decembro, polo que se regula o desenvolvemento da Administración electrónica na Xunta de Galicia e nas entidades dela dependentes.</p>
    <p>Sétima. Desenvolvemento das probas</p>
    <p>1. As probas de avaliación presencial para a obtención da certificación galega de competencias dixitais en ofimática teñen o seguinte formato:</p>
    <p>Proba de avaliación:</p>
    <table>
     <tbody>
      <tr>
       <td>Preguntas tipo test: número</td>
       <td>Tempo dispoñible: minutos</td>
       <td>Intentos</td>
       <td>Respostas incorrectas: desconto</td>
       <td>Superación: porcentaxe de respostas correctas</td>
      </tr>
      <tr>
       <td>50</td>
       <td>90</td>
       <td>Un</td>
       <td>Non</td>
       <td>60 %</td>
      </tr>
     </tbody>
    </table>
    <p>2. É obrigatoria a asistencia con puntualidade ás probas de avaliación. Levarase a cabo un único chamamento por orde alfabética.</p>
    <p>3. As persoas participantes deben presentarse provistas do DNI ou doutro documento fidedigno acreditativo da súa identidade.</p>
    <p>4. Para realizar a proba de avaliación é necesario que cada participante lembre as súas credenciais de acceso á Rede Cemit (usuario e contrasinal).</p>
    <p>5. Non se autoriza o uso de dispositivos electrónicos nin de ningún material adicional durante o desenvolvemento das probas de avaliación.</p>
    <p>6. Na páxina web http://cemit.xunta.gal actualizarase e ampliarase a información sobre estas probas de avaliación presencial.</p>
    <p>Oitava. Facultades da Amtega</p>
    <p>1. Resolver aquelas incidencias que se poidan producir no desenvolvemento e xestión das probas de avaliación. Así mesmo, correspóndelle prover canto sexa necesario para a execución e o cumprimento desta resolución.</p>
    <p>2. Modificar o desenvolvemento e contido das probas, as datas e os lugares, así como resolver todas as continxencias que poidan xurdir.</p>
    <p>3. Expedir a certificación galega de competencias dixitais en ofimática a todas aquelas persoas que superen a proba da avaliación, segundo o disposto no Decreto 218/2011, do 17 de novembro, que regula a citada certificación (Diario Oficial de Galicia núm. 229, do 30 de novembro).</p>
    <p>Santiago de Compostela, 8 de marzo de 2016</p>
    <footer><p>María del Mar Pereira Álvarez<br>Directora da Axencia para a Modernización Tecnolóxica de Galicia</p></footer>

