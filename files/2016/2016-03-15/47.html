---
date: '2016-03-15'
id: G0181-010316-0001
page: 9623
number: 51
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 29 de febreiro de 2016 polo que se somete a información pública a
  delimitación provisional da liña límite de edificación da estrada autonómica
  AC-862, no seu treito situado entre os puntos quilométricos 63+140 e 63+320.
range: Anuncio
url: >-
  https://www.xunta.gal/dog/Publicados/2016/20160315/AnuncioG0181-010316-0001_gl.html
---
<p>Unha vez aprobada provisionalmente, por Resolución da Dirección da Axencia Galega de Infraestruturas do 26 de febreiro de 2016, a delimitación da liña límite de edificación da estrada de titularidade autonómica AC-862, no seu treito situado entre os puntos quilométricos 63+140 e 63+320, e de conformidade co disposto no artigo 41.3 da Lei 8/2013, do 28 de xuño, de estradas de Galicia, e no artigo 85 do Regulamento xeral de estradas, aprobado polo Real decreto 1812/1994, do 2 de setembro, sométese a antedita delimitación a información pública por un período de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, co fin de que calquera persoa física ou xurídica poida formular as alegacións que considere pertinentes.</p>
    <p>Os documentos que se someten a información pública son o informe da Área de Planificación e Programación do 18 de febreiro de 2016, a Resolución da Dirección da Axencia Galega de Infraestruturas do 26 de febreiro de 2016 e o plano en que se establece a delimitación provisional da liña límite de edificación da estrada autonómica AC-862, no seu treito situado entre os puntos quilométricos 63+140 e 63+320.</p>
    <p>O expediente estará exposto ao público, en días e horas hábiles de oficina, nos locais desta Axencia Galega de Infraestruturas en Santiago de Compostela (Edificio Administrativo San Caetano, s/n), na Delegación da Axencia Galega de Infraestruturas na Coruña (r/ Vicente Ferrer, 2) e na Casa do Concello de Ortigueira (avenida de Galicia, 45).</p>
    <p>Así mesmo, na páxina web da Consellería de Infraestruturas e Vivenda<br>(http://www.cmati.xunta.es/tema/c/Infraestruturas_Estradas), encóntrase á disposición dos interesados o informe, a resolución de aprobación provisional e o plano desta redución excepcional da liña límite de edificación.</p>
    <p>Santiago de Compostela, 29 de febreiro de 2016</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

