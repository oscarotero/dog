---
date: '2016-06-01'
id: G0424-210416-0002
page: 21159
number: 103
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 22 de marzo de 2016, da Xefatura Territorial da Coruña, pola que
  se somete a información pública a petición de autorización administrativa
  previa e de construción dunha instalación de distribución eléctrica no
  concello das Pontes de García Rodríguez (expediente IN407A 2016/036-1).
range: Resolución
url: >-
  https://www.xunta.gal/dog/Publicados/2016/20160601/AnuncioG0424-210416-0002_gl.html
---
<p>Expediente: IN407A 2016/036-1.</p>
    <p>Solicitante: Endesa Distribución Eléctrica, S.L.</p>
    <p>Denominación: reforma centro de transformación 20/0,4 kV 1.000 kVA Geotecnia.</p>
    <p>Concello: As Pontes de García Rodríguez.</p>
    <p>Características técnicas:</p>
    <p>– Substitución da aparellaxe de alta tensión existente por dúas celas modulares de entrada de liña e de proteción do transformador.</p>
    <p>– Instalación dun novo cadro de baixa tensión, de catro saídas, e a súa conexión co transformador existente.</p>
    <p>– Instalación dun novo cadro de medida.</p>
    <p>– Adecuación interior do edificio.</p>
    <p>– Alimentación do centro de transformación a partir da rede de distribución, mediante a construción dunha liña subterránea (15 metros 20 kV RHZ1-OL 12/20 kV 3×(1×95) mm2) e conexión desta mediante un paso aerosubterráneo coa liña existente denominada LMT Talleres, de 20 kV, propiedade de Endesa Distribución.</p>
    <p>Lexislación de aplicación:</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 1 de decembro).</p>
    <p>– Resolución do 19 de febreiro de 2014 pola que se aproba o procedemento de autorización administrativa de construción de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións na Xefatura Territorial da Consellería de Economía, Emprego e Industria, sita na rúa Vicente Ferrer, 2, 2ª planta, 15071 A Coruña, no prazo de vinte días a partir do día seguinte ao da última publicación desta resolución.</p>
    <p>A Coruña, 22 de marzo de 2016</p>
    <footer><p>Isidoro Martínez Arca<br>Xefe territorial da Coruña</p></footer>

