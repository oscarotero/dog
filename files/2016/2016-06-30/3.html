---
date: '2016-06-30'
id: G0164-150616-0012
page: 27621
number: 123
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 1 de xuño de 2016 pola que se autorizan a apertura e o funcionamento
  do centro de ensinanzas deportivas Top Rescue da Coruña.
range: Orde
url: >-
  https://www.xunta.gal/dog/Publicados/2016/20160630/AnuncioG0164-150616-0012_gl.html
---
<p>A representante da Federación de Salvamento e Socorrismo de Galicia solicita a apertura e o funcionamento do centro de ensinanzas deportivas Top Rescue da Coruña para impartir as ensinanzas conducentes á obtención dos títulos de técnico deportivo e técnico deportivo superior en Salvamento e Socorrismo, regulados no Decreto 64/2015, do 16 de abril, e no Real decreto 879/2011, do 24 de xuño, e do título de técnico deportivo en Mergullo Deportivo con Escafandro Autónomo, regulado no Real decreto 73/2013, do 18 de abril. </p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial. </p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartiren ensinanzas de técnicos deportivos na Comunidade Autónoma de Galicia; norma desenvolvida polas ordes desta consellería, do 12 de abril de 2004 e do 23 de abril de 2004, nas cales se determinan o procedemento de autorización e os requisitos mínimos dos espazos administrativos e docentes xenéricos con que deben contar os centros. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar a apertura e o funcionamento do centro de ensinanzas deportivas que se sinala a seguir:</p>
    <p>Denominación xenérica: Centro Autorizado de Ensinanzas Deportivas (CAD).</p>
    <p>Denominación específica: Top Rescue.</p>
    <p>Código do centro: 15033010.</p>
    <p>Titular: Federación Galega de Salvamento e Socorrismo.</p>
    <p>Domicilio: r/ Gambrinus, nº 151, módulo 0, nave 3.</p>
    <p>Localidade: A Coruña.</p>
    <p>Código postal: 15008.</p>
    <p>Concello: A Coruña.</p>
    <p>Provincia: A Coruña.</p>
    <p>Ensinanzas que se autorizan:</p>
    <p>• Ensinanzas conducentes á obtención do título de técnico deportivo en Salvamento e Socorrismo (2 unidades para 20 postos escolares cada unha).</p>
    <p>• Ensinanzas conducentes á obtención do título de técnico deportivo superior en Salvamento e Socorrismo (1 unidade para 20 postos escolares). </p>
    <p>• Ensinanzas conducentes á obtención do título de técnico deportivo en Mergullo Deportivo con Escafandro Autónomo (2 unidades para 30 postos escolares cada unha). </p>
    <p>Segundo. Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no dito centro, así como o equipamento adecuado.</p>
    <p>Terceiro. Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de xuño de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

