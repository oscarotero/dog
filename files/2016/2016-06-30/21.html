---
date: '2016-06-30'
id: G2347-070616-0003
page: 27744
number: 123
agency: Xulgado do Social número 4 da Coruña
section: V. Administración de xustiza.
title: EDICTO (760/2013).
range: Edicto
url: >-
  https://www.xunta.gal/dog/Publicados/2016/20160630/AnuncioG2347-070616-0003_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dá fe e certifica que neste xulgado se seguen autos número 760/2013 por instancia de José Marcos García Lado contra Montajes Eléctricos García Bouzas, S.A., e o Fondo de Garantía Salarial sobre cantidade, nos cales recaeu sentenza o 30.5.2016 que copiada nos particulares necesarios di así:</p>
    <p>Decido.</p>
    <p>Estímase a demanda formulada por José Marcos García Lado fronte á empresa Montajes Eléctricos García Bouzas, S.A., con intervención do Fondo de Garantía Salarial e, en consecuencia: </p>
    <p>– Condénase a empresa Montajes Eléctricos García Bouzas, S.A. a aboarlle ao demandante a cantidade de dous mil setenta e oito euros con sesenta e catro céntimos de euro (2.078,64 euros).</p>
    <p>Notifíqueselle a presente resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, e deberá anunciarse neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o deposito de 300 euros na conta de depósitos e consignacións que ten aberta este xulgado e fará constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña</p>
    <p>Para que conste, para efectos da súa publicación no <em>Diario Oficial de Galicia</em> co fin de que sirva de notificación en forma á empresa Montajes Eléctricos García Bouzas, S.A. expido e asino o presente edicto.</p>
    <p>A Coruña, 7 de xuño de 2016 </p>
    <footer><p>O secretario xudicial</p></footer>

