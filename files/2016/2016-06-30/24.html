---
date: '2016-06-30'
id: G0023-070616-0001
page: 27749
number: 123
agency: Xulgado do Social número 4 de Pontevedra
section: V. Administración de xustiza.
title: EDICTO (679/2015).
range: Edicto
url: >-
  https://www.xunta.gal/dog/Publicados/2016/20160630/AnuncioG0023-070616-0001_gl.html
---
<p>Blanca Susana Janeiro Amela, letrada da Administración de Xustiza do Xulgado do Social número 4 de Pontevedra, fago saber:</p>
    <p>Que no procedemento despido obxectivo individual 679/2015 deste Xulgado do Social, seguidos por instancia de Rafael Ocampo Piñeiro contra a empresa Ángel Martínez Pérez, Fondo de Garantía Salarial Fogasa, sobre despedimento, se ditou a seguinte resolución, cuxa parte dispositiva se achega:</p>
    <p>Que estimo a demanda interposta por Rafael Ocampo Piñeiro, fronte á empresa Ángel Martínez Pérez, declaro improcedente o despedimento do traballador demandante e, así mesmo, declaro extinguida a relación contractual entre o traballador e a empresa demandada referida, condenando a esta a que aboe ao demandante a seguinte cantidade en concepto de indemnización: 22.631,99 euros. Igualmente condeno o demandado a aboar ao demandante a suma de 7.628,76 euros, cantidade que se verá incrementada co 10 % de xuro moratorio.</p>
    <p>Contra a presente resolución cabe interpoñer recurso de suplicación ante a Sala do Social do Tribunal Superior de Xustiza de Galicia, conforme establece os artigos 191 e seguintes a Lei reguladora da xurisdición social, debendo anunciarse dentro dos cinco días seguintes á notificación desta sentenza, debendo de consignar a recorrente, coa interposición do recurso e coas excepcións previstas no artigo 229 do texto citado, a suma de 300 euros na conta que este xulgado ten aberta na oficina principal de Banesto, desta cidade, baixo a denominación “Depósitos e consignacións”, co número 5081 especificando a clave 65 ao tratarse dun recurso de suplicación.</p>
    <p>Así mesmo, e coa excepción prevista no artigo 230 do texto mencionado, será indispensable acreditar no momento do anuncio do recurso, ter consignado na conta anteriormente citada, a cantidade obxecto de condena, aínda que poidan proceder a asegurar a suma por medio de aval bancario, con responsabilidade do avalista.</p>
    <p>Así, por esta sentenza, pronúncioo, mándoo e asínoo.</p>
    <p>E para que sirva de notificación en legal forma a Ángel Martínez Pérez, en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Pontevedra, 6 de xuño de 2016</p>
    <footer><p>A letrada da Administración de xustiza</p></footer>

