---
date: '2016-06-30'
id: U500-210616-0005
page: 27735
number: 123
agency: Universidade de Vigo
section: IV. Oposicións e concursos.
title: >-
  RESOLUCIÓN do 16 de xuño de 2016 pola que, en execución de Sentenza do 31 de
  marzo de 2014, do Xulgado do Contencioso-Administrativo número 2 de Santiago
  de Compostela, se procede a dar cumprimento á resolución da sentenza de
  conformidade coa Resolución do 26 de novembro de 2015.
range: Resolución
url: >-
  https://www.xunta.gal/dog/Publicados/2016/20160630/AnuncioU500-210616-0005_gl.html
---
<p>Mediante Sentenza do 31 de marzo de 2014, ditada polo Xulgado do Contencioso-Administrativo número 2 de Santiago de Compostela, ordenábase retrotraer o procedemento selectivo na referencia CD1102-H10-567-CD-01 e anular o nomeamento proposto. </p>
    <p>Declarado firme o dito pronunciamento, ditouse Resolución reitoral do 26 de novembro de 2015 de execución de sentenza, polo que esta reitoría dispón:</p>
    <p>Primeiro. Anular o nomeamento como profesor contratado doutor de Miguel Cuevas Alonso, publicado no <em>Diario Oficial de Galicia</em> do 31 de maio de 2012.</p>
    <p>Segundo. A dita anulación débese retrotraer ao momento da formalización do contrato como profesor contratado doutor o 14 de xuño de 2012, e a partir de dita data debe permanecer na situación laboral que tiña no momento anterior á sinatura do contrato.</p>
    <p>Terceiro. De conformidade coa Sentenza do Tribunal Superior de Xustiza de Galicia, do 19 de novembro de 2008, respecto do alcance executorio da anulación de proceso selectivo, os efectos da presente anulación de nomeamento non se estenderán a actos en que o dito profesor puidese ter intervido durante o tempo transcorrido desde a formalización do contrato como profesor contratado doutor e a publicación no <em>Diario Oficial de Galicia</em> da presente resolución, en canto afectan terceiras persoas.</p>
    <p>Vigo, 16 de xuño de 2016</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

