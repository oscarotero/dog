---
date: '2016-10-13'
id: G0003-041016-0003
page: 46666
number: 195
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de setembro de 2016, da Xerencia de Xestión Integrada de
  Ourense, Verín e O Barco de Valdeorras, por la que se resolve a convocatoria
  pública para a provisión, polo sistema de concurso de méritos, de varios
  postos vacantes de supervisor/a de unidade.
range: Resolución
url: >-
  https://www.xunta.gal/dog/Publicados/2016/20161013/AnuncioG0003-041016-0003_gl.html
---
<p>Por Resolución do 14 de abril de 2016 (DOG núm. 86, do 6 de maio) convocáronse para a súa provisión, polo sistema de concurso de méritos, varios postos vacantes de supervisor/a de unidade.</p>
    <p>De acordo co disposto nas bases da convocatoria, logo de actuación da Comisión de Avaliación a que se fai referencia na base sexta, e á vista dos méritos alegados e da defensa do proxecto técnico de xestión polos aspirantes, que constan nas actas da devandita comisión. </p>
    <p>Esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo) e na Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <p>ACORDA:</p>
    <p>Primeiro. Adxudicar os postos de traballo convocados aos aspirantes que obtiveron a maior puntuación nos termos previstos no anexo desta resolución.</p>
    <p>Segundo. Declarar desertos os postos de supervisor/a de Unidade de Hospitalización de Especialidades Cirúrxicas do Hospital do Barco de Valdeorras, supervisor de Unidade de Urxencias do Hospital de Verín e un posto de supervisor/a de Unidade do Bloque Cirúrxico do Complexo Hospitalario Universitario de Ourense.</p>
    <p>Terceiro. Os profesionais nomeados deberán cesar na praza que desempeñen dentro dos tres días hábiles seguintes ao da súa publicación.</p>
    <p>Cuarto. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados pola xerente de Xestión Integrada.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Quinto. Os aspirante nomeados serán avaliados, antes de que transcorran catro anos desde o seu nomeamento, para os efectos de prorrogar o desempeño do posto por idéntico período de tempo ou proceder á súa remoción do posto de traballo. A remoción virá precedida dun procedemento que garanta a audiencia do interesado. </p>
    <p>Unha comisión técnica designada conforme o previsto no artigo 14 da Orde do 24 de maio de 2006, avaliará fundamentalmente o cumprimento dos obxectivos da unidade.</p>
    <p>Sexto. Contra a presente resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ourense, 20 de setembro de 2016</p>
    <footer><p>Eloína Núñez Masid<br>Xerente de Xestión Integrada de Ourense, Verín e O Barco de Valdeorras</p></footer>
    <h2>ANEXO</h2>
    <p>Posto: supervisor/a de unidade de Hospitalización de Medicina Interna do Complexo Hospitalario Universitario de Ourense.</p>
    <p>Nome e apelidos: María Gloria García Freire.</p>
    <p>DNI: *****082V.</p>
    <p>Posto: supervisor/a de unidade do Bloque Cirúrxico do Complexo Hospitalario Universitario de Ourense.</p>
    <p>Nome e apelidos: Manuel Eladio Atrio Padrón.</p>
    <p>DNI: *****688A.</p>
    <p>Nome e apelidos: Begoña Tejero Míguez.</p>
    <p>DNI: *****605D.</p>
    <p>Posto: supervisor/a de Urxencias do Complexo Hospitalario Universitario de Ourense.</p>
    <p>Nome e apelidos: José Camilo Noguerol Freijedo.</p>
    <p>DNI: *****078C.</p>
    <p>Posto: supervisor/a de unidade de Urxencias-Reanimación do Hospital do Barco de Valdeorras.</p>
    <p>Nome e apelidos: José Ramón López Rodríguez.</p>
    <p>DNI: *****788T.</p>
    <p>Posto: supervisor/a de unidade de Quirófano-Esterilización do Hospital do Barco de Valdeorras.</p>
    <p>Nome e apelidos: Sandra González Pérez.</p>
    <p>DNI: *****649S.</p>
    <p>Posto: supervisor/a de unidade de Hospitalización Cirúrxica do Hospital de Verín.</p>
    <p>Nome e apelidos: María Isabel Rivero Cotilla.</p>
    <p>DNI: *****672H.</p>
    <p>(*) Ocúltase parcialmente o número de documento nacional de identidade para preservar os datos de carácter persoal de acordo coa Lei orgánica 15/1999, do 13 de decembro.</p>

