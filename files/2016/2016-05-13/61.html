---
date: '2016-05-13'
id: C141-030516-0005
page: 18553
number: 91
agency: Portos de Galicia
section: VI. Anuncios. a) Administración autonómica.
title: >-
  CÉDULA do 2 de maio de 2016 pola que se notifica a resolución do expediente de
  incautación da embarcación Soupir depositada en seco no porto de Burela.
range: Cédula
url: >-
  https://www.xunta.gal/dog/Publicados/2016/20160513/AnuncioC141-030516-0005_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE núm. 285, do 27 de novembro), modificada pola Lei 15/2014, do 16 de setembro (BOE núm. 226, do 17 de setembro), de réxime xurídico das administracións públicas e do procedemento administrativo común, notifícaselle a Eugene Patrick Sleator, con último domicilio coñecido en Cottage, 2, Kilcrearcad, Donabate, Co, Dublín (Irlanda), Resolución do presidente de Portos de Galicia, do 8 de abril de 2016, que decreta a incautación, a favor de Portos de Galicia, da embarcación de nome <em>Soupir</em>, depositada no porto de Burela, por non ser posible a notificación a través do servizo de Correos.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>A resolución emítese por atoparse a embarcación desde o ano 2013 depositada en estado de abandono nunha parcela do porto de Burela onde foi retirada por esta entidade tras atracar a embarcación sen autorización, e unha vez que no BOE número 28, do 2 de febreiro de 2016, se publica o acordo de inicio de expediente sen que conste a presentación de alegacións, con base no establecido no artigo 20 do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivo de competencia da Comunidade Autónoma de Galicia, na regra décimo quinta de aplicación á tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 49 do Regulamento de servizo e policía, aprobado pola Orde ministerial do 12 de xuño de 1976.</p>
    <p>A incautación implica que Portos de Galicia vai proceder ao alleamento da embarcación de acordo e cos efectos establecidos nos anteriores fundamentos. De non ser factible o alleamento en atención ao estado de conservación da embarcación ou no caso de quedar deserta a venda, Portos de Galicia poderá proceder a trasladar a embarcación a vertedoiro autorizado, e todoso os custos que isto implique serán por conta do propietario.</p>
    <p>Contra esta resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses, contados desde o día seguinte ao da publicación deste anuncio, ante o xulgado do contencioso-administrativo de Santiago de Compostela que corresponda.</p>
    <p>O expediente completo para o seu exame e consulta atópase na sede dos servizos centrais de Portos de Galicia, sitos na praza de Europa, número 5-A, 6º de Santiago de Compostela.</p>
    <p>Santiago de Compostela, 2 de maio de 2016</p>
    <footer><p>José Juan Durán Hermida<br>Presidente de Portos de Galicia</p></footer>

