---
date: '2016-11-04'
id: O3G1-281016-0001
page: 48858
number: 210
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 28 de outubro de 2016 pola que se redistribúen e se amplían os
  créditos orzamentarios por epígrafes recollidos na Resolución do 10 de agosto
  de 2016, pola que se establecen as bases reguladoras e se anuncia a
  convocatoria, en réxime de concorrencia competitiva, de subvencións para a
  realización de auditorías enerxéticas, implantación de sistemas de xestión,
  mobilidade alternativa e proxectos de aforro e eficiencia enerxética nas
  empresas dos sectores industrial e de servizos para o ano 2016, cofinanciadas
  polo Fondo Europeo de Desenvolvemento Rexional (Feder) no marco do programa
  operativo Feder-Galicia 2014-2020.
range: Resolución
url: >-
  https://www.xunta.gal/dog/Publicados/2016/20161104/AnuncioO3G1-281016-0001_gl.html
---
<p>1. Mediante a Resolución do 10 de agosto desta dirección referida no encabezamento, publicada no <em>Diario Oficial de Galicia</em> número 171, do 8 de setembro de 2016, acordouse a aprobación das bases reguladoras xunto coa convocatoria de subvencións, cuxo procedemento administrativo de concesión se tramitará en réxime de concorrencia competitiva, para a realización de auditorías enerxéticas, implantación de sistemas de xestión, mobilidade alternativa e proxectos de aforro e eficiencia enerxética nas empresas dos sectores industrial e de servizos.</p>
    <p>2. Tal e como consta na parte expositiva da citada resolución, o financiamento desta convocatoria faise con cargo aos orzamentos do Instituto Enerxético de Galicia para os anos 2016 e 2017. A procedencia dos fondos é de diversa natureza: fondos da Comunidade Autónoma, fondos comunitarios derivados do programa operativo Feder Galicia 2014-2020 e fondos dos orzamentos xerais do Estado.</p>
    <p>No transcurso do procedemento administrativo de concesión das axudas, cando xa rematou o prazo de presentación de solicitudes (8.10.2016), e nalgunha das epígrafes o número de solicitantes é inferior ao agardado, mentres que noutras o volume de axuda solicitada superou a dispoñibilidade orzamentaria, cómpre facer unha redistribución de fondos entre as distintas epígrafes e ampliar o crédito orzamentario.</p>
    <p>O artigo 3 da resolución, relativo ao financiamento, prevé unha dotación inicial de 5.052.533,50 euros con cargo á aplicación orzamentaria 09.A2.733A.770.0 e no parágrafo segundo dese mesmo artigo establécese que o crédito máximo poderá ser redistribuído se nalgunha das epígrafes non se rexistran solicitudes suficientes para esgotar os fondos dispoñibles ou a calidade dos proxectos solicitados non alcanza a puntuación mínima exixida.</p>
    <p>Nese mesmo artigo establécese a posibilidade de incrementar o crédito coa condición dunha maior dispoñibilidade derivada dalgunha das circunstancias previstas no artigo 30.2º do Decreto 11/2009, logo da aprobación da modificación orzamentaria que proceda.</p>
    <p>Por todo o anterior, coa finalidade de incrementar a eficacia administrativa e a eficiencia na asignación de recursos públicos, maximizando o impulso de proxectos de aforro e eficiencia enerxética, atendendo á totalidade das solicitudes en cada un dos epígrafes da convocatoria,</p>
    <h2>RESOLVO:</h2>
    <p>Primeiro. Ampliar a dotación de fondos inicialmente prevista para esta convocatoria na contía de 713.614,46 euros na anualidade 2016 e 295.852,04 euros na anualidade 2017, polo que o importe total asignado para estas axudas con cargo á aplicación orzamentaria 09.A2.733A.770.0 tras esta ampliación ascende a 6.062.000,00 euros.</p>
    <p>Segundo. Unha vez ampliados os fondos, estes redistribúense do seguinte xeito:</p>
    <table>
     <tbody>
      <tr>
       <td rowspan="2">Liña de axuda</td>
       <td colspan="3">Dotación orzamentaria inicial</td>
       <td colspan="3">Modificacións</td>
       <td colspan="3">Dotación orzamentaria final</td>
      </tr>
      <tr>
       <td>Anualidade 2016</td>
       <td>Anualidade 2017</td>
       <td>Total</td>
       <td>Anualidade 2016</td>
       <td>Anualidade 2017</td>
       <td>Total</td>
       <td>Anualidade 2016</td>
       <td>Anualidade 2017</td>
       <td>Total</td>
      </tr>
      <tr>
       <td>AE - Auditorías enerxéticas</td>
       <td>89.743,00</td>
       <td>10.257,00</td>
       <td>100.000,00</td>
       <td>-3.172,48</td>
       <td>3.172,48</td>
       <td>0,00</td>
       <td>86.570,52</td>
       <td>13.429,48</td>
       <td>100.000,00</td>
      </tr>
      <tr>
       <td>MA - Mobilidade con combustibles alternativos</td>
       <td>358.972,00</td>
       <td>41.028,00</td>
       <td>400.000,00</td>
       <td>-125.231,59</td>
       <td>-4.768,41</td>
       <td>-130.000,00</td>
       <td>233.740,41</td>
       <td>36.259,59</td>
       <td>270.000,00</td>
      </tr>
      <tr>
       <td>SX - Implantación sistemas de xestión</td>
       <td>89.743,00</td>
       <td>10.257,00</td>
       <td>100.000,00</td>
       <td>-68.100,37</td>
       <td>-6.899,63</td>
       <td>-75.000,00</td>
       <td>21.642,63</td>
       <td>3.357,37</td>
       <td>25.000,00</td>
      </tr>
      <tr>
       <td>PAE - Proxectos de aforro e eficiencia enerxética no sector industrial e ESE</td>
       <td>3.457.375,50</td>
       <td>395.158,00</td>
       <td>3.852.533,50</td>
       <td>5.445,32</td>
       <td>142.021,18</td>
       <td>147.466,50</td>
       <td>3.462.820,82</td>
       <td>537.179,18</td>
       <td>4.000.000,00</td>
      </tr>
      <tr>
       <td>PAE - Proxectos de aforro e eficiencia enerxética no sector servizos</td>
       <td>538.457,00</td>
       <td>61.543,00</td>
       <td>600.000,00</td>
       <td>904.673,58</td>
       <td>162.326,42</td>
       <td>1.067.000,00</td>
       <td>1.443.130,58</td>
       <td>223.869,42</td>
       <td>1.667.000,00</td>
      </tr>
      <tr>
       <td>Total</td>
       <td>4.534.290,50</td>
       <td>518.243,00</td>
       <td>5.052.533,50</td>
       <td>713.614,46</td>
       <td>295.852,04</td>
       <td>1.009.466,50</td>
       <td>5.247.904,96</td>
       <td>814.095,04</td>
       <td>6.062.000,00</td>
      </tr>
     </tbody>
    </table>
    <p>Terceiro. A eficacia da presente resolución producirase coa súa publicación no <em>Diario Oficial de Galicia</em>.</p>
    <p>Santiago de Compostela, 28 de outubro de 2016</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

