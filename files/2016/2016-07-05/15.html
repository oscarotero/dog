---
date: '2016-07-05'
id: G2216-080616-1
page: 28551
number: 126
agency: Xulgado de Primeira Instancia e Instrución número 3 de Cambados
section: V. Administración de xustiza.
title: EDICTO (560/2012).
range: Edicto
url: >-
  https://www.xunta.gal/dog/Publicados/2016/20160705/AnuncioG2216-080616-1_gl.html
---
<p>No procedemento de referencia ditouse a resolución cuxos antecedentes de feito e decisión son do teor literal seguinte:</p>
    <p>Sentenza 12/2016</p>
    <p>Xuíza que a dita: María del Carmen Bóveda Soto</p>
    <p>Lugar: Cambados</p>
    <p>Data: vinte e oito de xaneiro de dous mil dezaseis</p>
    <p>Antecedentes de feito.</p>
    <p>Único. A parte demandante formulou demanda en que reclamaba a resolución dun contrato de compravenda subscrito polas partes.</p>
    <p>A parte demandada permaneceu en rebeldía. Convocadas ambas as dúas partes a unha vista de xuízo ordinario na cal declararon como testemuñas José Manuel Abal Martínez e María del Rosario Abal Martínez, máis a proba documental unida aos autos, quedando os autos vistos para sentenza,</p>
    <p>Decisión.</p>
    <p>Que debo estimar e estimo integramente a demanda formulada pola representación procesual de Juan Alberto Abal Martínez contra Obras y Viales Salnés, S.L. e, en consecuencia,</p>
    <p>1º. Declaro a resolución do contrato de compravenda subscrito entre o demandante e a entidade demandada en data 20.2.2006 respecto do ben inmoble a que se fai referencia na demanda.</p>
    <p>2º. Condénase a demandada Obras y Viales Salnés, Ovisa a aboarlle ao demandante a cantidade de 180.000 euros máis os xuros legais que correspondan desde a data do contrato.</p>
    <p>3º. Condénase a demandada ao aboamento das custas.</p>
    <p>Modo de impugnación: recurso de apelación, que se interporá ante o tribunal que ditase a resolución que se impugne dentro do prazo de vinte días contados desde o día seguinte da notificación daquela.</p>
    <p>O dito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da LAC).</p>
    <p>E como consecuencia do ignorado paradoiro de Obras y Viales Salnés, S.L., expídese a presente para que sirva de cédula de notificación.</p>
    <p>Cambados, 5 de febreiro de 2016</p>
    <footer><p>O letrado da Administracion de xustiza</p></footer>

