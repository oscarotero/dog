---
date: '2016-07-05'
id: G2410-090616-0003
page: 28560
number: 126
agency: Xulgado do Social número 1 de Santiago de Compostela
section: V. Administración de xustiza.
title: EDICTO (414/2016).
range: Edicto
url: >-
  https://www.xunta.gal/dog/Publicados/2016/20160705/AnuncioG2410-090616-0003_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que por resolución ditada no día da data, no proceso seguido por instancia de Mónica Santos Carrillo contra Maboi RRHH, S.L., Perroflauta Producciones, S.L., Flozep Tech, S.L., en reclamación por despedimento, rexistrado co número despedimento/cesamentos en xeral 414/2016, se acordou, en cumprimento do que dispón o artigo 59 da Lei reguladora da xurisdición social (LRXS), citar a Maboi RRHH, S.L., en ignorado paradoiro, co fin de que compareza o día 13 de xullo de 2016, ás 10.10 horas, na planta baixa, sala 3, Edificio na rúa Berlín, para a celebración dos actos de conciliación e, de ser ocaso, xuízo. Poderá comparecer persoalmente ou mediante persoa legalmente apoderada, e deberá acudir con todos os medios de proba de que tente valerse, coa advertencia de que é única convocatoria e que os ditos actos non se suspenderán por falta inxustificada de asistencia.</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Advírteselle, así mesmo, que a parte demandante: </p>
    <p>1. Anunciou o propósito de comparecer asistida de avogado.</p>
    <p>2. Solicitou como probas:</p>
    <p>– Interrogatorio de parte, e sendo a mesma persoa xurídica, débense facer as advertencias que se conteñen no artigo 91.3 e 5 da Lei reguladora da xurisdición social. Conforme dispón o dito precepto, o interrogatorio das persoas xurídicas privadas practicarase con quen legalmente as represente e teña facultades para responder tal interrogatorio. Se o representante en xuízo non interviñese nos feitos, deberá achegar ao xuízo a persoa coñecedora directa deles. Con tal fin, a parte interesada poderá propor a persoa que se deba someter ao interrogatorio e xustificar debidamente a necesidade do dito interrogatorio persoal.</p>
    <p>A declaración das persoas que actuasen nos feitos litixiosos en nome do empresario, cando sexa persoa xurídica privada, baixo a responsabilidade deste, como administradores, xerentes ou directivos, soamente se poderá acordar dentro do interrogatorio da parte por conta da cal actuasen e en calidade de coñecedores persoais dos feitos, en substitución ou como complemento do interrogatorio do representante legal, salvo que, en función da natureza da súa intervención nos feitos e posición dentro da estrutura empresarial, por non prestar xa servizos na empresa ou para evitar indefensión, o xuíz ou tribunal acorde a súa declaración como testemuñas.</p>
    <p>– Proba documental. A achega ao acto do xuízo dos seguintes documentos: todos os contratos de traballo e nóminas da parte demandante. </p>
    <p>No caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou representada por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, con obxecto de que, trasladada tal intención ao demandante, poida este estar representado tecnicamente por graduado social colexiado ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>Para que lle sirva de citación a Maboi RRHH, S.L., expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>Santiago de Compostela, 7 de xuño de 2016</p>
    <footer><p>A letrada da Administración de xustiza</p></footer>

