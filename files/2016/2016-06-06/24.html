---
date: '2016-06-06'
id: G0422-310516-0003
page: 22424
number: 106
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 30 de maio de 2016, da Secretaría Xeral Técnica da Consellería
  de Medio Ambiente e Ordenación do Territorio, pola que se emprazan as persoas
  interesadas no recurso contencioso-administrativo, procedemento ordinario
  número 4346/2014, interposto contra a Orde do 4 de xuño de 2014 pola que se
  aproba definitivamente o Plan xeral de ordenación municipal de Baiona.
range: Resolución
url: >-
  https://www.xunta.gal/dog/Publicados/2016/20160606/AnuncioG0422-310516-0003_gl.html
---
<p>Para os efectos de cumprir o solicitado pola Sala do Contencioso-Administrativo do Tribunal Superior de Xustiza de Galicia (Sección 2ª) na Providencia do 14 de abril de 2016, na cal se interesa o emprazamento dos propietarios das parcelas lindeiras co predio da parte demandante, no procedemento ordinario número 4346/2014, interposto polos herdeiros de Concepción Taboada del Río, S.A, esta secretaría xeral técnica acorda nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, o emprazamento dos propietarios dos predios situados no edificio número 4 da rúa Virgen del Pilar e do edificio número 9 da rúa Ramón y Cajal, do concello de Baiona, para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 30 de maio de 2016</p>
    <footer><p> Mª Jesús Lorenzana Somoza<br>Secretaria xeral técnica</p></footer>

