---
date: '2016-06-06'
id: G0426-270516-0005
page: 22380
number: 106
agency: Consellería do Medio Rural
section: III. Outras disposicións.
title: >-
  EXTRACTO da Orde do 27 de maio de 2016 pola que se establecen as bases
  reguladoras das axudas aos plans de reestruturación e reconversión da viña en
  Galicia e se convocan para o ano 2016.
range: Orde
url: >-
  https://www.xunta.gal/dog/Publicados/2016/20160606/AnuncioG0426-270516-0005_gl.html
---
<p>BDNS (Identif.): 307781.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>1. Os viticultores inscritos no Rexistro Vitícola de Galicia (RVG) que destinen a produción de uva a vinificación.</p>
    <p>2. Non se subvencionarán as novas plantacións de viña nin tampouco a renovación normal das viñas que chegasen ao final do seu ciclo natural, entendida como a replantación dunha mesma parcela de terra coa mesma variedade de uva de vinificación e segundo o mesmo método de cultivo.</p>
    <p>Segundo. <em>Obxecto</em></p>
    <p>1. Regular estas axudas á reestruturación e reconversión da viña en Galicia a través de plans (colectivos e individuais) e realizar a súa convocatoria para 2016, en réxime de concorrencia competitiva.</p>
    <p>2. O apoio para esta medida aplicarase ás viñas de Galicia destinadas á produción de uva para vinificación cuxas persoas viticultoras non contradigan a normativa vixente en materia de plantacións para calquera das superficies de viña das súas explotacións.</p>
    <p>Terceiro. <em>Bases reguladoras</em></p>
    <p>Esta medida de reestruturación e reconversión das viñas levarase a cabo a través de plans colectivos (mínimo de 5 persoas viticultoras) e/ou individuais, sendo prioritarios os colectivos, ademais doutros criterios de prioridade.</p>
    <p>Poderán subvencionarse unha ou varias das seguintes actuacións:</p>
    <p>a) Reimplantación de viñas.</p>
    <p>b) Reconversión varietal.</p>
    <p>c) Mellora das técnicas de xestión de viñas.</p>
    <p>Cuarto. <em>Importe</em></p>
    <p>Estas axudas son financiadas completamente pola UE, a través do Fondo Europeo Agrícola de Garantía (Feaga 100 %): 1.500.000 € (ampliables).</p>
    <p>2016: 750.000 €.</p>
    <p>2017: 375.000 €.</p>
    <p>2018: 375.000 €.</p>
    <p>As axudas poderán ser de:</p>
    <p>a) Compensación pola perda de ingresos derivada da aplicación do plan (1.290,00 euros/ha e campaña, se for o caso).</p>
    <p>b) Custos de reestruturación e reconversión da viña (50 % dos custos elixibles para os plans colectivos e do 35 % para os individuais).</p>
    <p>Quinto. <em>Prazo de presentación de solicitudes</em></p>
    <p>Un mes desde o día seguinte ao de publicación no DOG.</p>
    <p>Sexto. <em>Outros datos</em></p>
    <p>– Prevense anticipos polo 50 % da subvención, que poderán concederse no caso de investimentos que requiran pagamentos inmediatos </p>
    <p>– Coa solicitude achegaranse os orzamentos correspondentes a tres provedores distintos, detallando claramente os conceptos polos cales se solicita a axuda.</p>
    <p>– Se a solicitude inclúe construír socalcos, achegarase un proxecto ou memoria elaborado por un/unha técnico/a agrario/a.</p>
    <p>Santiago de Compostela, 27 de maio de 2016</p>
    <footer><p>Belén Mª do Campo Piñeiro<br>Directora xeral de Gandaría, Agricultura e Industrias Agroalimentarias</p></footer>

