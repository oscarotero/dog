---
date: '2016-02-11'
id: G0424-030216-0001
page: 4812
number: 28
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 18 de xaneiro de 2016, da Secretaría Xeral Técnica da
  Consellería de Economía, Emprego e Industria, pola que se dá publicidade dos
  convenios de colaboración subscritos por esta consellería no terceiro
  cuadrimestre do ano 2015.
range: Resolución
url: >-
  https://www.xunta.gal/dog/Publicados/2016/20160211/AnuncioG0424-030216-0001_gl.html
---
<p>O artigo 11 da Lei 4/2006, do 30 de xuño, de transparencia e de boas prácticas na Administración pública galega (DOG núm. 136, do 14 de xullo), impón a cada consellería da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Darlles publicidade as seguintes relacións de convenios que se incorporan como anexo a esta resolución:</p>
    <p>– Convenios subscritos pola Consellería de Economía, Emprego e Industria nos meses de setembro, outubro, novembro e decembro do ano 2015.</p>
    <p>– Addenda a dous convenios, pendente de publicar, subscrita no mes de agosto de 2015.</p>
    <p>– Convenios subscritos pola extinta Consellería de Traballo e Benestar, Área de Traballo, no último cuadrimestre do ano 2015.</p>
    <p>Santiago de Compostela, 18 de xaneiro de 2016</p>
    <footer><p>Borja Verea Fraiz<br>Secretario xeral técnico da Consellería de Economía, Emprego e Industria</p></footer>
    <h2>ANEXO</h2>
    <p>Convenios de colaboración subscritos pola Consellería de Economía, Emprego e Industria nos meses de setembro, outubro, novembro e decembro do ano 2015.</p>
    <table>
     <tbody>
      <tr>
       <td>Convenio</td>
       <td>Data de sinatura</td>
       <td>Importe</td>
      </tr>
      <tr>
       <td>Convenio de colaboración entre a Consellería de Economía e Industria da Xunta de Galicia e a Asociación Galega de Áridos (AGA) para a asistencia dunha delegación do sector dos agregados de Galicia ao IV Congreso Nacional de Áridos.</td>
       <td>10.9.2015</td>
       <td>16.400,00 €</td>
      </tr>
      <tr>
       <td>Convenio de colaboración entre a Consellería de Economía e Industria e o Clúster da Pizarra de Galicia para a elaboración dunha publicación divulgativa sobre a lousa e a súa difusión no mercado nacional.</td>
       <td>10.9.2015</td>
       <td>60.000,00 €</td>
      </tr>
      <tr>
       <td>Convenio de colaboración entre a Consellería de Economía e Industria e o Clúster da Pizarra de Galicia para a realización de actuacións de mellora en relación cos proxectos demostrativos de loita contra o po de sílice.</td>
       <td>1.10.2015</td>
       <td>200.000,00 €</td>
      </tr>
      <tr>
       <td>Convenio de colaboración entre a Consellería de Economía, Emprego e Industria da Xunta de Galicia e a Fundación Feiras e Exposicións de Lugo para o financiamento de gastos relativos á celebración de actividades de promoción, no Pazo de Feiras e Congresos da cidade de Lugo.</td>
       <td>13.10.2015</td>
       <td>130.088,67 €</td>
      </tr>
      <tr>
       <td>Addenda ao convenio de colaboración entre a Consellería de Economía e Industria e o Concello de Ourense para a mellora da praza de abastos nº 1 de Ourense.</td>
       <td>30.10.2015</td>
       <td>Sen achega económica</td>
      </tr>
      <tr>
       <td>Convenio de colaboración entre o Ministerio de Emprego e Seguridade Social e a Consellería de Economía, Emprego e Industria para establecer as bases necesarias para o funcionamento por medios electrónicos do depósito de estatutos de organizacións sindicais e empresariais.</td>
       <td>10.12.2015</td>
       <td>Sen achega económica</td>
      </tr>
      <tr>
       <td>Convenio entre a Consellería de Economía, Emprego e Industria e o Ministerio de Emprego e Seguridade Social contra o emprego non declarado.</td>
       <td>18.12.2015</td>
       <td>Sen achega económica</td>
      </tr>
     </tbody>
    </table>
    <p>Addenda subscrita no mes agosto de 2015.</p>
    <table>
     <tbody>
      <tr>
       <td>Convenio</td>
       <td>Data de sinatura</td>
       <td>Importe</td>
      </tr>
      <tr>
       <td>Segunda addenda aos dous convenios de colaboración subscritos o 4.10.2010 e o 25.6.2012, entre a Consellería de Economía e Industria da Xunta de Galicia e a empresa Repsol Butano, S.A. para o desenvolvemento de redes de distribución de GLP en núcleos de poboación, cofinanciados polo Fondo Europeo de Desenvolvemento Rexional no marco do programa operativo Feder 2007-2013.</td>
       <td>31.8.2015</td>
       <td>Sen achega económica</td>
      </tr>
     </tbody>
    </table>
    <p>Convenios de colaboración subscritos pola extinta Consellería de Traballo e Benestar, Área de Traballo, nos meses de setembro, outubro, novembro e decembro de 2015.</p>
    <table>
     <thead>
      <tr>
       <td>Convenio</td>
       <td>Data de sinatura</td>
       <td>Importe</td>
      </tr>
     </thead>
     <tbody>
      <tr>
       <td>Convenio de colaboración entre a Consellería de Traballo e Benestar e a entidade La Voz de Galicia, S.A. para a elaboración e difusión no xornal La Voz de Galicia de actuacións divulgativas relacionadas con temas e acción de emprego e formación da Dirección Xeral de Emprego e Formación.</td>
       <td>24.9.2015</td>
       <td>70.000,00 €</td>
      </tr>
      <tr>
       <td>Addenda ao convenio de colaboración coa Escola de Organización Industrial (EOI) para o desenvolvemento dun programa de asesoramento a empresas cooperativas do sector agroalimentario galego.</td>
       <td>25.9.2015</td>
       <td>19.000,00 €</td>
      </tr>
      <tr>
       <td>Convenio de colaboración entre a Consellería de Traballo e Benestar da Xunta de Galicia e os concellos de Dodro, Padrón, Rois e Valga para a adhesión á Rede Eusumo para o fomento do cooperativismo e a economía social.</td>
       <td>30.9.2015</td>
       <td>Sen achega económica</td>
      </tr>
      <tr>
       <td>Convenio de colaboración entre a Consellería de Traballo e Benestar e a Universidade de Santiado de Compostela, para a realización de actividades no Centro de Estudios Cooperativos (Cecoop).</td>
       <td>30.9.2015</td>
       <td>18.800,00 €</td>
      </tr>
     </tbody>
    </table>

