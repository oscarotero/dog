---
date: '2016-11-11'
id: G0427-271016-0001
page: 50120
number: 215
agency: Consellería do Mar
section: VI. Anuncios. a) Administración autonómica.
title: >-
  ANUNCIO do 25 de outubro de 2016, da Secretaría Xeral Técnica da Consellería
  do Mar, polo que se dá traslado dos recursos presentados contra a Resolución
  do 4 de maio de 2016, da Dirección Xeral de Desenvolvemento Pesqueiro, pola
  que se aproba o baremo para acceder ás modalidades de recursos específicos no
  permiso de explotación das embarcacións, así como para elaborar as listas e
  actualizar os méritos para o incremento do número de cotas de captura para as
  embarcacións incluídas nun plan de xestión de recursos específicos.
range: Anuncio
url: >-
  https://www.xunta.gal/dog/Publicados/2016/20161111/AnuncioG0427-271016-0001_gl.html
---
<p>O artigo 59.6.b) da Lei 30/1992, do 26 de novembro, de réxime xurídico das administracións públicas e do procedemento administrativo común, establece que a publicación substituirá a notificación cando se trate de procedementos selectivos ou de concorrencia competitiva. </p>
    <p>Vistos os recursos de alzada interpostos por Miguel Ángel Pérez Blanco e doce máis contra a Resolución do 4 de maio de 2016, da Dirección Xeral de Desenvolvemento Pesqueiro, pola que se aproba o baremo para acceder ás modalidades de recursos específicos no permiso de explotación das embarcacións, así como para elaborar as listas e actualizar os méritos para o incremento do número de cotas de captura para as embarcacións incluídas nun plan de xestión de recursos específicos, procede dar traslado destes a cantos poidan ser interesados para que no prazo de 10 días aleguen canto consideren procedente, de acordo co disposto no artigo 112.2 da Lei 30/1992, do 26 de novembro.</p>
    <p>As persoas interesadas poderán comparecer nas oficinas da Secretaría Xeral Técnica da Consellería do Mar, sitas no Edificio Administrativo San Caetano, s/n, 15781 Santiago de Compostela, das 9.00 ás 14.00 horas, de luns a venres, para o coñecemento íntegro dos recursos presentados.</p>
    <p>Santiago de Compostela, 25 de outubro de 2016</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

