---
date: '2016-11-11'
id: L102-211016-0002
page: 50136
number: 215
agency: Concello de Ames
section: VI. Anuncios. b) Administración local.
title: >-
  ANUNCIO do convenio de execución do plan parcial do sector do solo urbanizable
  S-15 do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2016/20161111/AnuncioL102-211016-0002_gl.html
---
<p>Con data do 23 de agosto de 2016, foi negociado e subscrito o texto inicial do convenio urbanístico para a execución do plan parcial do sector de solo urbanizable S-15 Travesía do Porto norte do PXOM por José Manuel Miñones Conde, alcalde do Concello de Ames, e Ana María Alonso del Río en representación de Montesgal, S.L.</p>
    <p>De conformidade co disposto no artigo 168 da Lei 2/2016, do 10 de febreiro, do solo de Galicia, sométese a información pública durante o prazo dun mes, contado desde a publicación do presente anuncio no Diario Oficial de Galicia e nun dos xornais de maior difusión da provincia.</p>
    <p>Durante o devandito prazo, o texto inicial do convenio urbanístico poderá ser examinado por calquera interesado nas dependencias municipais (Departamento de Urbanismo), en horario de atención ao público, e poderanse formular as alegacións que se consideren pertinentes.</p>
    <p>Ames, 30 de setembro de 2016</p>
    <footer><p>José M. Miñones Conde<br>Alcalde</p></footer>

