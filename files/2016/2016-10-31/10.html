---
date: '2016-10-31'
id: O3P2-211016-0001
page: 48387
number: 207
agency: Instituto Galego de Seguridade e Saúde Laboral
section: III. Outras disposicións.
title: >-
  RESOLUCIÓN do 17 de outubro de 2016 pola que se dá publicidade aos convenios
  de colaboración subscritos no segundo cuadrimestre do ano 2016.
range: Resolución
url: >-
  https://www.xunta.gal/dog/Publicados/2016/20161031/AnuncioO3P2-211016-0001_gl.html
---
<p>O artigo 11.1 da Lei 4/2006, do 30 de xuño, de transparencia e boas prácticas na Administración pública galega, impón a cada consellería ou entidade da Xunta de Galicia a obriga de publicar no<em> Diario Oficial de Galicia </em>unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Artigo único. Dar publicidade á relación dos convenios subscritos polo Instituto Galego de Seguridade e Saúde Laboral nos meses de maio, xuño, xullo e agosto do ano 2016, que se incorpora como anexo a esta resolución.</p>
    <p>Santiago de Compostela, 17 de outubro de 2016</p>
    <footer><p>Adela Quinzá-Torroja García<br>Directora do Instituto Galego de Seguridade e Saúde Laboral</p></footer>
    <h2>ANEXO</h2>
    <table>
     <thead>
      <tr>
       <td>Convenio</td>
       <td>Obxecto</td>
       <td>Importe achegado polo ISSGA</td>
       <td>Data sinatura</td>
      </tr>
     </thead>
     <tbody>
      <tr>
       <td>Acordo de prórroga do convenio de cooperación educativa entre o Instituto Galego de Seguridade e Saúde Laboral e a Universidade de Vigo, para a realización de prácticas académicas externas do alumnado do mestrado universitario en Prevención de Riscos Laborais.</td>
       <td>A realización de prácticas académicas externas do alumnado do mestrado universitario en Prevención de Riscos Laborais.</td>
       <td>0,00 €</td>
       <td>29.7.2016</td>
      </tr>
      <tr>
       <td>Acordo de prórroga do convenio de cooperación educativa entre o Instituto Galego de Seguridade e Saúde Laboral e a Universidade da Coruña, para a realización de prácticas académicas externas do alumnado do mestrado universitario en Prevención de Riscos Laborais e Riscos Comúns.</td>
       <td>A realización de prácticas académicas externas do alumnado do mestrado universitario en Prevención de Riscos Laborais e Riscos Comúns.</td>
       <td>0,00 €</td>
       <td>29.7.2016</td>
      </tr>
      <tr>
       <td>Acordo de prórroga do convenio de cooperación educativa entre o Instituto Galego de Seguridade e Saúde Laboral e a Universidade de Santiago de Compostela, para a realización de prácticas académicas externas do alumnado do mestrado universitario en Prevención de Riscos Laborais e Saúde Medioambiental.</td>
       <td>A realización de prácticas académicas externas do alumnado do mestrado universitario en Prevención de Riscos Laborais e Saúde Medioambiental.</td>
       <td>0,00 €</td>
       <td>29.7.2016</td>
      </tr>
      <tr>
       <td>Acordo marco de colaboración entre o Instituto Galego de Seguridade e Saúde Laboral e a Universidade de Santiago de Compostela, para o desenvolvemento de actividades de formación, investigación e divulgación en materia de prevención de riscos laborais e seguridade e saúde laboral.</td>
       <td>O obxecto deste acordo entre o ISSGA e a Universidade de Santiago de Compostela é o establecemento dun marco de colaboración para o desenvolvemento de actuacións de formación, divulgación e investigación en materia de prevención de riscos laborais e seguridade e saúde laboral, para a mellora das condicións de seguridade e saúde no traballo, a redución dos riscos laborais, a investigación e o fomento de novas formas de protección e promoción de estruturas eficaces de prevención.</td>
       <td>0,00 €</td>
       <td>29.8.2016</td>
      </tr>
      <tr>
       <td>Acordo marco de colaboración entre o Instituto Galego de Seguridade e Saúde Laboral (Issga) e a Fundación Laboral da Construción (FLC), para a promoción da prevención de riscos laborais mediante accións de formación, información, asesoramento e asistencia técnica no sector da construción e afins.</td>
       <td>O obxecto deste acordo marco é o establecemento de canles de colaboración para o desenvolvemento conxunto de actividades de formación e información, de asesoramento e de asistencia técnica en materia de prevención de riscos laborais, dirixidas tanto a empresas como a traballadores e traballadoras que desempeñan a súa profesión ou oficio dentro do sector da construción ou de sectores afíns a el, incluídos no marco normativo do Convenio colectivo xeral do sector da construción, para a mellora das condicións de seguridade e saúde no traballo neste sector, a redución dos riscos laborais, a investigación e fomento de novas formas de protección e a promoción de estruturas eficaces de prevención.</td>
       <td>0,00 €</td>
       <td>29.8.2016</td>
      </tr>
     </tbody>
    </table>

