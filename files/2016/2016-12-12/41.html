---
date: '2016-12-12'
id: G0426-241116-0002
page: 54292
number: 235
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 18 de novembro de 2016, da Xefatura Territorial de Pontevedra,
  sobre o inicio do procedemento de deslindamento con predios particulares da
  Comunidade de Montes Veciñais en Man Común de Covas, do concello de Forcarei.
range: Anuncio
url: >-
  https://www.xunta.gal/dog/Publicados/2016/20161212/AnuncioG0426-241116-0002_gl.html
---
<p>Unha vez informada favorablemente a proposta de deslindamento con predios particulares presentada pola Comunidade de Montes Veciñais en Man Común de Covas, concello de Forcarei, e de acordo co disposto no artigo 54.1 da Lei 7/2012, do 28 de xuño, de montes de Galicia, sobre o procedemento de deslindamento de montes veciñais con propiedades particulares, acórdase sinalar o día 9 de xaneiro de 2017, ás 10.00 horas, para o comezo das operacións de apeo, que comezarán no lugar de Covas, xunto a casa de Porfirio Bugallo González. </p>
    <p>Emprázanse as persoas lindeiras e as persoas que acrediten un interese lexítimo para que asistan ao mencionado acto.</p>
    <p>Ábrese un prazo dun mes, a partir do día seguinte ao desta publicación, para que quen se conceptúe con dereito á propiedade do monte ou de parte deste e as persoas lindeiras que desexen comparecer presenten as alegacións e os títulos que acrediten a propiedade, no lugar de Covas, nº 10, 36556 Forcarei.</p>
    <p>O que se fai público para xeral coñecemento.</p>
    <p>Pontevedra, 18 de novembro de 2016</p>
    <footer><p>Antonio Crespo Iglesias<br>Xefe territorial de Pontevedra</p></footer>

