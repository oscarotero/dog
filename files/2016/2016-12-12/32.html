---
date: '2016-12-12'
id: CA01-241116-0004
page: 54276
number: 235
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 21 de novembro de 2016, da Dirección Xeral da Función Pública,
  pola que se emprazan os interesados no recurso contencioso-administrativo PO
  265/2016, interposto polo Sindicato Nacional de Comisións Obreiras de Galicia
  (CC OO).
range: Resolución
url: >-
  https://www.xunta.gal/dog/Publicados/2016/20161212/AnuncioCA01-241116-0004_gl.html
---
<p>A Dirección Xeral da Función Pública recibiu un oficio da Sala do Contencioso-Administrativo do Tribunal Superior de Xustiza de Galicia polo que solicita expediente do recurso contencioso-administrativo PO 265/2016, interposto polo Sindicato Nacional de Comisións Obreiras de Galicia (CC OO) contra o Acordo do Consello da Xunta de Galicia do 14 de xullo de 2016, polo que se aproba a relación de postos de traballo da Axencia Galega de Industrias Culturais (Agadic).</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos da Sala do Contencioso-Administrativo do Tribunal Superior de Xustiza de Galicia no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 21 de novembro de 2016</p>
    <footer><p>José María Barreiro Díaz<br>Director xeral da Función Pública</p></footer>

