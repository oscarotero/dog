---
date: '2016-12-12'
id: CA01-021216-0004
page: 54235
number: 235
agency: Consellería de Facenda
section: IV. Oposicións e concursos.
title: >-
  RESOLUCIÓN do 2 de decembro de 2016, do tribunal designado para xulgar o
  proceso selectivo para o ingreso no corpo superior de Administración xeral da
  Comunidade Autónoma de Galicia, subgrupo A1, escala superior de finanzas.
range: Resolución
url: >-
  https://www.xunta.gal/dog/Publicados/2016/20161212/AnuncioCA01-021216-0004_gl.html
---
<p>Na sesión que tivo lugar o día 2 de decembro de 2016, o tribunal nomeado pola Orde do 13 de abril de 2015 (DOG número 74, do 19 de abril), designado para xulgar o proceso selectivo para o ingreso no corpo superior de Administración xeral da Comunidade Autónoma de Galicia, subgrupo A1, escala superior de finanzas, convocado pola Orde do 18 de maio de 2015 (DOG número 95, do 22 de maio), e de conformidade co disposto nas bases da convocatoria, adoptou os seguintes acordos:</p>
    <p>Primeiro. Realizar os trámites oportunos para publicar as cualificacións obtidas polos aspirantes que se presentaron ao terceiro exercicio do proceso selectivo para o ingreso no corpo superior de Administración xeral da Comunidade Autónoma de Galicia, subgrupo A1, escala superior de finanzas, no lugar onde se realizou o exercicio, no taboleiro de anuncios do Servizo de Rexistro Xeral e Información á Cidadanía da Vicepresidencia e Consellería de Presidencia, Administracións Públicas e Xustiza, e no portal web corporativo funcionpublica.xunta.gal</p>
    <p>Segundo. Declarar que, de acordo co establecido na base II.1.1.3. da orde da convocatoria, superaron o terceiro exercicio os aspirantes que obtiveron unha cualificación mínima de quince puntos (15), debendo obter unha puntuación non inferior a 6 puntos en cada unha das probas de que consta o exercicio.</p>
    <p>Terceiro. Declarar que, de acordo co disposto na base II.2.7 da orde da convocatoria, os aspirantes poderán presentar as alegacións que consideren oportunas en relación coas cualificacións no prazo de dez (10) días hábiles contados desde o seguinte ao da publicación desta resolución no Diario Oficial de Galicia.</p>
    <p>Cuarto. De acordo co disposto na base II.1.1.5 da orde da convocatoria, os aspirantes que superaron o terceiro exercicio disporán dun prazo de dez (10) días hábiles contados desde o día seguinte ao da publicación desta resolución no Diario Oficial de Galicia, para presentaren a documentación xustificativa (orixinal ou fotocopia debidamente compulsada) de estaren en posesión do Celga 4, ou equivalente debidamente homologado polo órgano competente en materia de política lingüística da Xunta de Galicia, de acordo coa disposición adicional segunda da Orde do 16 de xullo de 2007, pola que se regulan os certificados oficiais acreditativos dos niveis de coñecemento da lingua galega (publicada no DOG nº 146, do 30 de xullo), para os efectos da exención prevista no quinto exercicio. Esta documentación presentarase nas oficinas de rexistro da Xunta de Galicia, oficinas de Correos e demais lugares previstos no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p>Quinto. De conformidade co disposto na base IV.13 da convocatoria, contra este acordo poderá interpoñerse recurso de alzada nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 2 de decembro de 2016</p>
    <footer><p>José Miguel Rey Lama<br>Presidente do tribunal</p></footer>

