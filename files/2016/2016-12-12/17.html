---
date: '2016-12-12'
id: G2345-161116-0001
page: 54249
number: 235
agency: Xulgado do Social número 2 da Coruña
section: V. Administración de xustiza.
title: EDICTO (1257/2014).
range: Edicto
url: >-
  https://www.xunta.gal/dog/Publicados/2016/20161212/AnuncioG2345-161116-0001_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento Seguridade Social 1257/2014 deste xulgado do social, seguidos por instancia de Alfonso Pardiñas Antelo contra a empresa Mutua Galega de Accidentes de Traballo, Mutua Colaboradora coa S.S. número 201, Servizo Público de Emprego Estatal, Movimiento Canalizaciones y Obras, S.L./Excavaciones y Transportes Mariño, S.L. UTE, Instituto Nacional da Seguridade Social Tesouraría Xeral da Seguridade Social, Dirección Provincial da Coruña, sobre Seguridade Social, se ditou a seguinte resolución cuxa parte dispositiva se achega:</p>
    <p>«Sentenza:</p>
    <p>A Coruña, 15 de novembro de 2016.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 1257/2014 sendo parte neste, dun lado como demandante Alfonso Pardiñas Antelo asistido polo letrado Fernando José Méndez Sanjurjo, e como demandados INSS e TGSS, representado polo letrado Fuencisla Suárez Berea, Servizo Público de Emprego Estatal, representado polo letrado Pablo Torrado Oubiña e Movimiento Canalizaciones y Obras, S.L., non comparece sobre incapacidade temporal-cambio de contngencia, pronunciou en nome do rei, a seguinte sentenza:</p>
    <p>Antecedentes de feito.</p>
    <p>Primeiro. Pola parte demandante presentouse demanda que por quenda correspondeu a este Xulgado do Social número 2 da Coruña, na que, tras expoñer os feitos e alegar os fundamentos de dereito que considerou pertinentes, remataba suplicando que se ditase sentenza conforme o pedido.</p>
    <p>Segundo. Admitida a trámite a devandita demanda, sinalouse a celebración do acto de xuízo e este celebrouse na data sinalada en todas as súas fases co resultado que consta na acta redactada para o efecto e que quedou debidamente gravado no correspondente soporte CD. Unha vez concluso o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decido:</p>
    <p>Que debo desestimar e desestimo a demanda interposta por Alfonso Pardiñas Antelo contra o INSS, TGSS, Servizo Público de Emprego Estatal, Mutua Galega de Accidentes de Traballo e Movimientos Canalizaciones y Obras, S.L./Excavaciones y Transportes Mariño, S.L. UTE, absolvendo estas entidades.</p>
    <p>Notifíquese esta resolución ás partes ás que se fará saber que contra esta só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días contados a partir da notificación desta sentenza.</p>
    <p>Así, por esta a miña sentenza, definitivamente xulgando, pronúncioo, mándoo e asínoo».</p>
    <p>E para que sirva de notificación en legal forma a Movimiento Canalizaciones y Obras, S.L./Excavaciones y Transportes Mariño, S.L. UTE, en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 16 de novembro de 2016</p>
    <footer><p>A letrada da Administración de xustiza</p></footer>

