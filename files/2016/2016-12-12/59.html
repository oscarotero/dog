---
date: '2016-12-12'
id: L257-021216-0012
page: 54329
number: 235
agency: Concello de Vigo
section: VI. Anuncios. b) Administración local.
title: >-
  ANUNCIO da contratación das obras dun aparcadoiro público en terreos de
  titularidade municipal contiguos ao Hospital Álvaro Cunqueiro.
range: Anuncio
url: >-
  https://www.xunta.gal/dog/Publicados/2016/20161212/AnuncioL257-021216-0012_gl.html
---
<p>1. Entidade adxudicadora: a) Organismo: Concello de Vigo. b) Dependencia que tramita o expediente: Vías e Obras. c) Obtención de documentación e información: www.vigo.org (perfil do contratante). Teléfono: 986 81 01 48. Fax: 986 22 62 06. Data límite para solicitar documentación: ata o día de finalización do prazo de presentación de proposicións. d) Número de expediente: 4180-440.</p>
    <p>2. Obxecto do contrato: a) Tipo: obras. b) Descrición: execución das obras do proxecto de aparcadoiro público en terreos de titularidade municipal contiguos ao Hospital Álvaro Cunqueiro. c) CPV: 45223300-9. d) División por lotes e número de lotes: non. e) Lugar de execución: Vigo. f) Prazo de execución: seis (6) meses. </p>
    <p>3. Tramitación e procedemento: a) Tramitación: ordinaria. b) Procedemento: aberto. c) Criterios de adxudicación: os consignados no número 8 da folla de especificacións do contrato do prego de cláusulas administrativas particulares.</p>
    <p>4. Orzamento base de licitación: 593.543,96 euros (sen IVE); IVE: 124.644,23 euros.</p>
    <p>5. Garantías exixidas: a) Provisional: non se exixe. b) Complementaria: si, por un importe do 5 % do prezo de adxudicación do contrato, excluído o IVE, cando a oferta adxudicada fose cualificada inicialmente como en presunción de oferta anormal ou desproporcionada e fose xustificada adecuadamente. c) Definitiva: 5 % do prezo de adxudicación do contrato, excluído o IVE.</p>
    <p>6. Requisitos específicos do contratista: </p>
    <p>a) Documentos acreditativos da solvencia económica e financeira: acreditarase por calquera dos seguintes medios:</p>
    <p>• Declaración do volume anual de negocios. Consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato.</p>
    <p>• Documento acreditativo de posuír a seguinte clasificación: grupo G; subgrupo 6; categoría 3.</p>
    <p>b) Documentos acreditativos da solvencia técnica e profesional: acreditarase por calquera dos seguintes medios:</p>
    <p>• Certificacións ou documentos que acrediten a boa execución de contratos de obras ou traballos similares aos do obxecto do contrato, executados, como máximo, nos dez últimos anos (entenderase que este prazo remata o último día para a presentación de ofertas). Indicaranse o importe, as datas e o destino público ou privado. Considerarase acreditada a solvencia se nalgún dos últimos dez anos xustifican ter realizado traballos similares aos do obxecto do contrato cuxo importe, en conxunto, sexa igual ou superior ao valor estimado.</p>
    <p>• Documento acreditativo de posuír a seguinte clasificación: grupo G; subgrupo 6; categoría 3.</p>
    <p>7. Presentación das ofertas: a) Data límite de presentación: o prazo rematará ao vixésimo sexto (26) día seguinte ao da publicación do presente anuncio no BOP e no DOG. b) Lugar de presentación: Rexistro Xeral do Concello de Vigo; Pza. do Rei, s/n, 36202 Vigo. c) Admisión de melloras: non. d) Prazo da obriga de manter a oferta: dous meses contados desde o día da apertura de proposicións.</p>
    <p>8. Apertura das ofertas: a) Enderezo: Casa do Concello de Vigo, Pza. do Rei, s/n, 36202 Vigo. b) Data e hora: anunciaranse no perfil do contratante do Concello de Vigo (www.vigo.org).</p>
    <p>9. Gastos de publicidade: pagaraos o adxudicatario ata a cantidade de 1.500 euros.</p>
    <p>Vigo, 1 de decembro de 2016</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

