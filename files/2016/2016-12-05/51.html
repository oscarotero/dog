---
date: '2016-12-05'
id: G0424-151116-0014
page: 53718
number: 232
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 8 de novembro de 2016, da Xefatura Territorial de Pontevedra,
  pola que se somete a información pública a petición de autorización
  administrativa e a declaración de utilidade pública, en concreto, dunha
  instalación eléctrica no concello de Nigrán (expediente IN407A 2016/599-4).
range: Resolución
url: >-
  https://www.xunta.gal/dog/Publicados/2016/20161205/AnuncioG0424-151116-0014_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita, da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: reforma LMT GON805 derivada Camos-Tarela e CS.</p>
    <p>Situación: Nigrán.</p>
    <p>Características técnicas: </p>
    <p>– LMT aérea a 20 kV, con condutor LA-56 de 53 metros de lonxitude, con orixe no apoio existente C-2000-18 da LMT GON805 e final no apoio proxectado nº 1 HVH-1600-15 (paso aéreo a subterráneo, P.A.S.). </p>
    <p>– LMT subterránea a 20 kV, con condutor RHZ en catro tramos: </p>
    <p>1. 195 metros; orixe: apoio proxectado nº 1 P.A.S.; final: centro de seccionamento (CS) proxectado Camos-Tarela. </p>
    <p>2. 314 metros; orixe: CS proxectado; final: punto de acceso (P.A.) existente nº 11 da LMTS ao CT Macomusa. </p>
    <p>3. 31 metros; orixe: CS proxectado; final: P.A. proxectado na LMTS ao CT Rúa dos Pazos.</p>
    <p>4. 31 metros; orixe: CS proxectado; final: P.A. proxectado na LMTS ao CT Outeiro. </p>
    <p>– Centro de seccionamento, con celas prefabricadas baixo envolvente metálica con corte e illamento en SF6, situado na Tarela, Nigrán.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións por duplicado nesta xefatura territorial, avenida Fernández Ladreda, 43, 36003 Pontevedra, no prazo de trinta días a partir da última publicación ou notificación individual.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacions por razón do disposto no artigo 145 do Real decreto 1955/2000 anteriormente citado.</p>
    <p>Así mesmo, e no mencionado prazo, poderase examinar nesta xefatura territorial o proxecto da instalación.</p>
    <p>Pontevedra, 8 de novembro de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>
    <p>ANEXO<br>Relación de bens e dereitos afectados</p>
    <p>Predio 1. Municipio: Nigrán; lugar: Tarela; titular: Julio Soto Domínguez; afección: 0,5 m2 de solo para o apoio nº 1 e 325 m2 de voo correspondentes a 50 metros de liña aérea.</p>
    <p>Predio 2. Municipio: Nigrán; lugar: Tarela; titular: Delio Salgueiro Álvarez; afección: 0,5 m2 de solo para o apoio nº 1 e 207 m2 de voo correspondentes a 3 metros de liña aérea.</p>
    <p>Predio 3. Municipio: Nigrán; lugar: Tarela; titular: Rosario Fernández Vidal; afección: 12,97 m2 para o centro de seccionamento e 5,66 m2 para liña subterránea.</p>

