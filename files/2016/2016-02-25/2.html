---
date: '2016-02-25'
id: G0422-180216-0002
page: 7022
number: 38
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 11 de febreiro de 2016 pola que se dá publicidade dunha
  encomenda de xestión ao medio propio Fundación Centro Tecnolóxico do Mar.
range: Resolución
url: >-
  https://www.xunta.gal/dog/Publicados/2016/20160225/AnuncioG0422-180216-0002_gl.html
---
<p>Resolución da Consellería de Medio Ambiente e Ordenación do Territorio, do 31 de decembro de 2015, pola que se encarga ao medio propio Fundación Centro Tecnolóxico do Mar (Fundación Cetmar) o servizo de mantemento da rede océano-meteorolóxica de Galicia. </p>
    <p>– Actividade: a execución do servizo de mantemento da rede oceano-meteorolóxica de Galicia, de conformidade cos requirimentos técnicos e administrativos que figuran no texto da encomenda. </p>
    <p>– Natureza e alcance da xestión encomendada: esta encomenda ten natureza intersubxectiva, ao ter a Fundación Cetmar a consideración de medio instrumental da Administración, segundo o disposto na Lei 16/2010, do 17 de decembro, de organización e funcionamento da Administración xeral do sector público autonómico. </p>
    <p>– Prazo de vixencia: o período de execución comeza o 1 de xaneiro de 2016 e remata o 31 de decembro de 2016.</p>
    <p>– Tipo de expediente: anticipado de gasto. A súa eficacia queda sometida á condición suspensiva de existencia de crédito adecuado e suficiente para financiar as obrigas derivadas desta, de conformidade co establecido na Orde da Consellería de Economía e Facenda, do 11 de febreiro de 1998, sobre tramitación anticipada de expedientes de gasto, modificada polas ordes da Consellería de Economía e Facenda, do 27 de novembro de 2000 e do 25 de outubro de 2001. </p>
    <p>Santiago de Compostela, 11 de febreiro de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

