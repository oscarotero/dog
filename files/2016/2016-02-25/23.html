---
date: '2016-02-25'
id: G0422-040216-0002
page: 7076
number: 38
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 25 de xaneiro de 2016, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada e o estudo de impacto ambiental para unha
  planta de produción de combustible industrial mediante gasificación de carbón
  utilizando como enerxía térmica a solar, promovida por Paratermo Energía,
  S.L., no concello de Viana do Bolo (Ourense) (expediente 2015-IPPC-I-36).
range: Anuncio
url: >-
  https://www.xunta.gal/dog/Publicados/2016/20160225/AnuncioG0422-040216-0002_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), e na Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>«Proxecto básico e estudo de impacto ambiental de implantación dunha planta de produción de combustible industrial mediante gasificación de carbón utilizando como enerxía térmica a producida por radiación solar. Solicitude da autorización ambiental integrada», co fin de que calquera interesado poida consultala e, se for o caso, formular no dito prazo as alegacións, suxestións ou observacións que coide convenientes.</p>
    <p>Os citados documentos estarán á disposición dos administrados, en horario de atención ao público, nas seguintes dependencias:</p>
    <p>Secretaría Xeral de Calidade e Avaliación Ambiental, Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela).</p>
    <p>Ademais poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 25 de xaneiro de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2015-IPPC-I-36.</p>
    <p>Peticionario: Paratermo Energía, S.L.</p>
    <p>Domicilio social: parque tecnolóxico de Galicia, 36900 San Cibrao das Viñas, Ourense.</p>
    <p>Localización da instalación: parroquias de Fornelos de Filloás e Fradelos, Viana do Bolo (Ourense).</p>
    <p>Actividade: planta de produción de combustible industrial mediante gasificación de carbón utilizando como enerxía térmica a producida por radiación solar captada por paraboloides.</p>
    <p>Descrición: a actividade da planta pode describirse nas seguintes etapas:</p>
    <p>– Tratamento do carbón: a preparación do carbón consiste nunha pulverización deste nuns muíños e a súa posterior deshidratación mediante secado a baixa temperatura.</p>
    <p> – Gasificación do carbón e obtención do gas de síntese: prodúcese a gasificación do carbón preparado nun reactor mediante o fornecemento de vapor de auga a alta temperatura (200-300º C) e presión, con oxíxeno, para obter gas sintético (Syngas).</p>
    <p>Os gases principais obtéñense na parte superior do reactor e sepáranse mediante membranas porosas de óxido de níquel.</p>
    <p>– Obtención de metanol (CH3OH) a partir do syngas, CO2 e hidróxeno, utilizando un catalizador de óxido de aluminio a 520 ºC.</p>
    <p>O proceso químico require unha gran cantidade de enerxía térmica en forma de vapor de auga a 200-300 ºC que se obtén por captación de radiación solar nun sistema de paraboloides (central térmica solar).</p>
    <p>Verteduras: na planta xéranse dous tipos de augas residuais:</p>
    <p>– Augas residuais sanitarias, que se verten a unha fosa séptica estanca.</p>
    <p>– Augas residuais pluviais, que serán canalizadas e vertidas ao ambiente.</p>

