---
date: '2016-02-25'
id: G0073-170216-0001
page: 7056
number: 38
agency: Xulgado de Primeira Instancia número 5 de Ferrol
section: V. Administración de xustiza.
title: EDICTO (209/2015).
range: Edicto
url: >-
  https://www.xunta.gal/dog/Publicados/2016/20160225/AnuncioG0073-170216-0001_gl.html
---
<p>Eu, María del Carmen Fernández Matas, letrada da Administración de xustiza do Xulgado de Primeira Instancia número 5 de Ferrol, por medio do presente edicto anuncio que este procedemento de garda, custodia e alimentos número 209/2015, seguido por instancia de Remedios Llorente Ortiz fronte a Antonio Javier Santos Santamaría, ditouse sentenza cuxo teor literal é o seguinte:</p>
    <p>«Sentenza 31/2016.</p>
    <p>Ferrol, 2 de febreiro de 2015</p>
    <p>Ana Barral Picado, maxistrada xuíza do xulgado de Primera Instancia número 5 de Ferrol, despois de ver os autos correspondentes ao xuízo verbal de garda, custodia e alimentos de fillos menores de idade promovidos por Remedios Llorente Ortiz, representada polo procurador Sr. Manivesa e baixo a dirección letrada de Juan Pablo Pillado Mosquera, contra Antonio Javier Santos Santamaría, en rebeldía procesual, intervindo o Ministerio Fiscal, dita a presente sobre a base dos seguintes</p>
    <p>Antecedentes de feito:</p>
    <p>Primeiro. Ante este xulgado correspondeu por quenda demanda de garda, custodia e alimentos de fillos menores de idade promovida por Remedios Llorente Ortiz contra Antonio Javier Santos Santamaría, e na cal interesaba, logo de recibimento do preito a proba, o ditado dunha sentenza que con estimación da demanda adoptase as seguintes con relación á filla menor Claudia Santos Llorente:</p>
    <p>1. Garda e custodia a favor da nai e patria potestade compartida.</p>
    <p>2. O pai contribuirá á manutención da nena na contía de 300 €, que se satisfarán na conta corrente designada pola nai dentro dos cinco primeiros días de cada mes, e actualizable segundo a variación porcentual do IPC e gastos extraordinarios por metade.</p>
    <p>Segundo. Admitida a trámite, deuse traslado ao demandado e ao Ministerio Fiscal, e declarada a rebeldía procesual do demandado foron citadas as partes ao acto de xuízo, que tivo lugar nos termos que constan no soporte audiovisual adxunto aos autos.</p>
    <p>Terceiro. Na tramitación deste xuízo observáronse as prescricións legais.</p>
    <p>Fundamentos de dereito:</p>
    <p>Primeiro. A proba practicada no acto de xuízo pon de manifesto a ausencia absoluta de relación entre o demandado e a menor, que desde o nacemento, practicamente, permaneceu baixo o seu coidado. O demandado non contactou en ningún caso coa nai ou a nena, nin directa nin indirectamente para interesarse polo seu estado e necesidades. Estímanse, en consecuencia, as medidas interesadas pola parte demandante, sen que proceda establecer un réxime de visitas a favor do proxenitor non custodio.</p>
    <p>Segundo. Respecto da súa capacidade económica nada se coñece, ben que si podemos establecer, aínda cando sexa a título indiciario, que non parece ser titular dun gran patrimonio, pois noutro caso a información patrimonial obtida viría a reflectir algún tipo de ben ao seu nome. Non constan pensións ou subsidios de ningunha clase. Fíxase, en consecuencia, un mínimo vital inderrogable por debaixo do cal se compromete a propia subsistencia, e que se fixa en 200 €, máis gastos extraordinarios por metade.</p>
    <p>Terceiro. Sobre a base do exposto, o previsto nos artigos 92, 93 e 142 CC en relación co artigo 770.6 da LAC e demais dereito invocado, admítese parcialmente a demanda sen condena en custas (artigo 394.2 da LAC).</p>
    <p>Vistos os anteriores preceptos legais e demais de xeral e pertinente aplicación</p>
    <p>Decido:</p>
    <p>Que, estimando parcialmente a demanda promovida por Remedios Llorente Ortiz contra Antonio Javier Santos Santamaría, debo acordar e acordo as seguintes con relación á filla menor Claudia Santos Llorente:</p>
    <p>1. Garda e custodia a favor da nai e patria potestade compartida, sen réxime de visitas.</p>
    <p>2. O pai contribuirá á manutención da nena na contía de 200 €, que se satisfarán na conta corrente designada pola nai dentro dos cinco primeiros días de cada mes, e actualizable segundo a variación porcentual do IPC e gastos extraordinarios por metade.</p>
    <p>3. Gastos extraordinarios por metade.</p>
    <p>Notifíqueselles ás partes con advertencia de que non é firme e de que contra ela cabe recurso.</p>
    <p>Así o acordo, mando e asino.</p>
    <p>Publicación. Lida e publicada foi a anterior sentenza pola Sra. xuíza que a subscribe, despois de celebrarse audiencia pública no día da súa data. Dou fe».</p>
    <p>E encontrándose o dito demandado, Antonio Javier Santos Santamaría, en paradoiro descoñecido, expídese o presente edicto co fin de que lle sirva de notificación en forma.</p>
    <p>Ferrol, 11 de febreiro de 2016</p>
    <footer><p>A letrada da Administración de xustiza</p></footer>

