---
date: '2016-02-25'
id: G2348-040216-0001
page: 7065
number: 38
agency: Xulgado do Social número 5 da Coruña
section: V. Administración de xustiza.
title: EDICTO (724/2015).
range: Edicto
url: >-
  https://www.xunta.gal/dog/Publicados/2016/20160225/AnuncioG2348-040216-0001_gl.html
---
<p>Eu, María Jesús Hernando Arenas, letrada da Administración xudicial do Xulgado do Social número 5 da Coruña, fago saber que no procedemento despedimento/cesamentos en xeral 724/2015 deste xulgado do social, seguido por instancia de Marcela Mabel Orquera Orquera contra Centro Integral de Belleza Carmen, S.C., sobre despedimento, ditouse sentenza, cuxa resolución di:</p>
    <p>«Que debo estimar e estimo a demanda que en materia de despedimento foi interposta por Marcela Mabel Orquera Orquera contra a entidade Centro Integral de Belleza Carmen, S.C. e, en consecuencia, debo declarar e declaro improcedente o despedimento de que Marcela Mabel Orquera Orquera foi obxecto en data do 6 de xuño de 2015, e condeno a que a entidade Centro Integral de Belleza Carmen, S.C., no prazo de cinco días desde a data de notificación da sentenza, opte entre a readmisión inmediata da demandante, nas mesmas condicións que rexían con anterioridade, con aboamento, dos salarios de tramitación desde a data do despedimento, ata a notificación desta resolución, que ascenden a 31,38 euros diarios ou ben o aboamento dunha indemnización por despedimento a razón de 258,88 euros.</p>
    <p>O aboamento da indemnización determinará a extinción do contrato de traballo, que se entenderá producida na data do cesamento efectivo no traballo.</p>
    <p>No suposto de non optar o empresario pola readmisión ou a indemnización, enténdese que procede a primeira.</p>
    <p>Que debo estimar e estimo a demanda que en materia de cantidade foi interposta por Marcela Mabel Orquera Orquera contra a entidade Centro Integral de Belleza Carmen, S.C. e, en consecuencia, debo condenar e condeno a Centro Integral de Belleza Carmen, S.C. a que aboe á demandante a cantidade de 423,61 euros brutos, polos salarios devindicados en xuño de 2015 (con inclusión da parte proporcional de pagas extra), así como a compensación económica polas vacacións non gozadas no ano 2015, incrementadas no xuro do 10 % por demora e aplicable aos conceptos salariais.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este Xulgado no prazo de cinco días a partir da súa notificación.</p>
    <p>Así por esta a miña sentenza, pronúncioo, mándoo e asínoo, a maxistrada xuíza deste xulgado, Pilar Carreira Vidal».</p>
    <p>E para que sirva de notificación en legal forma á empresa Centro de Belleza Carmen, S.C., en ignorado paradoiro, expido o presente para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 4 de febreiro de 2016</p>
    <footer><p>A secretaria xudicial</p></footer>

