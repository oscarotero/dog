---
date: '2016-03-10'
id: G0422-030316-0003
page: 9123
number: 48
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 15 de febreiro de 2016, da Secretaría Xeral de Calidade e
  Avaliación Ambiental, polo que se somete a información pública a solicitude de
  modificación substancial da instalación para a fabricación de cervexa de Hijos
  de Rivera, S.A.U. (concello da Coruña) (expediente 2016-IPPC-M-3).
range: Anuncio
url: >-
  https://www.xunta.gal/dog/Publicados/2016/20160310/AnuncioG0422-030316-0003_gl.html
---
<p>Para os efectos previstos no artigo 15 do Real decreto 815/2013, do 18 de outubro, polo que se aproba o Regulamento de emisións industriais e desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro), faise público que polo prazo de vinte (20) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– «Solicitude de modificación substancial AAI».</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que xulgue convenientes, o citado documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente e Ordenación do Territorio (http://www.cmati.xunta.es/»medio ambiente e sostibilidade» prevención e control de actividades»autorización ambiental integrada»proxectos en información pública).</p>
    <p>Santiago de Compostela, 15 de febreiro de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXOI<br>Memoria resumo</h2>
    <p>Clave do expediente: 2016-IPPC-M-3.</p>
    <p>Peticionario: Hijos de Rivera, S.A.U.</p>
    <p>Domicilio social: rúa José María Rivera Corral, 6, polígono A Grela-Bens, 15008 (A Coruña).</p>
    <p>Localización da instalación: rúa José María Rivera Corral, 6, polígono A Grela-Bens, 15008 (A Coruña).</p>
    <p>Actividade: a modificación proposta consiste nunha ampliación da capacidade de produción, duplicando, aproximadamente, a produción actual con modificacións nas instalacións con novos tanques de fermentación, tanques novos na adega de garda, ampliación dunha nova liña de cocemento, variación nos almacéns, etc.</p>
    <p>O incremento da produción en máis dun 50 % da súa capacidade vai supor un aumento de máis dun 50 % do consumo de auga, materias primas e enerxía.</p>
    <p>Tamén vai supor un incremento dos caudais vertidos á rede de saneamento municipal e dos caudais emitidos á atmosfera. Veranse incrementadas, consecuentemente, as cargas másicas de saída tanto á rede de saneamento como ao aire.</p>
    <p>Prevese tamén un incremento na xeración de residuos tanto perigosos coma non perigosos.</p>

