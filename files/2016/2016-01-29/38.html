---
date: '2016-01-29'
id: G0256-200116-0001
page: 3471
number: 19
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 18 de xaneiro de 2016, da Área Provincial de Turismo de Lugo, pola
  que se notifica o acordo de iniciación do 15 de decembro de 2015 relativo ao
  expediente sancionador LU-49/2015 por infracción leve en materia de turismo.
range: Cédula
url: >-
  https://www.xunta.gal/dog/Publicados/2016/20160129/AnuncioG0256-200116-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á interesada que a seguir se relaciona o acordo de iniciación do procedemento sancionador en materia de turismo, por infracción administrativa da Lei 7/2011, do 27 de outubro, do turismo de Galicia, expediente número LU-49/2015, incoado á titular do establecemento de café-bar denominado DRA-VIN, situado no lugar de Monte Meda, nº 14, do concello de Guntín (Lugo), xa que, intentada a notificación polos medios habituais, non puido practicarse.</p>
    <p>Noméase instrutora do procedemento a Mercedes Campos Casares e secretaria a Carmen Enríquez Rio, funcionarias desta Área Provincial de Turismo. O seu réxime de recusación é o previsto nos artigos 28 e 29 da Lei 30/1992.</p>
    <p>Segundo o establecido no artigo 16.1 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, o interesado disporá dun prazo de quince días, contados a partir do seguinte ao da publicación desta notificación para achegar por escrito cantas alegacións, documentos, ou informacións considere convenientes e, se é o caso, propoñer proba concretando os medios de que pretenda valerse.</p>
    <p>Conforme o establecido no artigo 13.2 do Real decreto 1398/1993, de non efectuar alegacións no prazo anteriormente indicado, este acordo de iniciación poderá ser considerado proposta de resolución, e determinarase, para estes efectos, o importe da sanción.</p>
    <p>O pagamento voluntario poderá poñer fin ao expediente. Para efectualo deberá empregar o impreso normalizado que lle será facilitado na Área Provincial de Turismo, sita no Edificio Administrativo da Xunta de Galicia na rolda da Muralla de Lugo.</p>
    <p>O órgano competente para a resolución do procedemento é a xefa da Área Provincial de Turismo en Lugo, segundo o disposto no artigo 119.1.a) da Lei 7/2011, e no Decreto 196/2012, do 27 de setembro, polo que se crea a Axencia Turismo de Galicia e se aproban os seus estatutos.</p>
    <p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE núm. 189, do 9 de agosto).</p>
    <p>Lugo, 18 de xaneiro de 2016</p>
    <footer><p>Paloma Vázquez Fernández<br>Xefa da Área Provincial de Turismo de Lugo</p></footer>
    <h2>ANEXO</h2>
    <p>Expediente: LU-49/2015.</p>
    <p>Denunciada: Adienuza Xavier Macedo.</p>
    <p>Establecemento: café-bar DRA-VIN.</p>
    <p>Enderezo: Monte Meda, nº 14.</p>
    <p>Localidade: Guntín (Lugo).</p>
    <p>Feitos denunciados: incumprir o deber de exhibir o cartel que anuncia a existencia de follas de reclamacións.</p>
    <p>Preceptos infrinxidos: artigo 35, punto i), da Lei 7/2011.</p>
    <p>Tipificación da infracción: artigo 109.2.b) da Lei 7/2011.</p>
    <p>Cualificación: leve.</p>
    <p>Sanción: 200,00 €.</p>

