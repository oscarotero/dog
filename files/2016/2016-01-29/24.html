---
date: '2016-01-29'
id: G0422-150116-0002
page: 3441
number: 19
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 17 de decembro de 2015, da Secretaría Xeral de Ordenación do
  Territorio e Urbanismo, pola que se dá publicidade á parte dispositiva da
  Sentenza 569/2013, do 4 de xullo, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2016/20160129/AnuncioG0422-150116-0002_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Supremo, o 15 de xullo de 2015, ditou sentenza no recurso de casación número 3492/2013, contra a sentenza pronunciada, con data do 4 de xullo de 2013, pola Sección Segunda da Sala do Contencioso-Administrativo do Tribunal Superior de Justicia de Galicia, no procedemento ordinario 4686/2008, interposto pola procuradora Beatriz González Rivero, en representación da Asociación de Veciños San Vicenzo de Rábade. Esta sentenza, que devén firme, na súa parte dispositiva literalmente di:</p>
    <p>«1) Que procede o recurso de casación interposto pola procuradora Beatriz González Rivero, en representación da Asociación de Veciños San Vicenzo de Rábade, contra a sentenza do 4 de xullo de 2015, ditada pola Sección Segunda da Sala do Contencioso-Administrativo do Tribunal Superior de Xustiza de Galicia no recurso número 4686/2008, sentenza que casamos e anulamos.</p>
    <p>2) Que, estimando o recurso contencioso-administrativo número 4686/2008, debemos declarar e declaramos a nulidade de pleno dereito da Orde do conselleiro de Política Territorial, Obras Públicas e Transportes do 23 de xullo de 2008 (publicada no diario oficial correspondente o 1 de setembro de 2008), que aproba o Plan xeral de ordenación municipal de Rábade (Lugo), así como tamén a do mencionado plan xeral.</p>
    <p>3) Ordenamos a publicación da resolución, para os efectos do establecido no artigo 72.2 da LXCA.</p>
    <p>4) Non formulamos declaración expresa sobre condena ao pagamento das custas procesuais causadas na instancia, nin tampouco neste recurso de casación.</p>
    <p>Así por esta nosa sentenza, que deberá inserir o Consello Xeral do Poder Xeral Xudicial na publicación oficial de xurisprudencia deste Tribunal Supremo, definitivamente xulgando pronunciámolo, mandámolo e asinámolo. Débese facer saber ás partes, ao notificárllela, que contra ela non cabe recurso ordinario ningún».</p>
    <p>Santiago de Compostela, 17 de decembro de 2015</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

