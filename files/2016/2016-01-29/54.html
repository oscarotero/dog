---
date: '2016-01-29'
id: L141-120116-0005
page: 3502
number: 19
agency: Concello da Laracha
section: VI. Anuncios. b) Administración local.
title: >-
  ANUNCIO de aprobación definitiva do Plan especial de ampliación de dous
  equipamentos educativos (PE EE).
range: Anuncio
url: >-
  https://www.xunta.gal/dog/Publicados/2016/20160129/AnuncioL141-120116-0005_gl.html
---
<p>1. O Pleno do Concello da Laracha en sesión ordinaria que tivo lugar o 23 de novembro de 2015, adoptou, entre outros, o seguinte acordo: </p>
    <p>[…]</p>
    <p>Terceiro. Aprobar definitivamente o Plan especial de ampliación de dous equipamentos educativos (PE EE), tramitado de oficio polo Concello, segundo o proxecto redactado pola empresa Monteoliva Arquitectura, S.L.P., datado do mes de novembro de 2015.</p>
    <p>Cuarto. Publicar o acordo no Diario Oficial de Galicia e o articulado das normas do plan especial, así como o acordo correspondente no Boletín Oficial da provincia, que non entrará en vigor ata que se publique completamente o seu texto e transcorra o prazo previsto no artigo 65.2 da Lei 7/1985, do 2 abril, de bases do réxime local.</p>
    <p>Quinto. Notificar persoalmente aos propietarios e demais interesados directamente afectados polo expediente o presente acordo e comunicarlles que pon fin á vía administrativa e contra el poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da publicación do texto no Boletín Oficial da provincia.</p>
    <p>Sexto. Ordenar ao secretario da Corporación que dilixencie os planos e documentos aprobados definitivamente.</p>
    <p>Sétimo. Consonte o disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, comunicar a aprobación definitiva a Consellería de Medio Ambiente e Ordenación do Territorio, á vez que se lle dará traslado dunha copia autenticada de dous exemplares do instrumento aprobado definitivamente.</p>
    <p>2. De acordo co sinalado no artigo 92.2 da LOUPMRG, publicáronse no BOP núm. 242, do 18 de decembro de 2015, o texto normativo e os planos de ordenación</p>
    <p>3. En cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, o acto de aprobación definitiva do citado plan especial foi comunicado á Consellería de Medio Ambiente e Ordenación do Territorio o 30 de decembro de 2015.</p>
    <p>A Laracha, 30 de decembro de 2015</p>
    <footer><p>José Manuel López Varela<br>Alcalde</p></footer>

