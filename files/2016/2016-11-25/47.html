---
date: '2016-11-25'
id: G0425-111116-0001
page: 52733
number: 226
agency: Consellería de Política Social
section: VI. Anuncios. a) Administración autonómica.
title: >-
  RESOLUCIÓN do 7 de novembro de 2016 pola que se fai pública a resolución de
  desistencia do procedemento de contratación para a reforma da instalación
  eléctrica da Residencia de Maiores Porta do Camiño.
range: Resolución
url: >-
  https://www.xunta.gal/dog/Publicados/2016/20161125/AnuncioG0425-111116-0001_gl.html
---
<p>Mediante Resolución do 21 de outubro de 2016, o secretario xeral técnico da Consellería de Política Social, actuando en nome e representación do conselleiro de Política Social, en virtude das facultades conferidas pola Orde do 19 de agosto de 2009, publicada no Diario Oficial de Galicia do 2 de setembro de 2009, acordou a resolución de desistencia do procedemento de contratación para a reforma da instalación eléctrica da Residencia de Maiores Porta do Camiño (expediente 47/2016), por erro non emendable no proxecto construtivo.</p>
    <p>Contra esta resolución, que pon fin á vía administrativa, procede a interposición de recurso ante a xurisdición contencioso-administrativa, nos termos do artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Con carácter previo e potestativo, poderá interpoñerse recurso de reposición desde o día seguinte ao da súa notificación aos licitadores, nos termos dos artigos 112 e 124 da Lei 39/2015, do 1 de outubro, do procedemento administrativo común das administracións públicas. O que se notifica para os efectos oportunos.</p>
    <p>Santiago de Compostela, 7 de novembro de 2016</p>
    <footer><p>O conselleiro de Política Social<br>P.D. (Artigo 1 da Orde do 3.3.2016)<br>Francisco Javier Abad Pardo<br>Secretario xeral técnico da Consellería de Política Social</p></footer>

