---
date: '2016-08-30'
id: L119-080816-0002
page: 38520
number: 163
agency: Concello de Carballo
section: VI. Anuncios. b) Administración local.
title: ANUNCIO de información pública (expediente 265/2016 G-OTM).
range: Anuncio
url: >-
  https://www.xunta.gal/dog/Publicados/2016/20160830/AnuncioL119-080816-0002_gl.html
---
<p>A Xunta de Goberno Local, en sesión ordinaria que tivo lugar o 1 de agosto de 2016, acordou aprobar inicialmente o estudo de detalle para completar e reaxustar a rasante da rúa Esquío (Carballo), promovido pola entidade mercantil Logística San Juan, S.L. e redactado polo arquitecto Alfonso Suárez Alvite (Col. 2824 COAG).</p>
    <p>Conforme o disposto no artigo 47 da Lei 2/2016, do solo de Galicia, e no 121 do Regulamento de planeamento urbanístico, coa aprobación inicial suspéndese o outorgamento de licenzas de edificación e establécese como área afectada pola suspensión a configurada polos inmobles con fronte á rúa Esquío. A suspensión extinguirase coa aprobación definitiva do estudo de detalle e terá unha duración máxima de dous anos contados desde a aprobación inicial.</p>
    <p>O que se somete a información pública polo prazo dun (1) mes en cumprimento do artigo 80.2 da Lei 2/2016, do solo de Galicia, co fin de que as persoas que se consideren afectadas poidan examinar o expediente e deducir, de ser o caso, as alegacións ou observacións que consideren oportunas.</p>
    <p>Carballo, 4 de agosto de 2016</p>
    <footer><p>O alcalde<br>P.D. (Decreto Alcaldía 1875/2016, do 13 de xullo)<br>Mª Belén Lendoiro Esmorís<br>Tenente de alcalde</p></footer>

