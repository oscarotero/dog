---
date: '2016-08-30'
id: G0244-240816-0001
page: 38314
number: 163
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 9 de agosto de 2016, da Secretaría Xeral da Emigración, pola que
  se amplían os prazos de presentación de solicitudes e de xustificación da
  Resolución do 15 de febreiro de 2016 pola que se aproban as bases reguladoras
  para a concesión, en réxime de concorrencia non competitiva, de subvencións
  para promover o autoemprego e a actividade emprendedora na Comunidade Autónoma
  galega das persoas galegas retornadas, e se procede á súa convocatoria para o
  ano 2016.
range: Resolución
url: >-
  https://www.xunta.gal/dog/Publicados/2016/20160830/AnuncioG0244-240816-0001_gl.html
---
<p>Mediante a Resolución do 15 de febreiro de 2016 (DOG núm. 41, do 1 de marzo), aprobáronse as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas, e se procedeu á súa convocatoria para o ano 2016. </p>
    <p>De conformidade co establecido no artigo 8 da devandita resolución, o prazo para a presentación de solicitudes remata o día 31 deste mes de agosto.</p>
    <p>Pola súa parte, no artigo 16 establécese que a actividade subvencionada deberá ser xustificada antes do 30 de setembro de 2016.</p>
    <p>Próximo a rematar o prazo de presentación de solicitudes e á vista das solicitudes presentadas, esta secretaría xeral considera conveniente proceder á ampliación do prazo de presentación de solicitudes e, consecuentemente, do prazo de xustificación das subvencións solicitadas conforme o novo prazo. </p>
    <p>En consecuencia, de conformidade co disposto no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
    <p>RESOLVO:</p>
    <p>Artigo 1. <em>Ampliación do prazo de presentación de solicitudes</em></p>
    <p>Ampliar ata o 30 de setembro de 2016, inclusive, o prazo de presentación de solicitudes previsto no artigo 8 da Resolución do 15 de febreiro de 2016 pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora na Comunidade Autónoma galega das persoas galegas retornadas, e se procede á súa convocatoria para o ano 2016.</p>
    <p>Artigo 2. <em>Ampliación do prazo de xustificación</em></p>
    <p>Ampliar ata o 31 de outubro de 2016, inclusive, o prazo de xustificación previsto no artigo 16 da devandita resolución.</p>
    <p>Disposición derradeira</p>
    <p>Esta resolución entrará en vigor o día da súa publicación no <em>Diario Oficial de Galicia</em>. </p>
    <p>Santiago de Compostela, 9 de agosto de 2016</p>
    <footer><p>Antonio Rodríguez Miranda<br>Secretario xeral da Emigración</p></footer>

