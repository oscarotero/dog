---
date: '2016-05-25'
id: G0164-160516-0002
page: 20161
number: 98
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 4 de maio de 2016, da Secretaría Xeral de Cultura, pola que se
  inscribe a Asociación Jacobea de Almería Camino Mozárabe no Rexistro de
  Entidades de Promoción do Camiño de Santiago.
range: Resolución
url: >-
  https://www.xunta.gal/dog/Publicados/2016/20160525/AnuncioG0164-160516-0002_gl.html
---
<p>Feitos.</p>
    <p>A Asociación Jacobea de Almería Camino Mozárabe, con domicilio social na avda. Pablo Picasso nº 2 de Alhama, en Almería, representada por Mª Mercedes Murillo Pravia, solicitou ser inscrita no Rexistro de Entidades de Promoción do Camiño de Santiago o día 26 de abril de 2016.</p>
    <p>A solicitude foi presentada segundo o modelo que figura como anexo I do Decreto 45/2001, de refundición da normativa en materia do Camiño de Santiago (DOG núm. 36, do 20 de febreiro), modificado polo Decreto 209/2002, do 13 de xuño (DOG núm. 121, do 25 de xuño), e con ela foi achegada a documentación pertinente segundo o artigo 26 do citado decreto.</p>
    <p>Fundamentos de dereito.</p>
    <p>É de aplicación especificamente ao procedemento a seguinte normativa:</p>
    <p>• Decreto 4/2013, do 10 de xaneiro, polo que se establece a estrutura orgánica da Consellería de Cultura, Educación e Ordenación Universitaria.</p>
    <p>• Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto regula que, para a súa inscrición no rexistro, as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste.</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 3 de maio de 2016 sobre a solicitude, no cal se constata que a Asociación Jacobea de Almería Camino Mozárabe persegue os obxectivos fixados no decreto.</p>
    <p>A solicitude presentada cumpre as normas establecidas no citado Decreto 45/2001, do 1 de febrero. Por iso,</p>
    <h2>RESOLVO:</h2>
    <p>Que a Asociación Jacobea de Almería Camino Mozárabe quede inscrita no Rexistro de Entidades de Promoción do Camiño de Santiago co número 212.</p>
    <p>Santiago de Compostela, 4 de maio de 2016</p>
    <footer><p>Anxo Manuel Lorenzo Suárez<br>Secretario xeral de Cultura </p></footer>

