---
date: '2016-05-25'
id: C141-100516-0005
page: 20297
number: 98
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 4 de maio de 2016 pola que se aproba o documento da delimitación
  dos espazos e usos portuarios dos portos de Cabo de Cruz e Escarabote e das
  instalacións de Bodión e Ancados.
range: Resolución
url: >-
  https://www.xunta.gal/dog/Publicados/2016/20160525/AnuncioC141-100516-0005_gl.html
---
<p>A Área de Explotación e Planificación Portuaria do ente público Portos de Galicia redactou e tramitou o documento de delimitación dos espazos e usos portuarios das instalacións portuarias competencia da Comunidade Autónoma de Galicia, situadas no termo municipal de Boiro, na provincia da Coruña, e adscritas ao ente público para a súa xestión. Este documento foi redactado de acordo coa súa formulación prevista no artigo 69 do texto refundido da Lei de portos do Estado e da mariña mercante, aprobado mediante o Real decreto lexislativo 2/2011, do 5 de setembro (Boletín Oficial del Estado núm. 253, do 20 de outubro), aplicable ao dominio público portuario competencia da Comunidade Autónoma de Galicia en defecto de lexislación autonómica propia.</p>
    <p>Na reunión do Consello de Administración de Portos de Galicia do día 21 de abril de 2016, este acordou dar a súa conformidade á delimitación dos espazos e usos portuarios dos portos de Cabo de Cruz e Escarabote e das instalacións de Bodión e Ancados, segundo o disposto no artigo 13.e) do Decreto 227/1995, do 20 de xullo, polo que se aproba o regulamento do ente público, modificado polo Decreto 83/2002, do 28 de febreiro, e no referido artigo 69 do texto refundido, así como elevalo e propoñelo para a súa aprobación.</p>
    <p>Unha vez vistos o expediente e o informe-proposta da xefa da Área de Explotación e Planificación Portuaria do 15 de abril de 2016, que conta coa conformidade do director de Portos de Galicia, así como o Acordo do Consello de Administración de Portos de Galicia do 21 de abril de 2016 que dá a conformidade á delimitación dos espazos e usos portuarios <span class="dog-texto-sumario">dos portos de Cabo de Cruz e Escarabote e das instalacións de Bodión e Ancados</span> e propón para a súa aprobación, o presidente do Consello de Administración do ente público Portos de Galicia, por delegación da conselleira do Mar conferida pola Orde do 30 de marzo de 2012,</p>
    <p class="dog-titulo">RESOLVE:</p>
    <p>Aprobar o documento da delimitación dos espazos e usos portuarios dos portos de Cabo de Cruz e Escarabote e das instalacións de Bodión e Ancados (Boiro, A Coruña), na súa versión asinada en outubro de 2015 polos enxeñeiros de camiños, canais e portos Sara Calvo Fernández, como autora, Andrés D. Cervantes Refojos, como xefe do Departamento de Planificación Portuaria, e por Ana Isabel Calzadilla Bouzón, como xefa da Área de Explotación e Planificación Portuaria.</p>
    <p>Santiago de Compostela, 4 de maio de 2016</p>
    <footer><p>José Juan Durán Hermida<br>Presidente de Portos de Galicia</p></footer>

