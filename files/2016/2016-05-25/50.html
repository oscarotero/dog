---
date: '2016-05-25'
id: G1096-130516-0002
page: 20287
number: 98
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 9 de maio de 2016 pola que se notifica a resolución do procedemento
  sancionador e de reposición da legalidade POL/101/2015-RP1, devolta polo
  servizo de Correos por resultar o seu interesado ausente na repartición.
range: Cédula
url: >-
  https://www.xunta.gal/dog/Publicados/2016/20160525/AnuncioG1096-130516-0002_gl.html
---
<p>O director da Axencia de Protección da Legalidade Urbanística, con data 25 de abril de 2016, ditou resolución no expediente sancionador e de reposición da legalidade POL/101/2015-RP1, tramitado polas obras de instalación dun establecemento de comidas e bebidas ao servizo da praia dentro da servidume de protección do dominio público marítimo terrestre, no lugar de Areas, termo municipal de Sanxenxo (Pontevedra).</p>
    <p>Ao non se poder realizar a notificación persoal da resolución a Adrián Feijoo Rodiño, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita resolución por medio dun anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se notifica encóntrase ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no Boletín Oficial del Estado. Transcorrido o devandito prazo a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que se produza a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso de reposición, poderá interpoñer directamente recurso contencioso-administrativo, no prazo de dous meses desde o día seguinte ao da presente notificación ante o Xulgado do Contencioso-Administrativo de Santiago de Compostela ou ante a circunscrición onde o recorrente teña o seu domicilio, conforme o disposto no artigo 14.1, regra segunda da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación de resolución ao destinatario arriba indicado, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 9 de maio de 2016</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

