---
date: '2016-05-11'
id: O150-020516-0002
page: 18058
number: 89
agency: Escola Galega de Administración Pública
section: III. Outras disposicións.
title: >-
  RESOLUCIÓN do 18 de abril de 2016 pola que se convoca a xornada A xustiza en
  tempos de incerteza: novidades e retos pendentes.
range: Resolución
url: >-
  https://www.xunta.gal/dog/Publicados/2016/20160511/AnuncioO150-020516-0002_gl.html
---
<p>Dentro do plan de actividades da Escola Galega de Administración Pública para o ano 2016, e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase, en colaboración coa Fundación Santiago Rey Fernández-Latorre, a xornada «A xustiza en tempos de incerteza: novidades e retos pendentes», conforme ás seguintes bases:</p>
    <p>1. Obxectivos.</p>
    <p>Son obxectivos da xornada, entre outros, analizar, desde distintas perspectivas, os principais retos que se lle presentan á xustiza no momento actual, abordando, entre outras cuestións, a organización xudicial ou a politización da xustiza.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A xustiza penal: luces e sombras.</p>
    <p>– O xuíz español: presente e futuro.</p>
    <p>– A politización da xustiza.</p>
    <p>– Unha visión da sociedade.</p>
    <p>– Os problemas da organización xudicial.</p>
    <p>– Reflexións sobre o futuro do recurso de casación.</p>
    <p>3. Destinatarios.</p>
    <p>Persoal ao servizo da Administración de xustiza, profesionais do dereito, profesores e alumnos das universidades galegas e interesados en xeral.</p>
    <p>4. Desenvolvemento.</p>
    <p>Lugar: EGAP, salón de actos. Rúa Madrid, 2-4, Santiago de Compostela.</p>
    <p>Data: 2 de xuño de 2016.</p>
    <p>Horario: mañá e tarde.</p>
    <p>Duración: 8 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 31 de maio de 2016.</p>
    <p>Poderase obter calquera outra información, das 8.30 ás 14.30 horas, nos teléfonos 981 54 62 41 e 981 54 62 39.</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final da xornada entregaráselles un certificado de asistencia a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización da xornada e o selo oficial da institución.</p>
    <p>Santiago de Compostela, 18 de abril de 2016</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

