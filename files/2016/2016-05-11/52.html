---
date: '2016-05-11'
id: L105-200416-0010
page: 18168
number: 89
agency: Concello de Arteixo
section: VI. Anuncios. b) Administración local.
title: >-
  ANUNCIO da aprobación inicial do proxecto de sectorización do SAUR 4 en
  Pastoriza.
range: Anuncio
url: >-
  https://www.xunta.gal/dog/Publicados/2016/20160511/AnuncioL105-200416-0010_gl.html
---
<p>Mediante Resolución da Alcaldía 679/2016, do 18 de marzo de 2016, aprobouse inicialmente o expediente 38/2014.PSEC de Plan de sectorización do SAUR 4, en Pastoriza, segundo proxecto técnico asinado polo arquitecto Juan A. Roade Rodríguez con data de xaneiro de 2016.</p>
    <p>Así mesmo, acordouse a suspensión do outorgamento de licenzas de parcelación de terreos, edificación e demolición para a área de solo apto para urbanizar delimitada como SAUR-4 no ámbito do Plan de sectorización que se está a aprobar, de conformidade co establecido no artigo 77.2 da Lei 9/2002, do 30 de decembro, de ordenación urbanística e protección do medio rural de Galicia (LOUG), e que se concreta nos predios con referencia catastral detallados no número 2.2.3 da memoria do plan.</p>
    <p>En virtude do disposto polo artigo 86.1.a) LOUG, o expediente de referencia queda sometido a información pública polo prazo de dous meses, contados a partir do día seguinte a aquel en que se produza a presente publicación no Diario Oficial de Galicia.</p>
    <p>Durante o dito prazo as persoas interesadas poderán examinar o seu contido (no Departamento de Urbanismo do Concello de Arteixo de luns a venres, das 9.00 ás 14.00 horas, e nas dependencias do Rexistro Xeral os sábados, das 9.30 ás 13.30 horas), e presentar alegacións se o xulgan oportuno.</p>
    <p>Arteixo, 29 de marzo de 2016</p>
    <footer><p>O alcalde<br>P.D. (Decreto 1336, do 6.7.2015)<br>Luis Alberto Castro Calvete<br>Concelleiro do Departamento de Urbanismo e Medio Ambiente</p></footer>

