---
date: '2016-05-11'
id: G0248-030516-0001
page: 18051
number: 89
agency: Axencia Tributaria de Galicia
section: III. Outras disposicións.
title: >-
  RESOLUCIÓN do 27 de abril de 2016 pola que se modifica o anexo IV da Orde da
  Consellería de Facenda do 20 de outubro de 2015 pola que se establecen as
  normas de aplicación e presentación e o pagamento electrónico da taxa fiscal
  sobre o xogo de apostas deportivas e de competición e se modifican
  determinadas normas tributarias.
range: Resolución
url: >-
  https://www.xunta.gal/dog/Publicados/2016/20160511/AnuncioG0248-030516-0001_gl.html
---
<p>A Orde da Consellería de Facenda do 20 de outubro de 2015 pola que se establecen as normas de aplicación e presentación e o pagamento electrónico da taxa fiscal sobre o xogo de apostas deportivas e de competición e se modifican determinadas normas tributarias regula, no anexo IV, as especificacións técnicas do/s arquivo/s informático/s para confeccionar as declaracións D-041 e as autoliquidacións 041.</p>
    <p>A disposición adicional sexta da orde autoriza a Dirección da Axencia Tributaria de Galicia (Atriga) a modificar ou actualizar mediante resolución publicada no <em>Diario Oficial de Galicia</em> os seus anexos cando sexa preciso, como consecuencia da modificación das normas legais ou regulamentarias ou como consecuencia dos avances tecnolóxicos, os cambios de sistemas ou calquera outra circunstancia que precise a correspondente plasmación nos modelos aprobados ou nas normas ou especificacións técnicas aprobadas polos devanditos anexos.</p>
    <p>Sendo preciso, para efectos técnicos, ampliar o número de caracteres reservado ao número de premios pagados no período da declaración da taxa fiscal sobre o xogo de apostas deportivas e de competición, procédese á súa modificación.</p>
    <p>Por todo iso, conforme o exposto, de acordo co establecido na disposición adicional sexta da Orde da Consellería de Facenda do 20 de outubro de 2015 pola que se establecen as normas de aplicación e presentación e o pagamento electrónico da taxa fiscal sobre o xogo de apostas deportivas e de competición e se modifican determinadas normas tributarias,</p>
    <h2>RESOLVO:</h2>
    <p>Primeiro. Introdúcense as seguintes modificacións na Orde da Consellería de Facenda do 20 de outubro de 2015 pola que se establecen as normas de aplicación e presentación e o pagamento electrónico da taxa fiscal sobre o xogo de apostas deportivas e de competición e se modifican determinadas normas tributarias:</p>
    <p>A) Substitúese o anexo IV da orde polo que figura no anexo I desta resolución.</p>
    <p>Segundo. A presente resolución entrará en vigor o día seguinte ao da súa publicación.</p>
    <p>Santiago de Compostela, 27 de abril de 2016</p>
    <footer><p>Mª Victoria González Vázquez<br>Directora da Axencia Tributaria de Galicia</p></footer>
    <h2>ANEXO I</h2>
    <h2>ANEXO IV</h2>
    <p>Especificacións técnicas do/dos arquivo/s informático/s<br>para confeccionar as declaracións D-041 e as autoliquidacións 041</p>
    <p>A) Características dos arquivos informáticos que se van remitir electronicamente:</p>
    <p>Os arquivos informáticos que sean remitir electronicamente a través da Oficina Virtual Tributaria (OVT) haberán de cumprir as seguintes características:</p>
    <p>• Nome do arquivo: D041_NNNNNNNNN_AAAA_TT, onde os valores seguintes serán:</p>
    <p>– NNNNNNNNN: o NIF da empresa (9 caracteres ou díxitos).</p>
    <p>– AAAA: os 4 díxitos correspondentes ao exercicio fiscal a que se refire a declaración.</p>
    <p>– TT: os 2 díxitos correspondentes ao trimestre a que se refire a declaración.</p>
    <p>• Extensión do arquivo: TXT.</p>
    <p>• O ficheiro que contén os datos para a confección dos modelos D-041 e 041 será de formato texto plano, codificación ISO 8859-1.</p>
    <p>• Todos os campos alfanuméricos e alfabéticos presentaranse aliñados á esquerda e recheos de brancos pola dereita, en maiúsculas sen caracteres especiais e sen vogais acentuadas. Todos os campos numéricos presentaranse aliñados á dereita e recheos con ceros pola esquerda sen signos e sen empaquetar. Todos os campos terán contido, de non ser que se especificase o contrario na descrición do campo. Se non o tivesen, os campos numéricos encheranse con ceros e tanto os alfanuméricos como os alfabéticos con brancos.</p>
    <p>B) Deseños lóxicos: descrición dos rexistros dos datos do arquivo:</p>
    <p>Para cada declarante incluiranse catro tipos diferentes de rexistro, que se distinguen pola primeira posición, de acordo cos seguintes criterios: </p>
    <p>• Tipo 1: rexistro único da declaración: datos de identificación da declaración. Deseño do tipo de rexistro 1 dos recollidos máis adiante nestes mesmos puntos.</p>
    <p>• Tipo 2: rexistro dos datos para a declaración informativa e para a autoliquidación. Recolle a información correspondente ao período a que se refire a declaración. Deseño do tipo de rexistro 2 dos recollidos máis adiante nestes mesmos puntos.</p>
    <p>• Tipo 3: rexistro dos datos para a declaración informativa e para a autoliquidación. Recolle a información correspondente de maneira acumulada desde a data de devindicación do exercicio ata o fin do período a que se refire a declaración. Deseño do tipo de rexistro 3 dos recollidos máis adiante nestes mesmos puntos.</p>
    <p>• Tipo 4: rexistro dos datos para a declaración informativa e para a autoliquidación. Recolle a información correspondente á relación de premios. Deseño do tipo de rexistro 5 dos recollidos máis adiante nestes mesmos puntos</p>
    <p>A orde de presentación será a do tipo de rexistro e existirá:</p>
    <p>• Para o tipo 1: un rexistro. </p>
    <p>• Para o tipo 2: un rexistro por tipoloxía de aposta.</p>
    <p>• Para o tipo 3: un rexistro por tipoloxía de aposta.</p>
    <p>• Para o tipo 4: un rexistro por cada premio superior a 2.500 € declarado.</p>
    <p>Tipo de rexistro 1: rexistro da declaración: datos da declaración (posicións, natureza e descrición dos campos).</p>
    <p>Para o tipo 1: un rexistro.</p>
    <table>
     <thead>
      <tr>
       <td>Posicións</td>
       <td>Natureza</td>
       <td>Descrición dos campos</td>
      </tr>
     </thead>
     <tbody>
      <tr>
       <td>1</td>
       <td>Numérica</td>
       <td>Tipo de rexistro: 
        Constante número «1».</td>
      </tr>
      <tr>
       <td>2-5</td>
       <td>Alfanumérica</td>
       <td>Modelo declaración:
        Constante «D041».</td>
      </tr>
      <tr>
       <td>6-14</td>
       <td>Alfanumérica</td>
       <td>NIF:
        NIF do suxeito pasivo.</td>
      </tr>
      <tr>
       <td>15-18</td>
       <td>Numérica</td>
       <td>Exercicio:
        As catro cifras do exercicio fiscal a que corresponde a declaración.</td>
      </tr>
      <tr>
       <td>19</td>
       <td>Numérica</td>
       <td>Período:
        O díxito do trimestre natural a que corresponde a declaración.</td>
      </tr>
      <tr>
       <td>20</td>
       <td>Alfabética</td>
       <td>Declaración complementaria:
        Cubrirase con brancos. No caso excepcional da segunda ou posterior presentación de declaracións, deberá cubrirse obrigatoriamente este campo de maneira que se consignará un «C» se a presentación desta declaración ten por obxecto incluír rexistros que:
        – Debendo figurar na declaración do mesmo período presentada anteriormente, fosen completamente omitidos nela, salvo que tivese que presentarse unha solicitude de rectificación de autoliquidación, 
        ou/e
        – Figurando na declaración a que complementa, os datos que se comunican supoñen a presentación dunha autoliquidación complementaria de acordo coa Lei xeral tributaria.</td>
      </tr>
      <tr>
       <td>21-33</td>
       <td>Alfanumérica</td>
       <td>Número identificativo da declaración anterior:
        No caso de que se consignase un «C» no campo «Declaración complementaria», consignarase o número identificativo correspondente a declaración a que complementa (D041XXXXXXXXX), que será sempre a primeira presentada para ese período. En calquera outro caso deberá cubrirse con brancos.</td>
      </tr>
     </tbody>
    </table>
    <p>Para o tipo 2: un rexistro por cada tipoloxía de aposta.</p>
    <table>
     <thead>
      <tr>
       <td>Posicións</td>
       <td>Natureza</td>
       <td>Descrición dos campos</td>
      </tr>
     </thead>
     <tbody>
      <tr>
       <td>1</td>
       <td>Numérica</td>
       <td>Tipo de rexistro:
        Constante número «2».</td>
      </tr>
      <tr>
       <td>2-3</td>
       <td>Alfabética</td>
       <td>Tipo de aposta:
        Consignarase, segundo a tipoloxía da aposta:
        MU: apostas mutuas.
        CR: apostas cruzadas.
        CO: apostas de contrapartida.</td>
      </tr>
      <tr>
       <td>4-12</td>
       <td>Numérica</td>
       <td>Nº de apostas validadas:
        Consignarase o número de apostas validamente formalizadas no período a que se refire a declaración.</td>
      </tr>
      <tr>
       <td>13-26</td>
       <td>Numérica</td>
       <td>Cantidades apostadas:
        Consignarase o importe total correspondente ás cantidades apostadas polos xogadores, incluídas aquelas cantidades que fosen devoltas de acordo co Regulamento de apostas, polas apostas validamente formalizadas no período a que se refire a declaración, expresado en céntimos de euro.</td>
      </tr>
      <tr>
       <td>27-35</td>
       <td>Numérica</td>
       <td>Nº de apostas anuladas:
        Consignarase o número de apostas validamente formalizadas que se anulasen no período a que se refire a declaración, de acordo co disposto no Regulamento de apostas. No caso de que non houber apostas anuladas, cubrirase con ceros.</td>
      </tr>
      <tr>
       <td>36-49</td>
       <td>Numérica</td>
       <td>Devolucións:
        Consignarase o importe total correspondente ás cantidades apostadas polos xogadores e que fosen devoltas no período a que se refire a declaración, de acordo co Regulamento de apostas, expresado en céntimos de euro. No caso de que non houber devolucións, cubrirase con ceros.</td>
      </tr>
      <tr>
       <td>50-58</td>
       <td>Numérica</td>
       <td>Nº de premios pagados:
        Consignarase o número de premios pagados no período a que se refire a declaración.</td>
      </tr>
      <tr>
       <td>59-72</td>
       <td>Numérica</td>
       <td>Premios pagados:
        Consignarase o importe total correspondente ás cantidades obtidas en premios polos xogadores, que efectivamente aboase a empresa no período a que que se refire a declaración, expresado en céntimos de euro.</td>
      </tr>
     </tbody>
    </table>
    <p>Para o tipo 3: un rexistro por cada tipoloxía de aposta.</p>
    <table>
     <thead>
      <tr>
       <td>Posicións</td>
       <td>Natureza</td>
       <td>Descrición dos campos</td>
      </tr>
     </thead>
     <tbody>
      <tr>
       <td>1</td>
       <td>Numérica</td>
       <td>Tipo de rexistro: 
        Constante número «3».</td>
      </tr>
      <tr>
       <td>2-3</td>
       <td>Alfabética</td>
       <td>Tipo de aposta:
        Consignarase, segundo a tipoloxía da aposta:
        MU: apostas mutuas.
        CR: apostas cruzadas.
        CO: apostas de contrapartida.</td>
      </tr>
      <tr>
       <td>4-12</td>
       <td>Numérica</td>
       <td>Nº de apostas validadas:
        Consignarase o número de apostas validamente formalizadas desde a data de devindicación do exercicio ata a fin do período a que se refire a declaración.</td>
      </tr>
      <tr>
       <td>13-26</td>
       <td>Numérica</td>
       <td>Cantidades apostadas:
        Consignarase o importe total correspondente ás cantidades apostadas polos xogadores, incluídas aquelas cantidades que fosen devoltas de acordo co Regulamento de apostas, polas apostas validamente formalizadas desde a data de devindicación do exercicio ata a fin do período a que se refire a declaración, expresado en céntimos de euro.</td>
      </tr>
      <tr>
       <td>27-35</td>
       <td>Numérica</td>
       <td>Nº de apostas anuladas:
        Consignarase o número de apostas validamente formalizadas que se anulasen desde a data de devindicación do exercicio ata a fin do período a que se refire a declaración, de acordo co disposto no Regulamento de apostas. No caso de que non houber apostas anuladas, cubrirase con ceros.</td>
      </tr>
      <tr>
       <td>36-49</td>
       <td>Numérica</td>
       <td>Devolucións:
        Consignarase o importe total correspondente ás cantidades apostadas polos xogadores e que fosen devoltas desde a data de devindicación do exercicio ata a fin do período a que se refire a declaración, de acordo co Regulamento de apostas, expresado en céntimos de euro. No caso de que non houber devolucións, cubrirase con ceros.</td>
      </tr>
      <tr>
       <td>50-58</td>
       <td>Numérica</td>
       <td>Nº de premios pagados:
        Consignarase o número de premios pagados desde a data de devindicación do exercicio ata a fin do período a que se refire a declaración.</td>
      </tr>
      <tr>
       <td>59-72</td>
       <td>Numérica</td>
       <td>Premios pagados:
        Consignarase o importe total correspondente ás cantidades obtidas en premios polos xogadores, que efectivamente aboou a empresa desde a data de devindicación do exercicio ata a fin do período a que se refire a declaración, expresado en céntimos de euro.</td>
      </tr>
     </tbody>
    </table>
    <p>Para o tipo 4: un rexistro por cada premio superior a 2.500 € declarado.</p>
    <table>
     <thead>
      <tr>
       <td>Posicións</td>
       <td>Natureza</td>
       <td>Descrición dos campos</td>
      </tr>
     </thead>
     <tbody>
      <tr>
       <td>1</td>
       <td>Numérica</td>
       <td>Tipo de rexistro: 
        Constante número «4».</td>
      </tr>
      <tr>
       <td>2</td>
       <td>Alfanumérica</td>
       <td>Tipo de documento:
        Consignarase:
        – N, cando se trate do NIF ou do NIE.
        – P, cando se trate do pasaporte.
        – O, cando se trate doutro número identificativo e só en defecto de NIF/NIE ou pasaporte.</td>
      </tr>
      <tr>
       <td>3-17</td>
       <td>Alfanumérica</td>
       <td>Nº de documento:
        Consignarase o NIF; só na súa falta, consignarase o NIE, o número de pasaporte ou, se non hai máis remedio, o número de identidade que correspondese en cada caso da persoa titular do premio.</td>
      </tr>
      <tr>
       <td>18-67</td>
       <td>Alfanumérica</td>
       <td>Apelidos e nome:
        Consignaranse os apelidos e o nome da persoa titular do premio.</td>
      </tr>
      <tr>
       <td>68-97</td>
       <td>Alfanumérica</td>
       <td>Identificación da aposta:
        Consignarase o número identificativo da aposta validamente formalizada que se corresponde co premio.</td>
      </tr>
      <tr>
       <td>98-99</td>
       <td>Alfanumérica</td>
       <td>Tipo de aposta:
        Consignarase, segundo a tipoloxía da aposta:
        MU: apostas mutuas.
        CR: apostas cruzadas.
        CO: apostas de contrapartida.</td>
      </tr>
      <tr>
       <td>100-108</td>
       <td>Numérica</td>
       <td>Cantidade apostada:
        Consignarase o importe total correspondente á cantidade apostada pola persoa titular do premio na aposta premiada, expresado en céntimos de euro.</td>
      </tr>
      <tr>
       <td>109-116</td>
       <td>Numérica</td>
       <td>Data de validación da aposta:
        Consignarase a data en que se formalizou validamente a aposta, en formato ddmmaaaa, onde:
        – dd: díxitos correspondentes ao día. 
        – mm: díxitos correspondentes ao mes. 
        – aaaa: díxitos correspondentes ao ano.</td>
      </tr>
      <tr>
       <td>117-128</td>
       <td>Numérica</td>
       <td>Premio pagado: 
        Consignarase o importe total do premio efectivamente aboado á persoa titular del, correspondente á aposta identificada, expresado en céntimos de euro.</td>
      </tr>
      <tr>
       <td>129-136</td>
       <td>Numérica</td>
       <td>Data de pagamento do premio:
        Consignarase a data en que se fixo efectivo o pagamento do premio correspondente, en formato ddmmaaaa, onde:
        – dd: díxitos correspondentes ao día. 
        – mm: díxitos correspondentes ao mes. 
        – aaaa: díxitos correspondentes ao ano.</td>
      </tr>
      <tr>
       <td>137-166</td>
       <td>Alfanumérica</td>
       <td>Nº de recibo:
        Consignarase o número identificativo do recibo ou xustificante do pagamento entregado á persoa titular do premio.</td>
      </tr>
     </tbody>
    </table>

