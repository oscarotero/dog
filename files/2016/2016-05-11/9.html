---
date: '2016-05-11'
id: G0003-020516-0007
page: 18077
number: 89
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 19 de abril de 2016, da Xerencia de Xestión Integrada de Ferrol,
  pola que se resolve a convocatoria pública AC-02/2015, do 14 de xullo, para a
  provisión, polo sistema de avaliación colexiada, do posto de xefe/a do Servizo
  de Cirurxía Xeral e Aparello Dixestivo.
range: Resolución
url: >-
  https://www.xunta.gal/dog/Publicados/2016/20160511/AnuncioG0003-020516-0007_gl.html
---
<p>Convocada pola Resolución AC-02/2015, do 14 de xullo (DOG núm. 160, do 24 de agosto), a provisión dun posto de xefe/a do Servizo de Cirurxía Xeral e Aparello Dixestivo, polo sistema de avaliación colexiada, esta Xerencia de Xestión Integrada, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), pola que se establece a estrutura orgánica do Servizo Galego de Saúde; Decreto 193/2010, do 18 de novembro, polo que se regula a estrutura organizativa de Xestión Integrada de Ferrol; Orde do 28 de setembro de 2011, pola que se desenvolve a estrutura organizativa de Xestión Integrada de Ferrol e se delegan competencias nos seus órganos directivos, e a Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde.</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de xefe/a do Servizo de Cirurxía Xeral e Aparello Dixestivo, realizada mediante a Resolución AC-02/2015, do 14 de xullo (DOG núm. 160, do 24 de agosto).</p>
    <p>Segundo. Nomear, para o posto que se indica, a persoa relacionada no anexo á presente resolución. </p>
    <p>Terceiro. De conformidade coa base décimo primeira da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura por idéntico período de tempo, ou proceder á súa remoción. </p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra a presente resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 19 de abril de 2016</p>
    <footer><p>Ángel José Facio Villanueva<br>Xerente de Xestión Integrada de Ferrol</p></footer>
    <p class="dog-titulo">ANEXO</p>
    <p>1. Posto de traballo: xefe/a do Servizo de Cirurxía Xeral e Aparello Dixestivo.</p>
    <p>Nombre e apellidos: Manuel Díaz Tie.</p>
    <p>D.N.I.: *****774S.</p>

