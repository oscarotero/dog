---
date: '2016-05-11'
id: G2199-200416-0002
page: 18084
number: 89
agency: Xulgado de Primeira Instancia e Instrución número 1 da Estrada
section: V. Administración de xustiza.
title: CÉDULA de notificación (86/2014).
range: Edicto
url: >-
  https://www.xunta.gal/dog/Publicados/2016/20160511/AnuncioG2199-200416-0002_gl.html
---
<p>No procedemento de referencia ditouse a resolución do teor literal seguinte:</p>
    <p>«Decreto.</p>
    <p>Secretario xudicial: Demetrio Mato Bartolomé.</p>
    <p>A Estrada, 18 de xuño de 2015.</p>
    <p>Antecedentes de feito.</p>
    <p>Primeiro. Mediante resolución do vinte e catro de xullo de dous mil catorce despachouse execución sobre bens hipotecados e/ou peñorados, por instancia da Sociedad de Gestión de Activos Procedentes de la Reestructuración Bancaria, S.A. (Sareb), con CIF A-86602158, representada polo procurador Francisco Javier Fernández Somoza, fronte a Obras Técnicas de Galicia, S.L., con CIF B36428209, en que reclama a cantidade de 53.372,26 euros, importe correspondente ao crédito total que exixe e consta no título que achegou coa demanda, e exerce a súa acción contra o/os seguinte/s ben/s hipotecado/s e/ou peñorado/s.</p>
    <p>Urbana. Terreo número seis. Vivenda letra B na segunda planta dun edificio sito na rúa Progreso número 37, municipio de Forcarei, situada á fronte segundo se sobe pola escaleira. Distribuída en salón-comedor-cociña, recibidor, corredor, dous dormitorios, aseo e tendal. Ten unha superficie construída de cincuenta e tres metros con oitenta e tres decímetros cadrados e útil de corenta e seis metros con noventa e sete decímetros cadrados. Linda, vista desde a súa entrada, á fronte, entrando, con zona común; á dereita, entrando, coa vivenda letra C da súa planta; á esquerda, entrando, coa vivenda letra A da súa planta e, ao fondo, coa rúa Progreso. Correspóndelle como anexo a praza de garaxe sinalada co número 3 do plano, na planta soto, con acceso rodado pola rampla que descende desde a rúa Progreso e peonil, polas escaleiras e o ascensor do edificio; é a situada a terceira á esquerda, baixando pola rampla de acceso rodado; ten unha superficie útil de trece metros con oito decímetros cadrados e linda, entrando: á fronte, con zona común de manobra; á dereita, entrando, coa praza de garaxe número dous; á esquerda, entrando, coa praza de garaxe número catro e, ao fondo, muro perimetral do edificio. Inscrita no Rexistro da Propiedade da Estrada, no tomo 759, libro 85, folio 175, terreo número 10741.</p>
    <p>Segundo. Pactouse que o requirimento de pagamento se efectuaría no terreo hipotecado na rúa Rodó número catro da localidade de Lalín, como así queda acreditado en autos.</p>
    <p>Non obstante, resultando infrutuosa tanto a notificación por correo certificado con notificación de recibo como a practicada mediante funcionario do corpo de auxilio xudicial, a través de cadanseu exhorto cumprido con data do 3.10.2014 e 16.12.2014, respectivamente, finalmente o requirimento hipotecario practicouse por medio de edictos fixados no taboleiro de anuncios deste órgano xudicial.</p>
    <p>Terceiro. Por instancia da parte executante, por dilixencia de ordenación do 25.3.2015, sacouse o terreo embargado a poxa pública, anunciándose por medio de edictos que se fixaron no sitio público deste, así como no portal de poxas do Ministerio de Xustiza, facendo constar que a certificación rexistral estaba de manifesto na Secretaría. Entendeuse que todo licitador aceptaba como suficiente a titulación existente e que as cargas ou gravames anteriores, ao crédito do demandante, continuarían subsistentes, quedando subrogado na responsabilidade derivada daqueles se o remate se adxudicar ao seu favor.</p>
    <p>Cuarto. O tipo de poxa fixouse, na escritura pública de préstamo hipotecario, na contía de 72.225 euros.</p>
    <p>Así mesmo, no edicto de poxa fíxose constar que o terreo hipotecado non constituía vivenda habitual do debedor, así como que se descoñecía a situación posesoria do inmoble.</p>
    <p>Quinto. Con data do 7 de maio de 2015 tivo lugar a poxa do terreo descrito en antecedente de feito primeiro. Ao non concorrer ningún licitador, o procurador da parte executante solicitou a adxudicación do terreo hipotecado polo 50 % do valor de taxación e reservouse a facultade de ceder o remate a un terceiro.</p>
    <p>Sexto. Mediante dilixencia de ordenación do 12.5.2015 acórdase sinalar comparecencia para efectuar a cesión do remate, ben que mediante escrito do 2.6.2015, a representación procesual da parte executante renunciou a efectuar a cesión en favor de terceiro. Interesa que se dite decreto de adxudicación no seu favor.</p>
    <p>Fundamentos de dereito.</p>
    <p>Primeiro. Dispón o artigo 681.1 da Lei de axuizamento civil que a acción para exixir o pagamento de débedas garantidas por peza ou hipoteca poderá exercerse directamente contra os bens peñorados ou hipotecados, suxeitando o seu exercicio ao disposto no título IV do libro III desta e, pola súa vez, o número 4 do artigo 691 establece que a poxa dos bens hipotecados se realizará conforme o disposto nela para a poxa de bens inmobles.</p>
    <p>Segundo. Dispón o artigo 671 da LAC que, de non existir ofertantes no acto de poxa, poderá o acredor pedir a adxudicación dos bens polo 50 % do valor polo que o inmoble tiver saído á poxa ou pola cantidade que se lle deba por todos os conceptos.</p>
    <p>No presente caso, a parte executante solicitou a adxudicación do terreo hipotecado polo 50 % do tipo de poxa que ascende á cantidade de 36.112,50 euros.</p>
    <p>Terceiro. Despois de se observaren na tramitación da presente execución as formalidades e os requisitos establecidos na LAC especialmente en canto se refire aos requirimentos de pagamento e notificacións a que fai mención o artigo 132 da Lei hipotecaria, unha vez aceptada expresamente polo cesionario a subsistencia das cargas ou gravames anteriores ao crédito do executante, subrogarse na responsabilidade derivada deles e levada a cabo a cesión do remate nos termos e dentro do prazo previsto no artigo 647.3 desta, é procedente aprobala cos demais pronunciamentos inherentes.</p>
    <p>Cuarto. En relación coa comunicación que efectúa a parte adxudicataria a este órgano xudicial, en canto á súa condición de empresario ou profesional para os efectos do IVE, danse por feitas as manifestacións que se incorporan a este expediente.</p>
    <p>Parte dispositiva.</p>
    <p>Acordo:</p>
    <p>Adxudicar á Sociedad de Gestión de Activos Procedentes de la Reestructuración Bancaria, S.A. (Sareb), con CIF A-86602158, o ben inmoble descrito no antecedente de feito primeiro desta resolución, pola suma de 36.112,50 euros.</p>
    <p>A dita cantidade impútase ao principal pendente de pagamento conforme o disposto no artigo 654.3 da LAC.</p>
    <p>Non se efectuou taxación de custas ao ser o valor do adxudicado inferior ao principal e aos xuros vencidos que se reclaman, que neste caso ascendía á cantidade de 53.372,26 euros.</p>
    <p>Unha vez firme que sexa a presente resolución, fágase entrega ao adxudicatario de testemuño dela, que servirá de título suficiente para a súa inscrición no rexistro da propiedade correspondente.</p>
    <p>Expídase mandamento de cancelación da inscrición da hipoteca obxecto da presente execución, así como de cantas cargas/gravames resulten posteriores segundo a certificación que consta en autos, mesmo de todas aquelas posteriores á data de expedición da anterior e que recaian sobre os terreos obxecto de autos.</p>
    <p>Modo de impugnación: contra a presente resolución cabe interpor recurso de revisión ante o xuíz titular deste órgano xudicial, no prazo de cinco días contados a partir do día seguinte ao da súa notificación, mediante escrito en que se deberá expresar a infracción en que a resolución tiver incorrido a xuízo do recorrente.</p>
    <p>Este recurso carecerá de efectos suspensivos (artigo 451.3 da LAC).</p>
    <p>Así o acordo e asino. Dou fe. O secretario xudicial».</p>
    <p>E, como consecuencia do ignorado paradoiro de Obras Técnicas de Galicia, S.L., expídese a presente cédula para que sirva de notificación.</p>
    <p>A Estrada, 20 de xaneiro de 2016</p>
    <footer><p>O secretario xudicial</p></footer>

