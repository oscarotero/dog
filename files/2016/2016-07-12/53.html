---
date: '2016-07-12'
id: G0424-300616-0007
page: 29951
number: 131
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 15 de xuño de 2016, da Xefatura Territorial de Lugo, polo que se
  notifica a resolución do expediente sancionador por infracción na orde social
  04/2016.
range: Anuncio
url: >-
  https://www.xunta.gal/dog/Publicados/2016/20160712/AnuncioG0424-300616-0007_gl.html
---
<p>De conformidade co establecido nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á empresa que a continuación se relaciona a resolución ditada no expediente sancionador por infracción na orde social (materia seguridade e saúde), devolto polo servizo de Correos porque, intentada a notificación, esta non se puido efectuar.</p>
    <p>A interesada durante este prazo poderá presentarse ante o Servizo de Emprego e Economía Social da Xefatura Territorial da Consellería de Economía, Emprego e Industria de Lugo, situado na rolda da Muralla, 70, planta baixa, das 9.00 ás 14.00 horas, de luns a venres, para os efectos de coñecer integramente o contido da resolución e recoller o documento de pagamento. </p>
    <p>Expediente: 04/2016.</p>
    <p>Empresa: Construcciones y Excavaciones Rivas Pena Servicios Lucenses, C.B.</p>
    <p>CIF: E27456557.</p>
    <p>Enderezo: rúa Río Eo, 73, baixo, Lugo.</p>
    <p>Preceptos infrinxidos: artigo 16 da Lei 31/1995, do 8 de novembro, de prevención de riscos laborais, e o artigo 2 do Real decreto 39/1997, do 17 de xaneiro, que aproba o Regulamento dos servizos de prevención.</p>
    <p>Preceptos sancionadores: artigo 12.1.a) do Real decreto lexislativo 5/2000, do 4 de agosto, polo que se aproba o texto refundido da Lei sobre infraccións e sancións na orde social.</p>
    <p>Data da resolución: 18 de maio de 2016.</p>
    <p>Contra esta resolución, que non pon fin á vía administrativa, a interesada poderá interpor un recurso de alzada, ante a Secretaría Xeral de Emprego, no prazo dun mes contado desde o día seguinte ao da súa publicación no <em>Boletín Oficial del Estado</em>, de acordo co establecido nos artigos 48 e 115.1 da Lei 30/1992, sen prexuízo de que poida exercer calquera outro recurso que considere pertinente.</p>
    <p>Advírteselle que, de non ser interposto o recurso en tempo e forma, a resolución adquirirá firmeza e deberá aboar a multa imposta a través das entidades colaboradoras que constan no documento de pagamento, xa que, en caso contrario, se procederá á execución pola vía de constrinximento, nos termos previstos na Orde da Consellería de Economía e Facenda do 23 de novembro de 2001.</p>
    <p>Lugo, 15 de xuño de 2016</p>
    <footer><p>Pilar Fernández López<br>Xefa territorial de Lugo</p></footer>

