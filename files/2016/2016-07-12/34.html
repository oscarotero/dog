---
date: '2016-07-12'
id: G2410-170616-0004
page: 29912
number: 131
agency: Xulgado do Social número 1 de Santiago de Compostela
section: V. Administración de xustiza.
title: EDICTO (719/2012).
range: Edicto
url: >-
  https://www.xunta.gal/dog/Publicados/2016/20160712/AnuncioG2410-170616-0004_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de seguridade social 719/2012 deste xulgado do social, seguido por instancia de María del Valle Morelle China contra o Servizo Público de Emprego Estatal e a empresa Eduardo Vázquez Balado, sobre seguridade social, se ditou sentenza co número 43/2016 en data 18 de marzo de 2016, cuxo encabezamento e decisión son do teor literal seguinte:</p>
    <p>«Vistos por min, Paula Méndez Domínguez, maxistrada do Xulgado do Social número 1 de Santiago de Compostela, os presentes autos número 719/2012 sobre seguridade social, seguidos por instancia de María del Valle Mourelle China, asistida polo letrado Sr. Fraguela Solloso, contra o Servizo Público de Emprego Estatal, representado e asistido polo letrado Sr. Rubio Rubio, e contra Eduardo Vázquez Balado, que non compareceu ao xuízo oral, en virtude das facultades que me foron dadas pola Constitución española, dito a presente sentenza, con base nos seguintes,</p>
    <p>Decisión:</p>
    <p>Que estimando integramente a demanda interposta por María del Valle Mourelle China contra o Servizo Público de Emprego Estatal e contra Eduardo Vázquez Balado, debo declarar e declaro o dereito da demandante a percibir a prestación por desemprego na contía resultante de aplicar unha base reguladora diaria de 40,88 euros, cunha porcentaxe por desemprego do 100 %, e condeno as demandadas a que así o recoñezan, acaten e aboen, declarando a responsabilidade directa do empresario Eduardo Vázquez Balado polas diferenzas existentes entre a prestación a que ten dereito a demandante conforme unha base reguladora de 40,88 euros diarios e unha porcentaxe de desemprego do 100 % e os inicialmente recoñecidos polo SPEE (de 10,22 euros diarios de base reguladora e 25 % de porcentaxe por desemprego parcial), por infracotización, con obriga de anticipo por parte do Servizo Público de Emprego Estatal, sen prexuízo das accións de repetición que poidan corresponderlle ao SPEE fronte a Eduardo Vázquez Balado.</p>
    <p>Notifíqueselles ás partes a presente resolución, facéndolles saber que fronte a esta cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a Eduardo Vázquez Balado, en ignorado paradoiro, expido o presente edicto para a súa inserción no <em>Diario Oficial de Galicia</em> e a súa fixación no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 17 de xuño de 2016</p>
    <footer><p>A letrada da Administración de xustiza</p></footer>

