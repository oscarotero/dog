---
date: '2016-07-12'
id: G1991-200616-0002
page: 29898
number: 131
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (PO 4630/2008-E).
range: Edicto
url: >-
  https://www.xunta.gal/dog/Publicados/2016/20160712/AnuncioG1991-200616-0002_gl.html
---
<p>Procedemento ordinario 4630/2008-E</p>
    <p>Recorrente: Asociación de Veciños de Coruxo</p>
    <p>Procurador: José Antonio Castro Bugallo</p>
    <p>Letrada: Eva Comesaña Bastero</p>
    <p>Administración demandada: Consellería de Política Territorial, Obras Públicas e Transportes </p>
    <p>Letrado: Xunta de Galicia.</p>
    <p>Codemandados: Concello de Vigo, Administración xeral do Estado </p>
    <p>Letrado Concello de Vigo, procurador Sr. Lage Fernández-Cervera; avogado do Estado</p>
    <p>No procedemento ordinario arriba indicado acordouse expedir este edicto, co fin de que se publique no Diario Oficial de Galicia a parte dispositiva da sentenza ditada polo Tribunal Supremo con data 12 de novembro de 2015, así como a parte dispositiva do auto aclaratorio desta, do 7 de xaneiro de 2016.</p>
    <p>Sentenza:</p>
    <p>«Resolvemos:</p>
    <p>1º. Que debemos declarar e declaramos procedente o recurso de casación 1824/2014, interposto pola Asociación de Veciños de Coruxo, contra a sentenza do 20 de febreiro de 2014, ditada pola Sala do Contencioso-Administrativo (Sección Segunda) do Tribunal Superior de Xustiza de Galicia, no recurso contencioso-administrativo 4630/2008, sentenza que casamos e anulamos. </p>
    <p>2º. Que estimando o recurso contencioso-administrativo 4630/2008, interposto pola Asociación de Veciños de Coruxo, debemos declarar e declaramos a nulidade de pleno dereito da Orde da Consellería de Política Territorial, Obras Públicas e Transportes da Xunta de Galicia, do 18 de maio de 2008, pola que se aproba, definitiva e parcialmente, o Plan xeral de ordenación urbana de Vigo, así como a posterior Orde da Consellería de Medio Ambiente, Territorio e Infraestruturas, do 13 de xullo de 2009, que aprobou definitivamente o documento de cumprimento da citada orde en canto ás cuestións que na primeira quedaron en suspenso, nulidade que comprende tamén a do propio Plan xeral de ordenación urbana de Vigo aprobado nelas. </p>
    <p>3º. Non formulamos declaración expresa sobre condena ao pagamento das custas procesuais causadas na instancia, nin tampouco neste recurso de casación. </p>
    <p>Así, por esta nosa sentenza, que deberá inserir o Consello Xeral do Poder Xudicial na publicación oficial de xurisprudencia deste Tribunal Supremo, definitivamente xulgando, pronunciámolo, mandámolo e asinámolo». </p>
    <p>Auto:</p>
    <p>«A Sala acorda: </p>
    <p>Rectificar, exclusivamente, o erro material a que se fai referencia no fundamento xurídico terceiro anterior.</p>
    <p>«Tampouco procede acceder á solicitude de rectificación de erros materiais, nos termos formulados pola recorrente. Dado que se anularon –polas razóns que se expresan no fundamento segundo da sentenza– ambas as ordes e o Plan xeral de ordenación urbana de Vigo, só procede acceder, porén, a rectificar a data da primeira das ordes impugnadas, que é do 16 de maio de 2008, e non do 18, da Consellería de Política Territorial, Obras Públicas e Transportes da Xunta de Galicia, pola que se aprobou, definitiva e parcialmente, o Plan xeral de ordenación urbana de Vigo, de conformidade cos artigos, xa citados, 214 da LAC e 267.3 da LOPX. </p>
    <p>Por todo isto, a Sala acorda: </p>
    <p>Rectificar, exclusivamente, o erro material a que se fai referencia no fundamento xurídico anterior.</p>
    <p>Así o acordamos, mandamos e asinamos».</p>
    <p>A Coruña, 20 de xuño de 2016</p>
    <footer><p>Inmaculada Pérez Arrojo<br>Letrada da Administración de xustiza</p></footer>

