---
date: '2016-02-24'
id: G2345-040216-0001
page: 6900
number: 37
agency: Xulgado do Social número 2 da Coruña
section: V. Administración de xustiza.
title: EDICTO (368/2014).
range: Edicto
url: >-
  https://www.xunta.gal/dog/Publicados/2016/20160224/AnuncioG2345-040216-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento Seguridade Social 368/2014 deste xulgado do social, seguido por instancia de Fremap, Mutua de Accidentes de Trabajo contra a empresa Instituto Nacional da Seguridade Social, Tesouraría Xeral da Seguridade Social, Pizzería Pío Nono, S.L. e Yago Souto Hurtado, sobre seguridade social, se ditou sentenza, cuxo encabezamento e decisión din:</p>
    <p>«Sentenza.</p>
    <p>A Coruña, 3 de febreiro de 2016.</p>
    <p>Jorge Hay Alba, maxistrado do Xulgado do Social número 2 da Coruña, vistos os presentes autos seguidos neste xulgado co número 368/2014 en que son parte, dunha banda, como demandante, Mutua Fremap, representada pola letrada María de los Ángeles Gómez Lage, e como demandados Instituto Nacional da Seguridade Social e Tesouraría Xeral da Seguridade Social, representados pola letrada Belén Guerra Díaz, Pizzería Pío Nono, S.L., que non comparece, e Yago Souto Hurtado, que non comparece, sobre responsabilidade empresarial e reclamación de cantidade, pronunciou en nome do rei, a seguinte sentenza</p>
    <p>Decido que, estimando a demanda interposta pola Mutua Fremap contra os demandados INSS, TXSS e Pizzería Pío Nono, S.L., debo declarar e declaro a responsabilidade directa e principal da empresa no aboamento dos gastos por prestacións e asistencia sanitaria anticipados pola mutua demandante como consecuencia do accidente padecido polo traballador, e a responsabilidade subsidiaria do INSS e TXSS en caso de insolvencia empresarial; en consecuencia, condeno a empresa demandada con carácter principal e o INSS e TXSS co carácter subsidiario que se dixo a reintegrarlle á mutua demandante 49.889,66 €.</p>
    <p> Apróbase a desistencia respecto de Yago Souto Hurtado.</p>
    <p> Notifíqueselles esta resolución ás partes, ás cales se lles fará saber que contra ela só cabe recurso de suplicación perante o Tribunal Superior de Xustiza de Galicia e que deberá anuncialo perante este xulgado no prazo de cinco días contados a partir da notificación desta sentenza.</p>
    <p>Así por esta miña sentenza, definitivamente xulgando, o pronuncio, mando e asino.</p>
    <p>Para que sirva de notificación en legal forma a Pizzería Pío Nono, S.L., expido este edicto para a súa publicación no Diario Oficial de Galicia (DOG)».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 3 de febreiro de 2016</p>
    <footer><p>A secretaria xudicial</p></footer>

