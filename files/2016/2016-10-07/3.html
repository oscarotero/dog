---
date: '2016-10-07'
id: G0422-290916-0004
page: 46081
number: 192
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 22 de agosto de 2016 de aprobación definitiva da modificación puntual
  número 4 do Plan xeral de ordenación municipal da Laracha.
range: Orde
url: >-
  https://www.xunta.gal/dog/Publicados/2016/20161007/AnuncioG0422-290916-0004_gl.html
---
<p>O Concello da Laracha remite a modificación puntual número 4 do Plan xeral de ordenación municipal referida en solicitude da súa aprobación definitiva, conforme o disposto no artigo 85.7 da Lei 9/2002, de ordenación urbanística e protección do medio rural de Galicia, conforme a disposición transitoria 2ª.1 da vixente Lei 2/2016, do solo de Galicia.</p>
    <p>Logo de analizar a documentación remitida polo Concello, e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>1. O Concello da Laracha dispón na actualidade dun PXOM aprobado definitivamente polo Concello Pleno do 30.6.2003 ao abeiro da disposición transitoria 3ª da LOUG.</p>
    <p>2. A Secretaría Xeral de Calidade e Avaliación Ambiental decidiu o 1.8.2014 non someter esta modificación ao procedemento de avaliación ambiental estratéxica.</p>
    <p>3. Constan informes municipais da arquitecta técnica do 18.12.2014, favorable con indicacións, e do secretario do 19.12.2014, previos á aprobación inicial (artigo 85.1 da LOUG); e dos mesmos técnicos, do 16.3.2015, en relación coa aprobación inicial, e do 24.2.2016, en relación coa aprobación provisional da modificación.</p>
    <p>4. A Secretaría Xeral de Ordenación do Territorio e Urbanismo emitiu un informe previo á aprobación inicial (artigo 85.1 da LOUG) o 27.2.2015.</p>
    <p>5. O Concello Pleno aprobou inicialmente a modificación o 25.3.2015. Foi sometida a información pública polo prazo de dous meses (<em>La Voz de Galicia, Diario de Bergantiños</em> e <em>El Ideal Gallego</em> do 7 de maio e <em>Diario Oficial de Galicia</em> do 29 de abril de 2015). Deuse audiencia aos concellos estremeiros de Arteixo, Carballo, Cerceda e Culleredo. </p>
    <p>6. O Concello de Arteixo remitiu un informe técnico municipal do 4.5.2015 en que se indica que a modificación non afecta o planeamento municipal vixente en Arteixo.</p>
    <p>7. En canto aos informes sectoriais, o expediente remitido contén o seguinte:</p>
    <p>a) Dirección Xeral de Telecomunicacións e Tecnoloxías da Información do Ministerio de Industria, Enerxía e Turismo: informe do 7.1.2015.</p>
    <p>b) Dirección Xeral de Aviación Civil do Ministerio de Fomento: informe favorable do 5.3.2015.</p>
    <p>c) Deputación da Coruña: informe da súa xunta de goberno do 30.4.2015, favorable.</p>
    <p>d) Delegación do Goberno en Galicia do 28.5.2015.</p>
    <p>e) Consellería de Economía e Industria: informes do 25.5.2015 (planificación eléctrica) e do 21.4.2015 (dereitos mineiros existentes).</p>
    <p>f) Dirección Xeral de Conservación da Natureza: informe do 15.6.2016, favorable.</p>
    <p>g) Instituto de Estudos do Territorio: informe do 8.7.2015, favorable.</p>
    <p>h) Secretaría Xeral de Infraestruturas do Ministerio de Fomento: informe do 31.8.2015.</p>
    <p>i) Augas de Galicia: informe do dominio público hidráulico do 7.9.2015, favorable.</p>
    <p>j) Dirección Xeral de Patrimonio Cultural da Consellería de Cultura, Educación e Ordenación Universitaria: informe do 25.11.2015, favorable condicionado.</p>
    <p>Así mesmo, consta que se solicitou o informe de Montes e Industrias Forestais, sen que fose recibida resposta no Concello.</p>
    <p>8. A modificación foi aprobada provisionalmente por acordo do Concello en pleno do 4.3.2016, antes da entrada en vigor da LSG.</p>
    <p>II. Obxecto e descrición do proxecto.</p>
    <p>1. A modificación afecta a ordenación de sete elementos do catálogo de bens arqueolóxicos do plan xeral e ten por obxecto a protección e posta en valor destes que permita a actuación directa da Administración municipal.</p>
    <p>2. As actuacións propostas respecto dos elementos en cuestión son:</p>
    <p>a) Ampliación da superficie clasificada como solo rústico de especial protección do patrimonio, superposta a outras categorizacións de solo rústico. </p>
    <p>b) Ampliación do contorno de respecto de protección arqueolóxica.</p>
    <p>c) Cualificación como sistema xeral de equipamento ou de espazo libre dos bens.</p>
    <p>d) Delimitación dun ámbito de actuación para cada un dos elementos afectados que comprende os terreos cualificados como sistema xeral e os adxacentes que sexan precisos para completar o acceso ao elemento.</p>
    <p>e) Previsión da obtención dos terreos delimitados nas actuacións definidas mediante o sistema de expropiación.</p>
    <p>3. Os elementos afectados son GA 15041008 Castro de Montes Claros (folla L-O-07); GA 15041013 Castro de Santa Baia (follas L-O 9, 10, 14 e 15); GA 15041016 Castro da Pena (folla L-O-20); GA 15041017 Torre de Cillobre (folla L-O-07); GA 15041019 O Forno dos Mouros (folla L-O-18); GA 15041021 Pedra Fita (folla L-O-05); e GA 15041025 O Forno dos Mouros-Silvoso (folla L-O-18).</p>
    <p>III. Análise e consideracións.</p>
    <p>1. Razóns de interese público da modificación (artigo 94.1 da LOUG): os fins expostos na memoria e normativa do proxecto, relativos á protección e posta en valor dos elementos arqueolóxicos afectados, que permita a actuación directa da Administración municipal no coidado e uso didáctico para o coñecemento e respecto deles, pode conceptuarse como de interese público para os efectos da formulación da modificación do plan xeral.</p>
    <p>2. A modificación aprobada provisionalmente dá cumprimento ao sinalado no informe da Secretaría Xeral de Ordenación do Territorio e Urbanismo do 27.2.2015.</p>
    <p>3. A disposición transitoria 2ª.1 da Lei 2/2016, do solo de Galicia, sinala que os plans aprobados provisionalmente ata a súa entrada en vigor poderán continuar a súa tramitación a teor do disposto na LOUG, do que resulta que é posible resolver sobre a aprobación definitiva da modificación proposta sen se adaptar á nova lei.</p>
    <p>4. A disposición transitoria 1ª.2.d) da LSG establece que, para o planeamento aprobado definitivamente con anterioridade á súa entrada en vigor e non adaptado á LOUG, ao solo rústico se lle aplicará o disposto na LSG. Non obstante, para esta modificación, que queda adaptada á LOUG, é de aplicación a disposición transitoria 1ª.1.d), que aplica as disposicións da LSG para o solo rústico, mantendo, en todo caso, a vixencia das categorías de solo rústico contidas na modificación. </p>
    <p>A competencia para resolver sobre a aprobación definitiva do planeamento xeral corresponde á Conselleira de Medio Ambiente e Ordenación do Territorio, de conformidade co disposto nos artigos 89 e 93.4 da LOUG e o artigo 3.a) en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia.</p>
    <p>IV. Resolución.</p>
    <p>En consecuencia, e de conformidade co artigo 85.7.a) da LOUG,</p>
    <footer><p>RESOLVO:</p></footer>
    <p>Primeiro. Aprobar definitivamente a modificación puntual número 4 do Plan xeral de ordenación municipal da Laracha.</p>
    <p>Segundo. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Terceiro. De conformidade co disposto polos artigos 92 da Lei 9/2002, e 70 da Lei 7/1985, do 2 de abril, reguladora das bases de réxime local, o Concello deberá publicar no <em>Boletín Oficial</em> da provincia a normativa e ordenanzas do plan aprobado definitivamente.</p>
    <p>Cuarto. Notifíquese esta orde ao Concello e publíquese no <em>Diario Oficial de Galicia</em>.</p>
    <p>Santiago de Compostela, 22 de agosto de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

