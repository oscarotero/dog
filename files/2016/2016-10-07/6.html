---
date: '2016-10-07'
id: O92-290916-0004
page: 46091
number: 192
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 26 de setembro de 2016 pola que se adhiren dúas entidades
  financeiras ao convenio de colaboración para a bonificación dos custos do
  financiamento dos investimentos das microempresas de Galicia titulares de
  préstamos inferiores ou iguais a 25.000 euros subscrito entre o Instituto
  Galego de Promoción Económica (Igape), as entidades financeiras adheridas e as
  sociedades de garantía recíproca (Programa Microcréditos).
range: Resolución
url: >-
  https://www.xunta.gal/dog/Publicados/2016/20161007/AnuncioO92-290916-0004_gl.html
---
<p>O Consello de Dirección do Igape, na súa xuntanza do 7 de abril de 2016, acordou, por unanimidade dos seus membros asistentes, a aprobación das bases reguladoras das axudas do Igape para a bonificación dos custos do financiamento dos investimentos das microempresas de Galicia titulares de préstamos inferiores ou iguais a 25.000 euros instrumentadas mediante convenio de colaboración coas entidades financeiras e coas sociedades de garantía recíproca (Programa Microcréditos), bases que foron publicadas mediante Resolución do 2 de agosto de 2016 (DOG núm. 153, do 12 de agosto).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Nas datas do 1 e 12 de setembro de 2016 ratifícase a adhesión das seguintes entidades financeiras: Banco de Sabadell, S.A. e Caixabank, S.A., polo que cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica, e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <h2>RESOLVO:</h2>
    <p>Artigo único. Engadir as entidades financeiras Banco de Sabadell, S.A. e Caixabank, S.A. á relación de entidades financeiras adheridas ao convenio de colaboración para a bonificación dos custos do financiamento dos investimentos das microempresas de Galicia titulares de préstamos inferiores ou iguais a 25.000 euros, asinado o 2 de agosto de 2016.</p>
    <p>Santiago de Compostela, 26 de setembro de 2016</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

