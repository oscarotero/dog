---
date: '2016-03-22'
id: L117-160316-0005
page: 10604
number: 56
agency: Concello de Cambre
section: VI. Anuncios. b) Administración local.
title: >-
  ANUNCIO de información pública de convenio urbanístico (expediente
  2016/A006/000002).
range: Anuncio
url: >-
  https://www.xunta.gal/dog/Publicados/2016/20160322/AnuncioL117-160316-0005_gl.html
---
<p>Nas dependencias municipais do Concello de Cambre subscribiuse o 9 de marzo de 2016 o texto inicial do Convenio urbanístico de planeamento para a modificación puntual das normas subsidiarias do planeamento de Cambre no ámbito físico sito no lugar do Seixal-O Temple, lindeiro coa estrada nacional AC-12 (antes N-VI).</p>
    <p>De conformidade co establecido no artigo 237.1 da Lei 9/2002, de ordenación urbanística e protección do medio rural de Galicia, sométese o texto do convenio ao trámite de información pública por un período de vinte días mediante anuncio no Diario Oficial de Galicia e nun dos diarios de maior difusión da provincia, prazo que comezará a contar desde a última publicación deste anuncio. </p>
    <p>Durante o citado prazo as persoas interesadas poderán examinar o seu contido e o expediente nas oficinas da Área de Urbanismo deste Concello de luns a venres das 9.00 ás 14.00 horas, e nas dependencias do Rexistro Xeral do concello os sábados das 9.00 ás 13.00 horas, e presentar as alegacións que xulguen convenientes.</p>
    <p>Cambre, 11 de marzo de 2016</p>
    <footer><p>P.D. (R.A. nº 1111, do 23 de xuño de 2015)<br>Juan González Leiros<br>Concelleiro delegado da Área de Urbanismo e Medio Ambiente</p></footer>

