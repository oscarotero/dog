---
date: '2016-03-22'
id: CA01-150316-0003
page: 10531
number: 56
agency: Consellería de Facenda
section: VI. Anuncios. a) Administración autonómica.
title: >-
  ORDE do 15 de marzo de 2016 pola que se acorda a adxudicación do procedemento
  de alleamento, mediante poxa pública, do 50 % dun inmoble situado no concello
  de Valencia.
range: Orde
url: >-
  https://www.xunta.gal/dog/Publicados/2016/20160322/AnuncioCA01-150316-0003_gl.html
---
<p>Mediante Orde da Consellería de Facenda do 11 de marzo de 2015 foi autorizado o alleamento, mediante poxa, do 50 % dun inmoble situado na avenida Pérez Galdós, 65 de Valencia.</p>
    <p>Logo de publicarse, no Diario Oficial de Galicia do 10 de febreiro de 2016, número 27, e nun xornal de ampla difusión (Diario Marca do mesmo día), o anuncio da Secretaría Xeral Técnica e do Patrimonio de alleamento do citado inmoble, tivo lugar o 10 de marzo de 2016 a poxa pública anunciada, polo que, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o Regulamento do patrimonio da Comunidade Autónoma de Galicia, e tras a proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro. Aprobar a seguinte adxudicación:</p>
    <p>A Módulos Audiovisuales, S.L., en cuarta poxa, polo prezo de oito mil trescentos setenta e un euros, o 50 % do dominio da vivenda situada na avenida Pérez Galdós, 65, planta primeira, porta primeira, de Valencia, dunha superficie construída de 94,85 m2 e de 82,70 m2 útiles, segundo unha medición recente. Referencia catastral 4522008YJ2742B0003YB, inscrito no Rexistro da Propiedade número 2 de Valencia no tomo 2955, folio 171, sección sétima, do predio 11385.</p>
    <p>Segundo. O pagamento do prezo de adxudicación efectuarase segundo o estipulado no artigo 70.3 do Decreto 50/1989, do 9 de marzo, polo que se aproba o Regulamento de patrimonio da Comunidade Autónoma de Galicia.</p>
    <p>Terceiro. A venda formalizarase como corpo certo en escritura pública e serán por conta dos adquirentes os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, é por conta do adxudicatario o pagamento dos custos dos anuncios que se producisen neste procedemento de alleamento e os demais gastos previstos no prego de condicións.</p>
    <p>Cuarto. Contra esta resolución, que pon fin á vía administrativa, poderase interpor recurso potestativo de reposición, ante esta consellería, no prazo dun mes contado desde o día seguinte ao da súa publicación no Diario Oficial de Galicia, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 15 de marzo de 2016</p>
    <footer><p>P.D. (Orde do 9.1.2012; DOG nº 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

