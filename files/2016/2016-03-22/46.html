---
date: '2016-03-22'
id: L319-160316-0001
page: 10605
number: 56
agency: Concello do Carballiño
section: VI. Anuncios. b) Administración local.
title: >-
  ANUNCIO de aprobación inicial da modificación do Plan parcial do polígono
  industrial da Uceira (redución de parcela mínima edificable en zonal
  comercial).
range: Anuncio
url: >-
  https://www.xunta.gal/dog/Publicados/2016/20160322/AnuncioL319-160316-0001_gl.html
---
<p>A Xunta de Goberno Local, en sesión ordinaria do día 7 de marzo de 2016, adoptou, entre outros, o seguinte acordo:</p>
    <p>Primeiro. Aprobar inicialmente a modificación do Plan parcial do polígono industrial da Uceira, promovida polo concello e redactada polo arquitecto municipal, nos termos que constan no expediente.</p>
    <p>Segundo. Someter o expediente e, por conseguinte, os documentos da modificación puntual do plan parcial a información pública por prazo dun (1) mes, mediante anuncio no Diario Oficial de Galicia e en dous (2) dos xornais de maior difusión da provincia. Durante o dito período quedará o expediente de manifesto no Departamento de Urbanismo, en horario de atención ao público, de luns a venres, das 9.00 ás 14.00 horas. No dito prazo os interesados poderán formular as alegacións que teñan por conveniente para a defensa dos seus dereitos e intereses.</p>
    <p>Terceiro. Suspender o outorgamento de aprobacións, autorizacións e licenzas urbanísticas na áreas na que as novas determinacións para elas previstas supoñan modificación do réxime urbanístico vixente.</p>
    <p>Cuarto. Comunicar persoalmente a apertura e duración do trámite de información pública aos propietarios de terreos comprendidos na ámbito da modificación puntual do plan parcial. O chamamento realizarase a cantos figuren como propietarios no catastro, así como aos propietarios reais das parcelas, en exixencia do artigo 86.1.a) da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Quinto. Requirir os informes, ditames ou outro tipo de pronunciamento dos órganos e entidades administrativas xestoras de intereses públicos afectados, previsto legalmente como preceptivos, que deberán ser emitidos nesta fase de tramitación da modificación do plan parcial e nos prazos que estableza a lexislación sectorial correspondente. </p>
    <p>O Carballiño, 8 de marzo de 2016</p>
    <footer><p>Francisco José Fumega Piñeiro<br>Alcalde</p></footer>

