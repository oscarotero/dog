---
date: '2016-12-28'
id: G0177-231216-0001
page: 56290
number: 247
agency: Axencia para a Modernización Tecnolóxica de Galicia
section: VI. Anuncios. a) Administración autonómica.
title: >-
  CORRECCIÓN de erros. Resolución do 20 de setembro de 2016 pola que se aproba a
  convocatoria de consultas preliminares do mercado para proxectos de innovación
  tecnolóxica no sector primario.
range: Corrección de resolución
url: >-
  https://www.xunta.gal/dog/Publicados/2016/20161228/AnuncioG0177-231216-0001_gl.html
---
<p>Advertidos erros na resolución antes citada, publicada no <em>Diario Oficial de Galicia</em> núm. 183, do 26 de setembro de 2016, cómpre efectuar as seguintes correccións:</p>
    <p>Na páxina 44063, no sumario, onde di: «RESOLUCIÓN do 20 de setembro de 2016 pola que se aproba a convocatoria de consultas preliminares do mercado para proxectos de innovación tecnolóxica no sector primario.», debe dicir: «RESOLUCIÓN do 20 de setembro de 2016, da Axencia para a Modernización Tecnolóxica de Galicia, pola que se aproba a convocatoria de consultas preliminares do mercado para proxectos de innovación tecnolóxica no sector primario (Primare-Inspeccións intelixentes avanzadas) cofinanciado nun 80 % con fondos Feder do programa operativo crecemento intelixente 2014-2020 (POCInt)».</p>
    <p>Entre as páxinas 44063 e 44064, na parte expositiva, inclúese un novo parágrafo (o quinto) a seguir dos xa existentes: «O día 18 de xullo de 2016, a Axencia para a Modernización Tecnolóxica de Galicia (Amtega), asinou, coa Axencia Galega de Innovación e co Ministerio de Economía e Competitividade, un convenio de colaboración para o desenvolvemento do proxecto “Civil UAVs Initiative”. Este proxecto de innovación finánciase nun 80% con fondos Feder correspondentes ao período 2014-2020, do programa operativo crecemento intelixente 2014-2020 (POCInt). Na execución deste convenio, a Xunta de Galicia comprometeuse a realizar actuacións administrativas de fomento da innovación, potenciando novos mercados innovadores desde o lado da demanda, a través do emprego da contratación pública de innovación, como instrumento de política de innovación cuxo obxectivo final é dinamizar a innovación e a internacionalización mediante a articulación e o fortalecemento da demanda tecnolóxica a través da combinación de actuacións de fomento á I+D con actuacións de contratación pública de bens e/ou servizos.».</p>
    <p>Na páxina 44070, no anexo, onde di: «Solucións innovadoras para o desenvolvemento do sector primario (proxecto Primare-Inspeccións intelixentes avanzadas, incluído no convenio co Ministerio de Economía e Competitividade Civil UAVs Initiative.», debe dicir: «Solucións innovadoras para o desenvolvemento do sector primario (Proxecto Primare-Inspeccións intelixentes avanzadas, incluído no convenio co Ministerio de Economía e Competitividade “Civil UAVs Initiative”).».</p>

