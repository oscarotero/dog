---
date: '2016-12-28'
id: G2411-021216-0003
page: 56245
number: 247
agency: Xulgado do Social número 2 de Santiago de Compostela
section: V. Administración de xustiza.
title: EDICTO (383/2013).
range: Edicto
url: >-
  https://www.xunta.gal/dog/Publicados/2016/20161228/AnuncioG2411-021216-0003_gl.html
---
<p>Eu, María Teresa Vázquez Abades, letrada da Administración de Xustiza do Xulgado do Social número 2 de Santiago de Compostela, fago saber que no procedemento ordinario 383/2013 deste Xulgado do Social, seguido por instancia de Ermitas Precedo Barros contra Empresa Oshum Hosteleros, S.C., María Lourdes Aldrey Míguez, Humberto Neira Aldrey e Fogasa sobre ordinario, se ditou a seguinte resolución:</p>
    <p>Acordo ter por ampliada a demanda contra os membros da Sociedade Civil da Empresa Oshum Hosteleros, S.C., Humberto Neira Aldrey e María Lourdes Aldrey Míguez e, na súa consecuencia, cítese ás partes en única convocatoria, para a celebración dos actos de conciliación e/ou xuízo, sinalándose para estes a audiencia do día 1.2.2017 ás 11.45 horas para a celebración da conciliación e o mesmo día ás 11.50 horas para a celebración do xuízo, na sala de vistas deste órgano xudicial, sito no rúa Viena s/n.</p>
    <p>Fágase entrega aos demandados Humberto Neira Aldrey e María Lourdes Aldrey Míguez, contra a que se ampliou a demanda, de copia da demanda presentada e do resto de documentos, advertindo ás partes o disposto nos artigos 82.2 e 83 LXS, toda vez que pola parte demandante se descoñecen os domicilío dos demandados, procédase á consulta domiciliaria destes telematicamente por medio do Punto Neutro Xudicial e realizada a devandita consulta cítese os demandados nos novos domicilios.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición a interpoñer ante quen dita esta resolución, no prazo de tres días hábiles seguintes ao da súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución recorrida.</p>
    <p>A letrada da Administración de xustiza</p>
    <p>E para que sirva de notificación en legal forma a Humberto Neira Aldrey e empresa Oshum Hosteleros, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 2 de decembro de 2016</p>
    <footer><p>A letrada da Administración de xustiza</p></footer>

