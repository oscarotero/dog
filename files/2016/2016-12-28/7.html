---
date: '2016-12-28'
id: CA01-221216-0002
page: 56229
number: 247
agency: Consellería de Facenda
section: IV. Oposicións e concursos.
title: >-
  RESOLUCIÓN do 21 de decembro de 2016, do tribunal designado para xulgar o
  proceso selectivo para o ingreso no corpo administrativo da Administración
  xeral da Comunidade Autónoma de Galicia, subgrupo C1, convocado mediante a
  Orde do 15 de xuño de 2015, modificada pola Orde do 12 de novembro de 2015
  pola que se fai pública a data, a hora e o lugar de realización do terceiro
  exercicio do proceso selectivo.
range: Resolución
url: >-
  https://www.xunta.gal/dog/Publicados/2016/20161228/AnuncioCA01-221216-0002_gl.html
---
<p>En sesión que tivo lugar o 21 de decembro de 2016, o tribunal nomeado mediante Orde do 19 de maio de 2016 (DOG núm. 100, do 27 de maio), para cualificar o proceso selectivo para o ingreso no corpo administrativo da Administración xeral da Comunidade Autónoma de Galicia, subgrupo C1, acordou, de conformidade co disposto na base II.2.6. da convocatoria, que o terceiro exercicio da oposición terá lugar o 19 de xaneiro de 2017, en chamamento único que comezará ás 16.00 horas, nas aulas 2 e 11 da Escola Galega de Administración Pública (EGAP), en Santiago de Compostela.</p>
    <p>Os/as aspirantes deberán ir provistos de DNI ou de documento fidedigno acreditativo da súa identidade, ao xuízo do tribunal, e de bolígrafo de tinta azul.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro instrumento de que se poida valer o aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 21 de decembro de 2016</p>
    <footer><p>Francisco Tomás Couso González<br>Presidente do tribunal</p></footer>

