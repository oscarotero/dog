---
date: '2016-07-08'
id: G2347-160616-0001
page: 29370
number: 129
agency: Xulgado do Social número 4 da Coruña
section: V. Administración de xustiza.
title: EDICTO (805/2013).
range: Edicto
url: >-
  https://www.xunta.gal/dog/Publicados/2016/20160708/AnuncioG2347-160616-0001_gl.html
---
<p>Encarnación Mercedes Tubío Lariño, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 805/2013 por instancia de Marcos Rivera Rodríguez contra a empresa Barbeito y Compañía, S.L., o seu administrador concursal e o Fondo de Garantía Salarial, sobre cantidade, nos cales se ditou sentenza o 6.6.2016 que, copiada nos particulares necesarios, di así:</p>
    <p>Resolución</p>
    <p>Estímase a demanda interposta por Marcos Rivera Rodríguez fronte á empresa Barbeito y Compañía, S.L., o seu administrador concursal, con intervención do Fogasa e, en consecuencia, condénase a empresa Barbeito y Compañía, S.L. a aboar a Marcos Rivera Rodríguez a cantidade de cinco mil setecentos corenta e oito euros con corenta e tres céntimos de euro (5.748,43 euros), devindicando os conceptos salariais o xuro moratorio do 10 %, con vinculación de tales cantidades ao administrador concursal, sen prexuízo da responsabilidade que poida alcanzar o Fogasa no suposto de insolvencia da empresa.</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Barbeito y Compañía, S.L. expido e asino a presente.</p>
    <p>A Coruña, 16 de xuño de 2016</p>
    <footer><p>O secretario xudicial</p></footer>

