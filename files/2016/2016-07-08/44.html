---
date: '2016-07-08'
id: C3K1-270616-0001
page: 29409
number: 129
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 3 de xuño de 2016, da Dirección Xeral de Saúde Pública, pola que se
  notifica a resolución do expediente sancionador 2015435AL-PO, por infracción
  en materia sanitaria.
range: Cédula
url: >-
  https://www.xunta.gal/dog/Publicados/2016/20160708/AnuncioC3K1-270616-0001_gl.html
---
<p>Con data do 16 de maio de 2016, o director xeral de Saúde Pública ditou resolución do expediente sancionador 2015435AL-PO incoado na Xefatura Territorial de Pontevedra á entidade Panadería Mollabao, S.L. </p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no número 5 do referido artigo, notifícaselle á entidade Panadería Mollabao, S.L. o contido da resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste para interpor recurso de alzada ante o conselleiro de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias da Dirección Xeral de Saúde Pública, sita en San Lázaro, s/n, Santiago de Compostela, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade co contido desta resolución, o pagamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que deberá efectuar en calquera oficina de Abanca; do BBVA, transacción 1316, NIF S1511001H, ou do Santander, empregando os impresos normalizados que se lle facilitarán nas dependencias desta dirección xeral. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Santiago de Compostela, 3 de xuño de 2016</p>
    <footer><p>Andrés Paz-Ares Rodríguez<br>Director xeral de Saúde Pública</p></footer>
    <h2>ANEXO</h2>
    <p>Nº expediente: 2015435AL-PO.</p>
    <p>Denunciada: Panadería Mollabao, S.L. </p>
    <p>DNI/NIF/CIF: B36275956.</p>
    <p>Último enderezo coñecido: rúa Rosalía de Castro, 67 Pontevedra.</p>
    <p>Precepto/s infrinxido/s: </p>
    <p>Artigos 3, 4.2 e 5 e o capítulo I puntos 1, 2 a), b) e c), 4, 6 e 9, capítulo II punto 1 c) d) e) e f), capítulo V punto 1 a), b) e d), capítulo VI puntos 1 e 2, capítulo IX punto 4, capítulo X punto 2 e capítulo XII punto 1 do anexo II do Regulamento (CE) 852/2004, do 29 de abril, relativo á hixiene dos produtos alimenticios (DO núm. 139, do 30 de abril de 2004; rectif. DO núm. 204, do 4 de agosto de 2007). </p>
    <p>Tipificación: grave.</p>
    <p>Sanción imposta: 3.000,07 € e mantemento da suspensión provisional de actividade expediente SC 27/15 DESP PAN.</p>

