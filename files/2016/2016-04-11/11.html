---
date: '2016-04-11'
id: G0003-040416-0001
page: 12956
number: 68
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 28 de marzo de 2016, da Xerencia da Xestión Integrada da Coruña,
  pola que se resolve a convocatoria pública para a provisión dun posto de
  xefe/a do Servizo de Cardioloxía.
range: Resolución
url: >-
  https://www.xunta.gal/dog/Publicados/2016/20160411/AnuncioG0003-040416-0001_gl.html
---
<p>Convocada por Resolución do 17 de setembro de 2015 (DOG núm. 192, do 7 de outubro), a provisión da praza de xefe/a do Servizo de Cardioloxía, pertencente á Xerencia de Xestión Integrada da Coruña, esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade, do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión de postos de xefatura e coordinación nas institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, e a Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefe/a do Servizo de Cardioloxía, pertencente á Xerencia de Xestión Integrada da Coruña, convocada por Resolución do 17 de setembro de 2015 (DOG núm. 192, do 7 de outubro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O/a aspirante nomeado/a deberá cesar na praza que desempeñe dentro dos tres días hábiles seguintes a aquel en que se publique esta resolución no Diario Oficial de Galicia.</p>
    <p>Cuarto. A toma de posesión do posto de traballo adxudicado deberase efectuar dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional, ou comisión de servizos. </p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interpoñerse recurso de alzada, ante a Dirección de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>A Coruña, 28 de marzo de 2016</p>
    <footer><p>Francisco José Vilanova Fraga<br>Xerente de Xestión Integrada da Coruña</p></footer>
    <h2>ANEXO</h2>
    <p>Denominación do posto: xefe/a do Servizo de Cardioloxía da Xerencia de Xestión Integrada da Coruña.</p>
    <p>Nome e apelidos: Vázquez Rodríguez, José Manuel.</p>
    <p>DNI: ***712K (*).</p>
    <p>(*) Ocúltase parcialmente o número do documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

