---
date: '2016-03-30'
id: L429-080316-0019
page: 11534
number: 60
agency: Concello de Meira
section: VI. Anuncios. b) Administración local.
title: ANUNCIO de aprobación da modificación do Plan xeral de ordenación urbana.
range: Anuncio
url: >-
  https://www.xunta.gal/dog/Publicados/2016/20160330/AnuncioL429-080316-0019_gl.html
---
<p>O Pleno do Concello de Meira, reunido na sesión extraordinaria o día 3 de marzo de 2016, adoptou por unanimidade dos seus membros o seguinte acordo:</p>
    <p>• Aprobación da modificación do uso dotacional previsto na ordenación urbanística vixente da parcela sita neste termo municipal, soar sito entre a rúa Grupo Escolar e a rúa Frei Vidal, no que actualmente se atopa una construción que no seu día pretendía acoller a escola de música municipal e que actualmente ten a cualificación de edificación aberta deportiva recreativa.</p>
    <p>Con esta modificación plenaria, feita ao abeiro do artigo 47.4 da Lei 9/2002, de ordenación urbanística e protección do medio rural de Galicia (Louga), que sinala:</p>
    <p>«O Concello en pleno, por maioría absoluta e sen necesidade de seguir o procedemento de modificación do planeamento, poderá acordar o cambio do uso dos terreos reservados para equipamentos públicos por outro de uso dotacional público distinto, sempre que se manteña a titularidade pública ou se destine a incrementar as zonas verdes e espazos libres públicos».</p>
    <p>Con este acordo plenario, procédese á modificación da ordenanza RED (recreativo de espectáculo deportivo) do vixente Plan de ordenación urbana de Meira, incluíndo, para a parcela sinalada no parágrafo primeiro, como uso compatible o grao 5º regulado na ordenanza sanitario-asistencial do citado planeamento, coa finalidade de poder levar a cabo a construción dunha residencia para persoas maiores e centro de día.</p>
    <p>O dito acordo de modificación será comunicado á Consellería de Medio Ambiente e Ordenación do Territorio da Xunta de Galicia de acordo co disposto no artigo 92.3 da Louga.</p>
    <p>Contra este acordo, que pon fin á vía administrativa, poderase interpor recurso contencioso-administrativo, ante o Tribunal Superior de Xustiza de Galicia, no prazo de dous meses contado a partir do día seguinte ao da publicación deste anuncio.</p>
    <p>Meira, 4 de marzo de 2016</p>
    <footer><p>Antonio de Dios Álvarez<br>Alcalde</p></footer>

