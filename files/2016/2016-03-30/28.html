---
date: '2016-03-30'
id: G0424-080316-0009
page: 11483
number: 60
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 25 de febreiro de 2016, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Abegondo (expediente
  IN407A 2015/226-1).
range: Resolución
url: >-
  https://www.xunta.gal/dog/Publicados/2016/20160330/AnuncioG0424-080316-0009_gl.html
---
<p>Expediente: IN407A 2015/226-1.</p>
    <p>Promotor: Unión Fenosa Distribución, S.A.</p>
    <p>Denominación da instalación: adecuación da LMTA BEG-706 e do CT Limiñón.</p>
    <p>Concello: Abegondo.</p>
    <p>Feitos:</p>
    <p>Primeiro. O 24 de xullo de 2015, o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>Segundo. O proxecto someteuse ao trámite de información pública mediante a súa inserción no DOG do 13 de outubro de 2015 e no BOP do 29 de setembro de 2015.</p>
    <p>Terceiro. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. O promotor manifestou a súa conformidade coas condicións establecidas.</p>
    <p>Cuarto. Os servizos técnicos da Xefatura Territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– Retensar o tramo da liña eléctrica de media tensión aérea BEG-706 (actuación nº 1), a 15 kV, cunha lonxitude de 0,047 km, con orixe no apoio nº 51 existente da LMT BEG-706, en condutor LA-110 mm2 Al e final en apoio proxectado en substitución dun existente nº 52.</p>
    <p>– Retensar o tramo da liña eléctrica de media tensión aérea BEG-706 (actuación nº 2), a 15 kV, cunha lonxitude de 0,293 km, con orixe no apoio nº 57 proxectado en substitución do existente da LMT BEG-706, en condutor LA-110 mm2 Al e final no apoio existente nº 59.</p>
    <p>– Liña de media tensión subterránea, a 15 kV, cunha lonxitude de 0,625 km, con orixe no paso aerosubterráneo no apoio proxectado en substitución do nº 52 existente da LMT BEG-706, condutor tipo RHZ1-2OL, 12/20 kV, 1×240 mm2 Al e final no paso aerosubterráneo no apoio proxectado en substitución do nº 57 existente da LMT BEG-706, logo de realizar a entrada e a saída nas celas do CT proxectado.</p>
    <p>– Novo centro de transformación prefabricado Limiñón, cunha potencia de 250 kVA e unha relación de transformación de 15.000/400-230 V.</p>
    <p>O orzamento da instalación segundo o proxecto é de 111.162,59 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>Primeiro. Conceder a autorización administrativa previa e a autorización administrativa de construción á instalación eléctrica de adecuación da LMTA BEG-706 e CT Limiñón.</p>
    <p>Segundo. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia.</em></p>
    <p>Terceiro. Para a posta en funcionamento da instalación autorizada deberá presentar ante esta xefatura territorial unha solicitude á que se xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, de proceder.</p>
    <p>– Un certificado do director da montaxe no cal se garantirá o cumprimento das especificacións do proxecto e das prescricións complementarias, se as houber, así como das regulamentacións e normas oportunas, na montaxe da instalación e na posta a punto.</p>
    <p>Cuarto. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 25 de febreiro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

