---
date: '2016-03-30'
id: O92-210316-0002
page: 11424
number: 60
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 21 de marzo de 2016 pola que se procede á publicación dos
  requirimentos de emenda dos premios e axudas aos proxectos Piloto fábrica 4.0
  en Galicia (Piloto fábrica 4.0), cofinanciados polo Fondo Europeo de
  Desenvolvemento Rexional, no marco do programa operativo Feder Galicia
  2014-2020.
range: Resolución
url: >-
  https://www.xunta.gal/dog/Publicados/2016/20160330/AnuncioO92-210316-0002_gl.html
---
<p>Mediante Resolución do 28 de decembro de 2015 (DOG núm. 247, do 29 de decembro), publicáronse as bases reguladoras dos premios e axudas aos proxectos Piloto fábrica 4.0 en Galicia (Piloto fábrica 4.0), cofinanciados polo Fondo Europeo de Desenvolvemento Rexional, no marco do programa operativo Feder Galicia 2014-2020 e procedeuse á súa convocatoria, en réxime de concorrencia competitiva, para o ano 2016, por trámite anticipado de gasto. </p>
    <p>O órgano instrutor do procedemento administrativo previsto no artigo 6 das ditas bases reguladoras está analizando as solicitudes presentadas polos solicitantes que se acolleron á presente convocatoria de axudas.</p>
    <p>Nunha primeira fase de revisión identificáronse varios expedientes que non reúnen algún dos requisitos exixidos nas bases reguladoras, polo que resulta procedente efectuar os oportunos requirimentos de emenda.</p>
    <p>O artigo 6.3 das bases reguladoras dispón que, de conformidade co establecido nos artigos 59.6.b) e 60 da Lei 30/1992, este requirimento de emenda se realizará preferentemente mediante publicación no Diario Oficial de Galicia e producirá os mesmos efectos que a notificación individualizada. A dita publicación tamén se realizará na páxina web do Igape no enderezo www.tramita.igape.es, onde se establecerá o contido pormenorizado do requirimento que se fai. </p>
    <p>En virtude do anterior,</p>
    <h2>RESOLVO:</h2>
    <p>Primeiro. Dar publicidade á relación de solicitantes de premios e axudas xa revisadas que deben ser obxecto de emenda segundo se recolle no anexo a esta resolución.</p>
    <p>Segundo. Requirir os solicitantes incluídos nos ditos anexos para que, no prazo de dez días hábiles contados desde o seguinte ao da publicación desta resolución no DOG, emenden a falta ou presenten os documentos preceptivos conforme se lles indique na información detallada do requirimento dispoñible no enderezo www.tramita.igape.es, ao cal accederán a través da aplicación informática habilitada para estas axudas co NIF e código IDE, desde a páxina web do Instituto Galego de Promoción Económica (Igape), na oficina virtual. </p>
    <p>Terceiro. De acordo co disposto no artigo 6.1 das bases reguladoras, no suposto de que non se atenda o requirimento no prazo indicado ou se a emenda resulta incompleta ou defectuosa, terase por desistido na súa petición o solicitante e arquivarase o expediente, tras a correspondente resolución que será ditada nos termos previstos no artigo 42 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 21 de marzo de 2016</p>
    <footer><p>P.S. (Resolución do 17.3.2016)<br>Pablo Casal Espido<br>Secretario xeral do Instituto Galego de Promoción Económica</p></footer>
    <h2>ANEXO</h2>
    <h3>Solicitudes de axuda suxeitas a emenda de documentación</h3>
    <table>
     <tbody>
      <tr>
       <td>Núm. expediente</td>
       <td>Titular do expediente</td>
       <td>NIF</td>
      </tr>
      <tr>
       <td>IG223.2016.1.1</td>
       <td>Fundación Clúster de Empresas de Automoción de Galicia (Ceaga)</td>
       <td>G36983575</td>
      </tr>
      <tr>
       <td>IG223.2016.1.2</td>
       <td>Asociación de Industriales Metalúrgicos de Galicia (Asime)</td>
       <td>G36614774</td>
      </tr>
      <tr>
       <td>IG223.2016.1.3</td>
       <td>Asociación Clúster de la Madera de Galicia</td>
       <td>G32290439</td>
      </tr>
      <tr>
       <td>IG223.2016.1.4</td>
       <td>Asociación Clúster Alimentario de Galicia</td>
       <td>G27407212</td>
      </tr>
      <tr>
       <td>IG223.2016.1.5</td>
       <td>Asociación Clúster del Naval Gallego</td>
       <td>G15710338</td>
      </tr>
     </tbody>
    </table>

