---
date: '2016-03-30'
id: L159-230316-0005
page: 11539
number: 60
agency: Concello de Ordes
section: VI. Anuncios. b) Administración local.
title: ANUNCIO da aprobación inicial do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2016/20160330/AnuncioL159-230316-0005_gl.html
---
<p>O Pleno da Corporación Municipal, na sesión extraordinaria do 16 de marzo de 2016, aprobou inicialmente o Plan xeral de ordenación municipal (PXOM), acordo que ten o seguinte contido: </p>
    <p>«1º. Aprobar inicialmente o PXOM de Ordes. </p>
    <p>2º. Someter o plan aprobado inicialmente con todos os documentos integrantes do expediente tramitado, incluído o informe de sustentabilidade ambiental, ás consultas previstas no documento de referencia e ao trámite de información pública durante un prazo de dous meses, mediante anuncio que se publicará no Diario Oficial de Galicia e en dous dos xornais de maior difusión na provincia. Simultaneamente, e durante o mesmo prazo, darase audiencia aos municipios limítrofes. </p>
    <p>3º. Durante o trámite de información pública, o Concello solicitará das administracións públicas competentes os informes sectoriais que resulten necesarios, que deberán ser emitidos no prazo máximo dun mes, salvo que a lexislación sectorial sinale outro prazo.</p>
    <p>4º. Suspender o outorgamento de licenzas de parcelación, edificación e derruba nos ámbitos do PXOM que poidan ser incompatibles coa ordenación urbanística obxecto de aprobación».</p>
    <p>O prazo da exposición pública do expediente iniciarase o día seguinte ao da publicación deste anuncio no DOG. </p>
    <p>A documentación do expediente estará á disposición dos interesados no Servizo de Urbanismo, de luns a venres, das 9.00 ás 14.00 horas. </p>
    <p>O documento que integra o PXOM aprobado inicialmente poderase consultar na web municipal (www.ordes.gal).</p>
    <p>Ordes, 18 de marzo de 2016</p>
    <footer><p>José Luis Martínez Sanjurjo<br>Alcalde presidente</p></footer>

