---
date: '2016-03-30'
id: G0244-180316-0004
page: 11426
number: 60
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 24 de febreiro de 2016, da Dirección Xeral de Administración
  Local, pola que se clasifican dous postos de traballo reservados a
  funcionarios/as con habilitación de carácter nacional na Deputación Provincial
  de Pontevedra.
range: Resolución
url: >-
  https://www.xunta.gal/dog/Publicados/2016/20160330/AnuncioG0244-180316-0004_gl.html
---
<p>A Deputación Provincial de Pontevedra formula proposta relativa á creación dos postos de vicesecretario/a e viceinterventor/a reservados a funcionarios/as con habilitación de carácter nacional pertencentes, respectivamente, ás subescalas de secretaría, categoría superior, e intervención, categoría superior, conforme o acordo adoptado polo Pleno da corporación provincial en sesión que tivo lugar o día 29 de decembro de 2015, sobre aprobación definitiva do orzamento para o ano 2016, cadro de persoal e relación de postos de traballo da Deputación Provincial de Pontevedra.</p>
    <p>O artigo 2.g) do Real decreto 1732/1994, do 29 de xullo, establece que os postos de colaboración poden ser creados discrecionalmente polas corporacións locais e ser clasificados por proposta daquelas polo órgano competente da Comunidade Autónoma.</p>
    <p>Por todo isto, en aplicación do establecido nos artigos 2 e 9 do Real decreto 1732/1994, do 29 de xullo, modificado polo Real decreto 834/2003, do 27 de xuño, e demais normativa concordante de aplicación, e no uso das facultades que lle confire o artigo 15.e) da Lei de emprego público de Galicia, en relación co artigo 241 da Lei 5/1997, do 22 de xullo, de Administración local de Galicia, e a Orde do 14 de maio de 2013, sobre delegación de competencias,</p>
    <h2>DISPÓN:</h2>
    <p>Primeiro. Clasificar os postos de traballo de vicesecretario/a e viceinterventor/a, reservados a funcionarios/as con habilitación de carácter nacional pertencentes respectivamente ás subescalas de secretaría, categoría superior, e intervención, categoría superior da Deputación Provincial de Pontevedra que se clasifica como se especifica no anexo que se xunta a devandita resolución.</p>
    <p>Segundo. Contra esta resolución, que pon fin á vía administrativa, poderase interpoñer recurso potestativo de reposición perante a Vicepresidencia e Consellería de Presidencia, Administracións Públicas e Xustiza no prazo dun mes contado desde o día seguinte ao da súa publicación, de conformidade co establecido na Lei 30/1992, do 26 de novembro, ou poderá impugnarse directamente perante a xurisdición contencioso-administrativa, no prazo de dous meses contados desde a mesma data, segundo o disposto no artigo 46 en relación co 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 24 de febreiro de 2016</p>
    <footer><p>José Alberto Pazos Couñago<br>Director xeral de Administración Local</p></footer>
    <h2>ANEXO</h2>
    <p>Corporación: Deputación Provincial de Pontevedra.</p>
    <p>Posto: vicesecretaría.</p>
    <p>Subescala: secretaría. </p>
    <p>Categoría: superior.</p>
    <p>Forma de provisión: concurso.</p>
    <p>Corporación: Deputación Provincial de Pontevedra.</p>
    <p>Posto: viceintervención.</p>
    <p>Subescala: intervención. </p>
    <p>Categoría: superior.</p>
    <p>Forma de provisión: concurso.</p>

