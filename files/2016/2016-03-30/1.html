---
date: '2016-03-30'
id: G0164-210316-0002
page: 11321
number: 60
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  ORDE do 16 de marzo de 2016 pola que se modifica a composición do Consello
  Social da Universidade da Coruña e da Universidade de Vigo.
range: Orde
url: >-
  https://www.xunta.gal/dog/Publicados/2016/20160330/AnuncioG0164-210316-0002_gl.html
---
<p>Mediante Orde do 18 de setembro de 2012 (DOG do 27 de setembro), fíxose pública a composición dos consellos sociais das universidades de Santiago de Compostela, A Coruña e Vigo.</p>
    <p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros. </p>
    <p>A Lei 6/2013 no seu artigo 77.3 establece que a representación dos intereses sociais no consello social corresponde a personalidades da vida cultural, profesional, económica, laboral ou social, de acordo coa seguinte distribución: o presidente ou presidenta do consello social; seis membros designados polo Parlamento de Galicia; seis membros designados pola Xunta de Galicia; un membro designado por cada un dos sindicatos máis representativos no territorio da Comunidade Autónoma de Galicia; catro membros designados polas organizacións empresariais máis representativas dos sectores estratéxicos da economía galega na área de influencia da universidade; un membro designado polas corporacións dos municipios en que se sitúan os campus; un membro designado pola asociación de antigos alumnos de cada unha das universidades, un membro designado polos colexios profesionais, a través da súa entidade asociativa máis representativa, vinculados coa oferta formativa de cada unha das universidades.</p>
    <p>Con datas 16 de febreiro e 10 de marzo de 2016 os consellos sociais das universidades da Coruña e Vigo comunican á Consellería de Cultura, Educación e Ordenación Universitaria a renovación dos seguintes membros: José Manuel Sande García, como representante do Concello da Coruña no Consello Social da UDC en substitución de Francisco José Mourelo Barreiro; Xosé Manuel Atanes Limia, Javier Casares Mouriño e Mercedes Castro Mouzo, como representantes do Parlamento de Galicia no Consello Social da UVigo, designados polo Pleno do Parlamento na sesión celebrada o 23.2.2016, en substitución, por finalización de mandato, de Xesús López Carreira, Julio Estévez Fernández e Mónica Vázquez Blanco.</p>
    <p>De acordo co artigo 79.2 da Lei 6/2013, o mandato dos membros substitutos estenderase só polo tempo que reste para concluír os dos substituídos.</p>
    <p>Xúntase declaración xurada de compatibilidade dos novos membros dos consellos sociais.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do consello social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería. </p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no <em>Diario Oficial de Galicia</em>, e produce efectos a partir desa data.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear a José Manuel Sande García como representante do Concello da Coruña no Consello Social da Universidade da Coruña en substitución de Francisco José Mourelo Barreiro. </p>
    <p>Artigo 2</p>
    <p>Nomear a Xosé Manuel Atanes Limia, Javier Casares Mouriño e Mercedes Castro Mouzo como representantes do Parlamento de Galicia no Consello Social da Universidade de Vigo, en substitución, por finalización de mandato, de Xesús López Carreira, Julio Estévez Fernández e Mónica Vázquez Blanco.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 16 de marzo de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

