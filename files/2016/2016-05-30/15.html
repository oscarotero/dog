---
date: '2016-05-30'
id: G2158-060516-0001
page: 20782
number: 101
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1615/2013).
range: Edicto
url: >-
  https://www.xunta.gal/dog/Publicados/2016/20160530/AnuncioG2158-060516-0001_gl.html
---
<p>No procedemento de referencia ditouse a Sentenza do 13.11.2014, cuxo encabezamento e decisión literalmente copiados din:</p>
    <p>«Sentenza número 1311/2014.</p>
    <p>Maxistrada xuíza: Laura Guede Gallego.</p>
    <p>Ourense, 13 de novembro de 2014.</p>
    <p>Vistos os presentes autos número 1615/2013, sobre petición de alimentos, garda e custodia, promovidos pola procuradora, Sra. Paz Feijoo, en nome e representación de María Esther García Pérez, dirixida pola letrada Sra. Valeiras fronte a Luis López Suárez, que foi declarado en rebeldía, con intervención do Ministerio Fiscal.</p>
    <p>Resolvo:</p>
    <p>Acordo as seguintes medidas reguladoras da garda e custodia da menor Laura López García, así como a súa pensión de alimentos:</p>
    <p>1. Atribúeselle a garda e custodia da menor á nai Esther.</p>
    <p>2. Atribúeselle o exercicio exclusivo da patria potestade á nai Esther.</p>
    <p>3. Suspéndese o réxime de visitas.</p>
    <p>4. En concepto de alimentos a favor dos fillos comúns establécese a obriga do pai de aboar, dentro dos cinco días hábiles de cada mes e na conta que designe o actor, a suma de 100 euros, que serán anualmente actualizados en función das variacións que experimente o IPC ou índice que o substitúa no 1 de xaneiro. Así mesmo, establécese a obriga de aboar o 50 % dos gastos de material escolar que se xeran anualmente no mes de setembro e o 50 % dos gastos extraordinarios, diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios; será necesario o consentimento previo para estes últimos e non para os primeiros.</p>
    <p>Non se impoñen as custas do presente procedemento a ningunha das partes.</p>
    <p>Notifíqueselles esta resolución ás partes e ao Ministerio Fiscal. Esta sentenza non é firme. Conforme o disposto no artigo 208.4 da LAC, indícase que contra a presente resolución cabe interpor, no prazo de 20 días desde a súa notificación, recurso de apelación (artigos 457 e ss. da LAC) ante este tribunal.</p>
    <p>Lévese orixinal ao libro de sentenza e déixese testemuño suficiente nos autos.</p>
    <p>Así o acorda, manda e asina a súa señoría, dou fe».</p>
    <p>E como consecuencia do paradoiro ignorado de Luis López Suárez, expídese este edicto para que lle sirva de cédula de notificación.</p>
    <p>Ourense, 4 de maio de 2016</p>
    <footer><p>O/a letrado/a da Administración de xustiza</p></footer>

