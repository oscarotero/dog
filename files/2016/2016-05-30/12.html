---
date: '2016-05-30'
id: G0003-200516-0001
page: 20776
number: 101
agency: Servizo Galego de Saúde
section: IV. Oposicións e concursos.
title: >-
  ANUNCIO do 6 de maio de 2016, da Xerencia de Xestión Integrada de Ferrol, polo
  que se procede a dar publicidade á Resolución LD-02/2016 da mesma data pola
  que se convoca a provisión do posto de xefe/a da Unidade de Atención Primaria
  de Narón.
range: Anuncio
url: >-
  https://www.xunta.gal/dog/Publicados/2016/20160530/AnuncioG0003-200516-0001_gl.html
---
<p>De conformidade co establecido no Decreto 206/2005, do 22 de xullo (<em>Diario Oficial de Galicia</em> núm. 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde da Consellería de Sanidade do 24 de maio de 2006 (<em>Diario Oficial de Galicia</em> núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, o xerente de Xestión Integrada de Ferrol,</p>
    <p class="dog-titulo">RESOLVE:</p>
    <p>Primeiro. Anunciar a convocatoria para a cobertura, polo procedemento de libre designación, do posto de traballo que se indica no anexo.</p>
    <p>Segundo. As retribucións do posto ofertado serán as que correspondan de acordo coas ordes vixentes polas que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar na presente convocatoria dirixiranse á Xerencia de Xestión Integrada de Ferrol e poderán presentarse no Rexistro Xeral da Xerencia de Xestión Integrada de Ferrol, sito na avenida da Residencia, s/n, 15405 Ferrol, e demais lugares previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios da Dirección de Recursos Humanos e na intranet da Xerencia de Xestión Integrada de Ferrol, así como na páxina web do Servizo Galego de Saúde (www.sergas.es).</p>
    <p>Ferrol, 6 de maio de 2016</p>
    <footer><p>Ángel Facio Villanueva<br>Xerente de Xestión Integrada de Ferrol</p></footer>
    <h2>ANEXO</h2>
    <p>Denominación do posto: xefe/a da Unidade de Atención Primaria de Narón.</p>
    <p>Requisitos: posuír a condición de persoal estatutario fixo na categoría de persoal licenciado sanitario, en situación de servizo activo, desempeñando praza no Servizo de Atención Primaria de Narón, e acreditar un mínimo de tres anos de experiencia profesional na súa categoría profesional en institucións sanitarias do Sistema Nacional de Saúde.</p>
    <p>Procedemento de provisión: libre designación.</p>
    <p>Institución: Xerencia de Xestión Integrada de Ferrol.</p>

