---
date: '2016-05-30'
id: G0427-090516-0001
page: 20840
number: 101
agency: Consellería do Mar
section: VI. Anuncios. a) Administración autonómica.
title: >-
  ORDE do 3 de maio de 2016 pola que se autoriza a transmisión inter vivos da
  concesión administrativa e da batea M.T.V. I.
range: Orde
url: >-
  https://www.xunta.gal/dog/Publicados/2016/20160530/AnuncioG0427-090516-0001_gl.html
---
<p>Visto o expediente instruído para os efectos de transmisión da batea M.T.V. I e da concesión administrativa que o ampara, resultan: </p>
    <p>a) Antecedentes. </p>
    <p>Primeiro. Mediante escrito do 2.5.2016, David Places Fontaine, no nome e representación de Ruth Estrella Mallo Mariño, Francisco Places Fontaine e Raquel Pérez Álvarez solicitan autorización para a transmisión da concesión administrativa e da batea M.T.V. I.</p>
    <p>Segundo. Os interesados presentaron a documentación requirida para a tramitación neste tipo de procedementos.</p>
    <p>b) Consideración legais e técnicas.</p>
    <p>Primeiro. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro; coa Resolución do 12 de abril de 2012, de delegación de sinatura en materia de acuicultura nos titulares das xefaturas de Coordinación da Área do Mar da Consellería do Medio Rural e do Mar, e coa disposición adicional sexta do Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia, que dispón que as delegacións de competencias outorgadas polos distintos órganos superiores e de dirección afectados por este decreto continuarán vixentes ata que sexan expresamente revogados ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar, dispón a creación das xefaturas territoriais.</p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos da concesión administrativa e da batea que se indica a seguir a favor de Clotilde Castelo Baulde (35460129V):</p>
    <p>Identificación:</p>
    <p>Tipo: batea.</p>
    <p>Nome: M.T.V. I.</p>
    <p>Localización: </p>
    <p>Cuadrícula nº: 2.</p>
    <p>Polígono: B.</p>
    <p>Distrito: Ribeira (A Coruña).</p>
    <p>Especies autorizadas:</p>
    <p>Mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 26.6.1980.</p>
    <p>Remate da vixencia: 15.12.2019.</p>
    <p>Actuais titulares: David Places Fontaine e Ruth Estrella Mallo Mariño (76778148P, 52931228V), 1/2 gananciais, Francisco Places Fontaine e Raquel Pérez Álvarez (52457062L, 09774310T), 1/2 gananciais.</p>
    <p>Nova titular: Clotilde Castelo Baulde (35460129V), 100 % privativa.</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación da presente resolución no Diario Oficial de Galicia, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión administrativa queda subrogada nos mesmos dereitos e nas mesmas obrigas ca os anteriores desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 3 de maio de 2016</p>
    <footer><p>A conselleira do Mar<br>P.D. (Resolución do 12.4.2012)<br>Juan Carlos Barreiro González<br>Xefe territorial da Coruña</p></footer>

