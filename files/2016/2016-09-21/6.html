---
date: '2016-09-21'
id: G1991-010916-0002
page: 43330
number: 180
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (4616/2008-E).
range: Edicto
url: >-
  https://www.xunta.gal/dog/Publicados/2016/20160921/AnuncioG1991-010916-0002_gl.html
---
<p>Procedemento ordinario 4616/2008-E</p>
    <p>Recorrente: Asociación Afectados Ronda de Vigo</p>
    <p>Letrado: Carlos Abal Lourido</p>
    <p>Procurador: Luis Sánchez González</p>
    <p>Admón. demandada: Consellería de Política Territorial, Obras Públicas e Transportes</p>
    <p>Letrado: letrado da Xunta de Galicia</p>
    <p>Codemandado: Concello de Vigo</p>
    <p>Letrado: letrado do Concello de Vigo</p>
    <p>Procurador: Juan Lage Fernández-Cervera</p>
    <p>No procedemento ordinario tramitado nesta sección co número 4616/2008, acordouse expedir este edicto co fin de que se publique no Diario Oficial de Galicia a parte dispositiva da sentenza ditada polo Tribunal Supremo con data do 15 de xuño de 2016. </p>
    <p>«Sentenza:</p>
    <p>Resolvemos que, rexeitando as causas de inadmisión alegadas, con estimación do motivo oitavo de casación e desestimación dos demais, debemos declarar e declaramos que é procedente o recurso de casación interposto pola procuradora María del Carmen Pérez Saavedra, en nome e representación da Asociación de Afectados pola Ronda de Vigo, contra a sentenza pronunciada, con data do 20 de febreiro de 2014, pola Sección Segunda da Sala do Contencioso-Administrativo do Tribunal Superior de Xustiza de Galicia, no recurso contencioso-administrativo número 4616/2008, a que, por conseguinte, anulamos, ao mesmo tempo que, con estimación parcial do recurso contencioso-administrativo sostido pola representación procesual da dita Asociación de Afectados, debemos declarar e declaramos que a Orde da Consellería de Política Territorial, Obras Públicas e Transportes da Xunta de Galicia, do 16 de maio de 2008, pola que se aprobou definitiva e parcialmente o Plan Xeral de Ordenación Municipal de Vigo, publicada no Diario Oficial de Galicia núm. 106, do 3 de xuño de 2008, e a Orde da Consellería de Medio Ambiente, Territorio e Infraestruturas da Xunta de Galicia do 13 de xullo de 2009, pola que se aprobou definitivamente o Plan Xeral de Ordenación Municipal de Vigo, publicada no Diario Oficial de Galicia núm. 144, do 24 de xullo de 2009, son contrarias a dereito e, por tanto, declarámolas radicalmente nulas, mentres que desestimamos as pretensións formuladas na súa demanda pola indicada Asociación de Afectados, relativas á consideración como solo urbano consolidado dos terreos atravesados pola denominada Ronda de Vigo, sen facer expresa condena ao pagamento das custas procesuais causadas na instancia e neste recurso de casación». </p>
    <p>Así, por esta nosa sentenza, cuxa parte dispositiva se publicará no Diario Oficial de Galicia, pronunciámolo, mandámolo e asinámolo. Deberase facer saber ás partes, ao llela notificar, que contra ela non cabe ningún recurso ordinario. </p>
    <p>A Coruña, 1 de setembro de 2016</p>
    <footer><p>Inmaculada Pérez Arrojo<br>Letrada da Administración de xustiza</p></footer>

