---
date: '2016-09-21'
id: G0164-150916-0002
page: 43316
number: 180
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 9 de setembro de 2016 pola que se fai pública a modificación da
  dotación orzamentaria para a concesión das axudas establecidas na Orde do 10
  de marzo de 2016 pola que se establecen as bases reguladoras que rexerán as
  axudas destinadas á colaboración no financiamento de actuacións en materia de
  arquivos e se procede á súa convocatoria para o ano 2016 (código de
  procedemento CT130A).
range: Orde
url: >-
  https://www.xunta.gal/dog/Publicados/2016/20160921/AnuncioG0164-150916-0002_gl.html
---
<p>Con data do 6 de abril de 2016 (DOG número 65) publicouse a Orde do 10 de marzo de 2016 pola que se establecen as bases reguladoras que rexerán as axudas destinadas á colaboración no financiamento de actuacións en materia de arquivos e se procede á súa convocatoria para o ano 2016.</p>
    <p>O artigo 3.4 da devandita orde establece que o importe do crédito inicial poderá ser ampliado en función das dispoñibilidades orzamentarias, o que poderá dar lugar á concesión de máis subvencións de acordo co artigo 31.2 da Lei 9/2007, do 13 de xuño, de subvencións de Galicia.</p>
    <p>Como consecuencia da existencia de crédito adecuado para poder ampliar o orzamento inicial e á vista das necesidades valoradas, o conselleiro de Cultura, Educación e Ordenación Universitaria,</p>
    <p class="dog-titulo">DISPÓN:</p>
    <p>Artigo 1. Ampliación de crédito</p>
    <p>Increméntase o importe das axudas a entidades locais que se van conceder ao abeiro da Orde do 10 de marzo de 2016, publicada o 6 de abril de 2016 (DOG número 65), e engádese a contía de 13.000 € con cargo á aplicación orzamentaria 10.20.432A.760.0 dos orzamentos xerais da Comunidade Autónoma de Galicia para 2016.</p>
    <p>Artigo 2. Prazo de presentación de solicitudes</p>
    <p>Esta modificación non afecta o prazo establecido na referida Orde do 10 de marzo de 2016 para a presentación de solicitudes.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 9 de setembro de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

