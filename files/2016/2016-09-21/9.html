---
date: '2016-09-21'
id: G2312-010916-0001
page: 43336
number: 180
agency: Xulgado de Primeira Instancia e Instrución número 2 de Viveiro
section: V. Administración de xustiza.
title: EDICTO (788/2015).
range: Edicto
url: >-
  https://www.xunta.gal/dog/Publicados/2016/20160921/AnuncioG2312-010916-0001_gl.html
---
<p>Eu, Marta Berta García Roces, letrada da Administración de xustiza do Xulgado de Primeira Instancia número 2 de Viveiro, fago saber que no presente procedemento ordinario 788/2015, seguido por instancia de Vicente Rolle Rodríguez e Nieves Fraga Corbelle fronte á entidade Eólica Gallega Inversiones, S.L., se ditou a sentenza 76/2016 da cal, de entre outros pronunciamentos, se deberá publicar o seguinte extracto, tal e como establece o artigo 497.2 da Lei de axuizamento civil:</p>
    <p>«Sentenza 76/2016.</p>
    <p>Viveiro, 5 de maio de 2016.</p>
    <p>Vanessa María Formoso Castro, maxistrada titular do Xulgado de Primeira Instancia e Instrución número 2 de Viveiro, unha vez examinadas as actuacións, ditou a seguinte sentenza:</p>
    <p>Vistos os presentes autos de xuízo ordinario número 788/2015, seguidos ante este xulgado por instancia de Vicente Rolle Rodríguez e Nieves Fraga Corbelle, representados pola oficial habilitada Sra. Parapar, en substitución do procurador Sr. Prieto Vázquez e defendidos pola letrada Sra. Santos Alonso, contra Eólica Gallega de Inversiones, S.L., non comparecida e declarada en rebeldía, sobre reclamación de cantidade en cumprimento de contrato.</p>
    <p>(…)</p>
    <p>Resolución:</p>
    <p>Estimo a demanda interposta por Vicente Rolle Rodríguez e Nieves Fraga Corbelle, representados pola oficial habilitada Sra. Parapar, en substitución do procurador Sr. Prieto Vázquez e defendidos pola letrada Sra. Santos Alonso, contra Eólica Gallega de Inversiones, S.L., non comparecida e declarada en rebeldía, e condeno a demandada a pagar aos demandantes a cantidade de 9.713,81 euros, máis os xuros legais.</p>
    <p>Procede a condena en custas da demandada.</p>
    <p>Expídase testemuño desta resolución, o cal se levará aos autos correspondentes, quedando o orixinal no presente libro. </p>
    <p>Contra esta sentenza cabe recurso de apelación ante a Audiencia Provincial, que se deberá interpor ante este xulgado no prazo de vinte días desde a súa notificación. Advírtese a parte que desexe recorrer que debe constituír un depósito de 50 euros na conta do xulgado baixo apercibimento de que, en caso de non o verificar, non se tramitará o recurso.</p>
    <p>Así, por esta miña sentenza, pronúncioa, mándoa e asínoa».</p>
    <p>E ao estar en paradoiro descoñecido Eólica Gallega Inversiones, S.L., expídese este edicto co fin de que lle sirva de notificación en forma á parte demandada.</p>
    <p>Viveiro, 6 de maio de 2016</p>
    <footer><p>A letrada da Administración de xustiza</p></footer>

