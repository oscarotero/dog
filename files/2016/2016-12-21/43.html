---
date: '2016-12-21'
id: G0426-051216-0002
page: 55391
number: 242
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 24 de novembro de 2016, do Xurado Provincial de Clasificación de
  Montes Veciñais en Man Común de Pontevedra, polo que se inicia a tramitación
  do expediente de clasificación do monte Cabaleiro, solicitado a favor da
  Comunidade de Montes Veciñais en Man Común de Cesantes, parroquia de Cesantes
  (Redondela), e se abre un período dun mes para a práctica de alegacións.
range: Anuncio
url: >-
  https://www.xunta.gal/dog/Publicados/2016/20161221/AnuncioG0426-051216-0002_gl.html
---
<p>O Xurado Provincial de Clasificación de Montes Veciñais en Man Común de Pontevedra, en sesión que tivo lugar o día 8 de febreiro de 2016, acordou iniciar os trámites para a clasificación como veciñal en man común do seguinte monte:</p>
    <p>Concello: Redondela.</p>
    <p>Parroquia: Cesantes.</p>
    <p>Nome do monte: Cabaleiro.</p>
    <p>Cabida: 4.226 m2 (superficie alegada na solicitude). </p>
    <p>Lindes:</p>
    <p>Norte: monte veciñal Cabaleiro de Cesantes sen clasificar e área de descanso da estrada N-550 de Redondela a Pontevedra.</p>
    <p>Sur: monte veciñal Cabaleiro de Cesantes sen clasificar, ocupado por Herminia Rey Lorenzo. </p>
    <p>Leste: monte veciñal Cabaleiro de Cesantes clasificado polo Xurado Provincial mediante Resolución do 30 de maio de 2001.</p>
    <p>Oeste: estrada N-550 de Redondela a Pontevedra.</p>
    <p>O que se pon en coñecemento de todos os interesados, para efectos de abrir un período dun mes de duración para que se poida examinar o expediente e aducir durante este tempo o que se considere procedente en relación cos montes de referencia, así como presentar cantas alegacións, documentos ou informacións consideren convenientes e, se for o caso, propoñer proba concretando os medios de que pretendan valerse, de conformidade co disposto no artigo 11 da Lei 13/1989, do 10 de outubro, de montes veciñais en man común, e no artigo 23 do Decreto 260/1992, do 4 de setembro, polo que se aproba o regulamento para a execución da dita lei.</p>
    <p>Pontevedra, 24 de novembro de 2016</p>
    <footer><p>Xosé Carlos Morgade Martínez<br>Instrutor</p></footer>

