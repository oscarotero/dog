---
date: '2016-06-21'
id: O3C3-150616-0002
page: 25735
number: 117
agency: Axencia Galega de Emerxencias
section: VI. Anuncios. a) Administración autonómica.
title: >-
  RESOLUCIÓN do 15 de xuño de 2016 pola que se anuncia a licitación, mediante
  procedemento aberto, sistema multicriterio, tramitación ordinaria e
  documentalmente simplificada, que ten por obxecto a adquisición de
  embarcacións destinadas a tarefas de prevención e actuación en emerxencias,
  cofinanciada nun 80 % polo Feder no marco do programa operativo Feder Galicia
  2014-2020, obxectivo temático 05, prioridade de investimento 05.02, obxectivo
  específico 05.02.01, liña de actuación 40: dotación de equipamento,
  instalacións e infraestruturas de protección civil destinadas á prevención e
  xestión de riscos derivados de catástrofes naturais e fenómenos relacionados
  co clima.
range: Resolución
url: >-
  https://www.xunta.gal/dog/Publicados/2016/20160621/AnuncioO3C3-150616-0002_gl.html
---
<p>1. Entidade adxudicadora. Datos xerais e datos para a obtención da información:</p>
    <p>a) Organismo: Axencia Galega de Emerxencias.</p>
    <p>b) Dependencia que tramita o expediente: Secretaría Xeral.</p>
    <p>c) Obtención de documentación e información: </p>
    <p>1º. Dependencia: Axencia Galega de Emerxencias.</p>
    <p>2º. Enderezo: rúa Roma, nº 25-27, 1º.</p>
    <p>3º. Localidade e código postal: Santiago de Compostela 15781.</p>
    <p>4º. Teléfono: 881 99 72 57.</p>
    <p>5º. Fax: 981 54 60 28. </p>
    <p>6º. Correo electrónico: mh.barrio.blanco@xunta.gal. </p>
    <p>7º. Enderezo da internet do perfil do contratante:</p>
    <p>http://www.contratosdegalicia.es/resultado.jsp?N=37407.</p>
    <p>Tamén se terá acceso ao perfil do contratante desde a Plataforma de contratos públicos de Galicia a través de http://www.xunta.gal e da páxina web: http://www.axega112.gal.</p>
    <p>8º. Data límite de obtención de documentación e información: ata o 11 de xullo de 2016 ás 14.00 horas. </p>
    <p>d) Número de expediente: AXGE.16.SU.088.</p>
    <p>2. Obxecto do contrato:</p>
    <p>a) Tipo: contrato administrativo de subministración. </p>
    <p>b) Descrición: subministración de oito (8) embarcacións para a actuación en emerxencias destinadas aos servizos de emerxencias para atender situacións en que sexa necesario empregar este tipo de equipamento, tales como: dispositivos preventivos, rescates de persoas, buscas de persoas, apoio loxístico en situacións de emerxencia, etc. </p>
    <p>c) División por lotes e número: non.</p>
    <p>d) Prazo de execución: máximo de 45 días desde a formalización do contrato.</p>
    <p>e) Nomenclatura: CPV: 34522450-1. </p>
    <p>3. Tramitación e procedemento:</p>
    <p>a) Tramitación: ordinaria.</p>
    <p>b) Procedemento: aberto.</p>
    <p>c) Criterios de adxudicación: adxudicación baseada en criterios avaliables de forma automática por aplicación de fórmulas. A pluralidade dos criterios de avaliación enumérase e detállase coas puntuacións e a ponderación no prego de cláusulas administrativas particulares. </p>
    <p>4. Valor estimado do contrato: 115.041,35 €, IVE excluído.</p>
    <p>5. Orzamento base de licitación: 139.200,00 €, IVE incluído. </p>
    <p>6. Garantías exixidas. Definitiva: 5 por cento do importe de adxudicación, IVE excluído. </p>
    <p>7. Requisitos específicos do contratista:</p>
    <p>a) Clasificación: non.</p>
    <p>b) Solvencia económica e financeira: deberá xustificarse polos medios sinalados no número 16 da folla de especificacións ou portada do prego de cláusulas administrativas.</p>
    <p>c) Solvencia técnica: deberá xustificarse polos medios sinalados no número 17 da folla de especificacións ou portada do prego de cláusulas administrativas.</p>
    <p>8. Presentación das ofertas:</p>
    <p>a) Data límite de presentación das ofertas: ata as 14.00 horas do 11 de xullo de 2016.</p>
    <p>b) Modalidade de presentación: a indicada no prego de cláusulas administrativas. Debe figurar no exterior dos sobres o CIF do licitador. No caso de que estean inscritos no Rexistro de Contratistas achegarase grampado no exterior do sobre A o certificado do devandito rexistro.</p>
    <p>c) Lugar de presentación:</p>
    <p>1º. Entidade: Rexistro Xeral da Axencia Galega de Emerxencias.</p>
    <p>2º. Enderezo: r/ Roma, 25-27, 1º andar, polígono das Fontiñas.</p>
    <p>3º. Localidade e código postal: Santiago de Compostela 15781.</p>
    <p>4º. Cando a proposición se envíe por correo, o licitador deberá xustificar a data de imposición do envío na oficina de Correos e anunciar ao órgano de contratación a remisión da mencionada oferta mediante telegrama ou fax o mesmo día. O número de fax é o indicado no número 1.c) deste anuncio.</p>
    <p>d) Prazo durante o que o licitador estará obrigado a manter a súa su oferta: tres (3) meses contados desde a data de apertura das proposicións.</p>
    <p>e) Admisión de variantes: non.</p>
    <p>9. Apertura de las ofertas:</p>
    <p>a) Descrición: a apertura, comprobación e avaliación separada do sobre A, relativo á documentación acreditativa dos requisitos de aptitude para contratar, e do sobre B, cos elementos da oferta que admiten unha avaliación mediante a aplicación de fórmulas, realizarase conforme o disposto nos pregos administrativos e na normativa de contratos do sector público.</p>
    <p>b) Entidade e lugar: Axencia Galega de Emerxencias. Sala de xuntas.</p>
    <p> c) Enderezo: r/ Roma, 25-27, 3º andar, polígono das Fontiñas.</p>
    <p> d) Localidade: Santiago de Compostela.</p>
    <p>e) Data e hora: a apertura do sobre B terá lugar en acto público. A data e a hora da súa celebración comunicarase coa antelación debida mediante a súa publicación no perfil do contratante e mediante o envío de fax a cada un dos licitadores. </p>
    <p>10. Gastos dos anuncios: serán por conta do adxudicatario.</p>
    <p>11. Outras informacións:</p>
    <p>a) Admítense melloras conforme o prego de cláusulas administrativas particulares.</p>
    <p>b) As ofertas tamén porán presentarse por correo, segundo o disposto no artigo 80.4 do Regulamento xeral da Lei de contratos das administracións públicas; neste caso o licitador deberá anunciar ao órgano de contratación mediante telegrama ou fax, no mesmo día da imposición na oficina de Correos, a remisión da documentación para concorrer á licitación, así como xustificar a data de imposición do envío.</p>
    <p>c) Idioma: galego, castelán ou nos idiomas da Unión Europea, acompañado de tradución oficial.</p>
    <p>d) Forma xurídica de agrupación de empresas, se é o caso: unión de empresarios.</p>
    <p>e) Apertura do sobre A: terá lugar en acto previo á comprobación da documentación xeral segundo se especifica no prego de cláusulas administrativas particulares.</p>
    <p>f) Apertura e avaliación da oferta do sobre B: a apertura do sobre B realizarase en acto público. A data e a hora comunicaranse coa antelación debida mediante a súa publicación no perfil do contratante e mediante o envío dun fax a cada un dos licitadores.</p>
    <p>No caso de que o acto público de apertura das ofertas se modifiquen notificarase esta circunstancia aos licitadores presentados e farase pública no perfil do contratante.</p>
    <p>g) Publicidade de resultados: as datas e os resultados da apertura do sobre B, así como da adxudicación e formalización do contrato faranse públicas no perfil do contratante.</p>
    <p>h) Formalización do contrato: o contrato perfeccionarase coa súa formalización, que se efectuará no prazo previsto no cadro de características.</p>
    <p>Santiago de Compostela, 15 de xuño de 2016</p>
    <footer><p>Juan José Muñoz Iglesias<br>Xerente da Axencia Galega de Emerxencias</p></footer>

