---
date: '2016-06-21'
id: L182-060616-0001
page: 25773
number: 117
agency: Concello de Teo
section: VI. Anuncios. b) Administración local.
title: ANUNCIO da aprobación inicial de estudo de detalle para edificio comercial.
range: Anuncio
url: >-
  https://www.xunta.gal/dog/Publicados/2016/20160621/AnuncioL182-060616-0001_gl.html
---
<p>Por Resolución da Alcaldía, do 13 de maio de 2016, aprobouse inicialmente o estudo de detalle para edificio comercial destinado a supermercado de alimentación e aparcadoiro, na antiga estrada de Santiago á Estrada km 3, lugar de Estivada (Cacheiras), promovido por José Ángel Martín Cuesta en representación de Mercadona, S.A. e redactado polo arquitecto Ramón Amadeo Facal Grobas.</p>
    <p>De conformidade co artigo 47 da Lei do solo de Galicia (LSG) e co 121 do Regulamento de planeamento (RP), suspéndese o procedemento de outorgamento de licenzas naqueles ámbitos do territorio obxecto do estudo de detalle cuxas novas determinacións supoñan a modificación da ordenación urbanística vixente.</p>
    <p>A duración da suspensión é de dous anos, e extinguirase en todo caso coa aprobación definitiva do estudo de detalle.</p>
    <p>A área afectada pola suspensión é a dos dous inmobles cuxa referencia catastral se recolle a continuación:</p>
    <p>– 15083A060000900000LQ. Superficie de 5.246 m2</p>
    <p>– 15083A060000910001BA. Superficie de 3.252 m2</p>
    <p>Conforme o artigo 80 da LSG, sométese o expediente a información pública polo prazo dun mes mediante a publicación deste anuncio no Diario Oficial de Galicia, en La Voz de Galicia, no taboleiro de edictos e na páxina web do concello. Durante ese prazo, que se computará a partir do día seguinte ao da publicación deste anuncio no DOG, os propietarios e demais interesados poderán formular as alegacións que teñan por conveniente para a defensa dos seus dereitos e intereses.</p>
    <p>O expediente completo está á disposición dos interesados no Departamento de Urbanismo, en horario de oficina. </p>
    <p>Teo, 25 de maio de 2016</p>
    <footer><p>Rafael C. Sisto Edreira<br>Alcalde</p></footer>

