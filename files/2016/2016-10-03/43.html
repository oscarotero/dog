---
date: '2016-10-03'
id: G0181-220916-0001
page: 45564
number: 188
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 19 de setembro de 2016, do Servizo da Delegación Provincial da
  Coruña, pola que se sinalan as datas para o levantamento de actas previas á
  ocupación dos bens e dereitos afectados polo proxecto de construción da obra
  da variante de Aradas, en Santiago de Compostela (clave AC/10/020.01).
range: Resolución
url: >-
  https://www.xunta.gal/dog/Publicados/2016/20161003/AnuncioG0181-220916-0001_gl.html
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma galega no desenvolvemento lexislativo e na execución da lexislación do Estado en materia de expropiación forzosa.</p>
    <p>Con data do 7 de maio de 2015, a Xunta de Galicia procedeu á declaración de utilidade pública e á urxente ocupación dos bens e dereitos afectados polo proxecto de construción da obra da variante de Aradas en Santiago de Compostela (clave AC/10/020.01), mediante Decreto 71/2015, publicado no Diario Oficial de Galicia do 11 de maio de 2015.</p>
    <p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954 e 56 e seguintes do regulamento para a súa aplicación, este servizo, en uso das facultades que lle confire o artigo 98 da mencionada lei, resolveu convocar os titulares de bens e dereitos afectados que figuran na relación exposta no taboleiro de anuncios do Concello de Santiago de Compostela para que comparezan no lugar, nas datas e nas horas que se detallan a seguir co fin de proceder ao levantamento das actas previas á ocupación, nas cales se recollerán os datos necesarios para determinar os bens e dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Concello de Santiago de Compostela.</p>
    <p>Lugar: Centro Sociocultural de Vite.</p>
    <p>Data: 24 de outubro de 2016, das 9.30 ás 14.00 horas, desde o A ata Fernández Seoane, María Teresa.</p>
    <p>Data: 25 de outubro de 2016, das 9.30 ás 14.00 horas, desde Gándara Martínez, Pedro ata Landeira Conde, Maximino.</p>
    <p>Data: 26 de outubro de 2016, das 9.30 ás 14.00 horas, desde Liste Mata, Manuel ata Otero Vázquez, María Josefa.</p>
    <p>Data: 27 de outubro de 2016, das 9.30 ás 14.00 horas, desde Pena Rendo, Javier ata o Z.</p>
    <p>A relación de titulares cos bens e dereitos afectados, así como o plano parcelario correspondente, estarán expostos no Concello de Santiago de Compostela e no Servizo da Delegación Provincial da Axencia Galega de Infraestruturas da Coruña (r/ Vicente Ferrer nº 2-8º andar).</p>
    <p>Ao dito acto deberán acudir os titulares afectados persoalmente ou ben representados pola persoa debidamente autorizada para actuar no seu nome, xuntando os documentos acreditativos da súa titularidade, o documento nacional de identidade e o último recibo da contribución, e poden facerse acompañar pola súa conta, se o estiman oportuno, dos seus peritos e notarios.</p>
    <p>Así mesmo, e no cumprimento do establecido nos artigos 17, 18 e 19 da Lei de expropiación forzosa e no 56 do regulamento da Lei de expropiación forzosa, ábrese información pública durante un prazo de quince días, contados a partir do seguinte ao da publicación da presente resolución e ata o momento do levantamento da acta previa correspondente, co fin de que os interesados poidan formular por escrito, ante o Servizo da Delegación Provincial da Axencia Galega de Infraestruturas da Coruña (r/ Vicente Ferrer nº 2-8º andar), as alegacións que consideren pertinentes para os efectos previstos na regulación referida.</p>
    <p>A Coruña, 19 de setembro de 2016</p>
    <footer><p>Felipe de la Vega Gándaras<br>Xefe do Servizo da Delegación Provincial da Coruña</p></footer>

