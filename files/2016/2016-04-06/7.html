---
date: '2016-04-06'
id: C3K1-300316-0003
page: 12185
number: 65
agency: Consellería de Sanidade
section: IV. Oposicións e concursos.
title: >-
  ORDE do 28 de marzo de 2016 pola que se resolve a convocatoria pública para a
  provisión de postos de persoal directivo na Xestión Integrada de Ourense,
  Verín e O Barco de Valdeorras.
range: Orde
url: >-
  https://www.xunta.gal/dog/Publicados/2016/20160406/AnuncioC3K1-300316-0003_gl.html
---
<p>Por Orde desta consellería do 4 de febreiro de 2016 (DOG núm. 33, do 18 de febreiro), convocouse a provisión, polo sistema de libre designación, de postos directivos na Xestión Integrada de Ourense, Verín e O Barco de Valdeorras.</p>
    <p>De conformidade co establecido no artigo 59 do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e en exercicio das competencias que ten atribuídas esta consellería </p>
    <h2>DISPOÑO:</h2>
    <p>Primeiro. Resolver a convocatoria pública efectuada por Orde desta consellería do 4 de febreiro de 2016 (DOG núm. 33, do 18 de febreiro), para os efectos previstos no número 2 do artigo 59 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde.</p>
    <p>Segundo. Seleccionar e nomear, para o desempeño dos postos que se indican, as persoas que figuran no anexo I desta orde.</p>
    <p>Terceiro. Seleccionar, para o desempeño do posto que se indica, a persoa que figura no anexo II desta orde, para os efectos de que se proceda á súa vinculación mediante contrato laboral de alta dirección.</p>
    <p>Cuarto. Contra esta orde, que pon fin á vía administrativa, poderá interpoñerse recurso potestativo de reposición, ante este mesmo órgano, no prazo dun mes contado a partir do día seguinte ao da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo, no prazo de dous meses contados desde a mesma data, ante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de marzo de 2016</p>
    <footer><p>Jesús Vázquez Almuíña<br>Conselleiro de Sanidade</p></footer>
    <h2>ANEXO I</h2>
    <p>Posto: director/a de Procesos Asistenciais.</p>
    <p>Nome e apelidos: Antonio Álvarez García.</p>
    <p>DNI (*): *****633K.</p>
    <p>Posto: xerente executivo/a de Verín.</p>
    <p>Nome e apelidos: María Guillermina Agulla Budiño.</p>
    <p>DNI (*): *****986P.</p>
    <h2>ANEXO II</h2>
    <p>Posto: xerente executivo/a do Barco de Valdeorras.</p>
    <p>Nome e apelidos: Ciro Andrés Cabezas Checchi.</p>
    <p>DNI (*): *****113X.</p>
    <p>* Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

