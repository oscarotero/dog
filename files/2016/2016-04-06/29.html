---
date: '2016-04-06'
id: G0424-080316-0007
page: 12222
number: 65
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 23 de febreiro de 2016, da Xefatura Territorial da Coruña, pola
  que se concede a autorización administrativa previa, de construción e
  declaración de utilidade pública, en concreto, dunha instalación de
  distribución eléctrica no concello da Laracha (expediente IN407A 2015/016-1).
range: Resolución
url: >-
  https://www.xunta.gal/dog/Publicados/2016/20160406/AnuncioG0424-080316-0007_gl.html
---
<p>Expediente: IN407A 2015/016-1.</p>
    <p>Promotora: Hidroeléctrica de Laracha, S.L.</p>
    <p>Instalación: centro de seccionamento da Barreira.</p>
    <p>Concello: A Laracha.</p>
    <p>Feitos:</p>
    <p>1. O 19.1.2015 o promotor solicitou a autorización administrativa previa, autorización administrativa de construción e a declaración de utilidade pública da instalación de distribución eléctrica indicada, así como o trámite de compatibilidade da instalación eléctrica co dereito mineiro incluído na relación de bens e dereitos afectados.</p>
    <p>2. Características técnicas:</p>
    <p>Novo centro de seccionamento (CS) tipo PFU-5, cun transformador de 50 kVA, catro celas de liña e unha de protección, todas elas con illamento en SF6. Desmóntanse os centros de transformación de Estoril e A Barreira e conéctanse as RBT ao novo centro de seccionamento da Barreira proxectado.</p>
    <p>Reforma das liñas de media tensión existentes que se manobrarán desde o CS proxectado:</p>
    <p>– LMT As Torres de Cillobre-Estramil: reforma dun treito da LMT As Torres de Cillobre-Estramil-Lendo (expediente 51.892). Proxéctase un novo treito de LMTA de 200 m de lonxitude, en condutor nu tipo LA-56 co inicio no apoio nº 20 proxectado que substitúe o existente e final no apoio nº 22 proxectado onde se realizará o paso de aéreo a subterráneo da liña principal nas inmediacións do CS.</p>
    <p>– LMT a CT Cruceiro Lendo, LMT O Campo da Porta e LMT a CT Estramil II: substitución do apoio nº 23 da LMT As Torres de Cillobre-Estramil-Lendo (expedente 51.892), que fará as funcións de final de liña no que se retensarán os condutores existentes das liñas aéreas tipo LA-30. Neste apoio realizaranse os pasos de subterráneo a aéreo da LMT subterránea.</p>
    <p>Proxéctase a desmontaxe do treito de liña aérea entre o apoio nº 20, que se vai intercalar na LMT As Torres de Cillobre-Estramil-Lendo, e o apoio proxectado en que se farán os tres pasos aerosubterráneos das liñas proxectadas, en condutor un de tipo LA-56, así como da derivada ao CT Estramil, en condutor un de tipo LA-30.</p>
    <p>Para alimentar ao CS proxectado e enlazar coas LMTS aéreas existentes, proxéctanse os seguintes treitos de LMTS subterráneas:</p>
    <p>– LMT subterránea a CS A Barreira cunha lonxitude de 24 m, en condutor de tipo RHZ1-2 OL-12/20 kV, 3 (1×150 Al), coa orixe no paso de aéreo a subterráneo que se vai realizar no apoio nº 22 proxectado, e final no centro de seccionamento proxectado. </p>
    <p>– LMT subterránea a CT Cruceiro Lendo, LMT subterránea O Campo da Porta e LMT subterránea a CT Estramil II, cunhas lonxitude de 547 m, en condutor de tipo RHZ1-2 OL-12/20 kV, 3 (1×150 Al), coa orixe nas celas de liña que se vai instalar no centro de seccionamento proxectado, e final no paso de subterráneo a aéreo que se vai realizar no apoio nº 23 proxectado.</p>
    <p>3. O proxecto someteuse ao trámite de información pública mediante resolución publicada nos seguintes medios:</p>
    <p>– Resolución información pública: 20.5.2015.</p>
    <p>– DOG: 13.7.2015.</p>
    <p>– BOP: 4.6.2015.</p>
    <p>– Xornal <em>La Voz de Galicia</em>: 20.6.2015.</p>
    <p>– Taboleiro de anuncios do concello: dilixencia do secretario municipal do 3.8.2015.</p>
    <p>– Notificación aos interesados descoñecidos: BOE: 7.12.2015.</p>
    <p>Así mesmo, realizáronse notificacións individuais aos titulares que figuran na relación de bens e dereitos afectados.</p>
    <p>No certificado de exposición pública do concello indícase que non se formularon alegacións.</p>
    <p>4. Durante o período en que se someteu ao trámite de información pública foi presentada a seguinte alegación:</p>
    <p>José Luis Figueroa Mira, na súa condición de apoderado da empresa Epifanio Campo, S.L., mediante escrito recibido o 10 de xullo de 2015, solicita que se admita en condición de interesado e parte afectada a Epifanio Campo, S.L. por ser propietaria do predio identificado na relación de bens e dereitos afectados co número 3.</p>
    <p>Desta alegación déuselle traslado ao promotor, que contestou: </p>
    <p>Escrito recibido o 4 de agosto de 2015 en que se valoran as alegacións presentadas por Epifanio Campo, S.L., no cal, en síntese, manifesta o seguinte:</p>
    <p>Débese proceder ao cambio de titularidade da parcela número 3 a favor da empresa Epifanio Campo, S.L.</p>
    <p>5. Solicitouse o preceptivo informe aos seguintes organismos.</p>
    <p>– Concello da Laracha: non consta informe, polo que se entende a conformidade coa instalación.</p>
    <p>– CMATI Infraestruturas: non consta informe, polo que se entende a conformidade coa instalación.</p>
    <p>– Deputación provincial: non consta informe, polo que se entende a conformidade coa instalación.</p>
    <p>– Telefónica: consta informe favorable aceptado polo promotor.</p>
    <p>6. Os servizos técnicos da xefatura territorial emitiron informe favorable sobre a dita solicitude.</p>
    <p>7. Consta no expediente un informe favorable do 29.1.2016, dos servizos técnicos desta xefatura territorial ao respecto da compatibilidade do proxecto co dominio mineiro afectado.</p>
    <p>Consideracións legais e técnicas:</p>
    <p>1. Lexislación de aplicación:</p>
    <p>– Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro, e BOE núm. 30, do 4 de febreiro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 34, do 16 de febreiro).</p>
    <p>– Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia (DOG núm. 194, do 9 de outubro).</p>
    <p>– Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria (DOG núm. 232, do 4 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>2. Na visita de campo realizada para examinar a localización das instalacións, non se apreciou, nos predios sometidos a expropiación, ningunha das limitacións á constitución da servidume indicadas no artigo 58.a) da Lei 24/2013, do 26 de decembro, do sector eléctrico.</p>
    <p>3. En relación coas alegacións formuladas e coas manifestacións do promotor, cómpre sinalar:</p>
    <p>Procede atender a solicitude realizada por José Luis Figueroa Mira na súa condición de apoderado da empresa Epifanio Campo, S.L.</p>
    <p>O día 10 de agosto de 2015 reitíuselle notificación individual como titular de bens e dereitos afectados polo proxecto. </p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa, a autorización administrativa de construción e a declaración de utilidade pública da instalación de distribución eléctrica, así como a compatilibidade do proxecto co dominio mineiro afectado.</p>
    <p>2. A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada deberá presentar, ante esta xefatura territorial, unha solicitude á cal se xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 10, do 14 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 23 de febreiro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

