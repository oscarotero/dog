---
date: '2016-04-06'
id: G1994-150316-0001
page: 12190
number: 65
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4332/2015).
range: Edicto
url: >-
  https://www.xunta.gal/dog/Publicados/2016/20160406/AnuncioG1994-150316-0001_gl.html
---
<p>M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 4332/2015 desta sección, seguido por instancia de Fogasa contra o Ministerio Fiscal, Francisco Javier Vidal Buján, Tian Boats, S.L., Estaleiros do Norte Embarcações Profissionais e Desportivas, lda., sobre despedimento disciplinario, se ditou en data 19 de febreiro de 2016 a seguinte resolución:</p>
    <p>O anterior escrito subscrito polo letrado da Avogacía do Estado, en representación de Fogasa, únase ao recurso da súa razón xunto coas súas copias.</p>
    <p>Tense por interposto o recurso de casación para unificación de doutrina. Fórmese peza separada, que se encabezará con testemuño da sentenza ditada por esta sala, e emprácense ás demais partes para que comparezan por escrito de letrado ante a Sala do Social do Tribunal Supremo dentro do prazo de dez días; achegaranse copias do dito escrito e designarase un domicilio para notificacións na sede da dita sala. Deberase acreditar a representación da parte de non constar previamente nas actuacións.</p>
    <p>Emprácese a Estaleiros do Norte Embarcacões Profissionais e Desportivas, lda. por medio de edicto a través do Diario Oficial de Galicia.</p>
    <p>Unha vez verificado, remítanse as actuacións ao dito tribunal.</p>
    <p>A parte recorrente enténdese que compareceu de dereito coa remisión das actuacións.</p>
    <p>Comuníqueselle ao Xulgado do Social número 3 de Santiago de Compostela que contra a resolución desta Sala se recorreu en casación para unificación de doutrina.</p>
    <p>Notifíqueselles ás partes facéndolles saber que contra a presente resolución non cabe recurso ningún.</p>
    <p>E para que lle sirva de notificación e localización en legal forma a Estaleiros do Norte Embarcacões Profissionais, lda., en ignorado paradoiro, expido o presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 19 de febreiro de 2016</p>
    <footer><p>A letrada da Administración de xustiza</p></footer>

