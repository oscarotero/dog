---
date: '2016-04-06'
id: G1643-150316-0005
page: 12257
number: 65
agency: Instituto Municipal Coruña Espectáculos
section: VI. Anuncios. b) Administración local.
title: ANUNCIO de contratación da subministración de gasóleo B e C.
range: Anuncio
url: >-
  https://www.xunta.gal/dog/Publicados/2016/20160406/AnuncioG1643-150316-0005_gl.html
---
<p>1. Entidade organizadora: Instituto Municipal Coruña Espectáculos (IMCE).</p>
    <p>2. Obxecto do contrato: subministración de gasóleos B e C para o funcionamento da maquinaria e os sistemas de climatización do Coliseum para o IMCE.</p>
    <p>3. Prezo do contrato: contía máxima anual 10.500,00 €, impostos incluídos. Valor estimado do contrato: 63.000,00 €, impostos incluídos, tendo en conta a súa duración e posibles prórrogas.</p>
    <p>4. Duración do contrato: catro anos desde a data da súa formalización, prorrogables antes da súa finalización por mutuo acordo entre o IMCE e o contratista por anos ata un máximo de seis, incluído período inicial e prórroga.</p>
    <p>5. Tramitación: ordinaria.</p>
    <p>6. Procedemento: aberto.</p>
    <p>7. Garantía provisional: non se exixe.</p>
    <p>8. Garantía definitiva: 1.735,54 €.</p>
    <p>9. Obtención de documentación e información: oficinas do IMCE, sitas na avda. A Mariña, 18 (edificio Casa Paredes), 15001 A Coruña. Perfil do contratante: www.coruna.es. Enderezo de correo electrónico: a.canosa@coruna.es.</p>
    <p>10. Solvencia: véxase o prego de cláusulas administrativas particulares.</p>
    <p>11. Criterios de adxudicación: oferta económica.</p>
    <p>12. Presentación de proposicións: prazo de quince días naturais desde o seguinte ao da publicación do anuncio de licitación no <em>Diario Oficial de Galicia</em> ou o <em>Boletín Oficial</em> da provincia da Coruña, segundo cal sexa o último en que se publique, finalizando ás 14.00 horas. No suposto de resultar sábado ou festivo o día de finalización do prazo, prorrogarase automaticamente ao día hábil seguinte.</p>
    <p>Documentación que hai que presentar: declaración responsable (véxase o prego de cláusulas administrativas particulares).</p>
    <p>Lugar de presentación: Rexistro do IMCE avda. A Mariña, 18 (Edificio Casa Paredes), 15001 A Coruña.</p>
    <p>13. Apertura de ofertas económicas: o lugar e o día que se sinale no perfil do contratante: www.coruna.es.</p>
    <p>14. Outras informacións: véxase o prego de cláusulas administrativas particulares.</p>
    <p>A Coruña, 2 de marzo de 2016</p>
    <footer><p>P.D. (Decreto do 22.6.2015)<br>José Manuel Sande García<br>Vicepresidente do Instituto Municipal Coruña Espectáculos</p></footer>

