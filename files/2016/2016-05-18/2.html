---
date: '2016-05-18'
id: G0422-090516-0001
page: 19106
number: 93
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 11 de abril de 2016 de aprobación definitiva da modificación puntual
  do Plan xeral de ordenación municipal de Lugo para a redelimitación dos
  sectores S-15.R e S-16.R (expediente PTU-LU-14/090).
range: Orde
url: >-
  https://www.xunta.gal/dog/Publicados/2016/20160518/AnuncioG0422-090516-0001_gl.html
---
<p>O Concello de Lugo remitiu documentación do expediente de referencia, redactado pola arquitecta Susana Penedo Souto da empresa pública municipal Evislusa, para os efectos de resolver sobre a súa aprobación definitiva, consonte o establecido na disposición transitoria segunda da Lei 2/2016, do 10 de febreiro, do solo de Galicia, pola que poderá continuar a súa tramitación a teor do disposto no artigo 85.7 da Lei 9/2002, de ordenación urbanística e protección do medio rural de Galicia (en diante LOUG). </p>
    <p>Analizada a documentación achegada polo concello, en comparación co que informou a Secretaría Xeral de Ordenación do Territorio e Urbanismo (SXOTU) en data 16.10.2014 con carácter previo á aprobación inicial e, vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>a) Previos á tramitación do presente expediente:</p>
    <p>– O Plan xeral de ordenación municipal de Lugo (PXOM), aprobado definitivamente de xeito parcial (29.4.2011) define a ordenación vixente nos terreos afectados pola modificación.</p>
    <p>– A aprobación definitiva do PXOM de Lugo foi impugnada pola mercantil Bipahura, S.L. (recurso contencioso-administrativo 4320/2011) en relación coa clasificación duns terreos edificados situados na confluencia da avenida dos Deportes e a avenida Marqués de Ombreiro. O dito recurso foi resolto polo Tribunal Superior de Xustiza de Galicia mediante sentenza 131/2013, do 21.2.2013, pola que se obriga a excluír os ditos terreos do sector S-16.R.</p>
    <p>– En cumprimento da sentenza, o Concello Pleno de Lugo acordou o 4.11.2013 redactar unha modificación puntual do PXOM tendente á exclusión dos terreos do sector S.16-R e a súa inclusión no lindeiro S-15.R.</p>
    <p>b) Tramitación do expediente:</p>
    <p>– Presentación do proxecto de modificación no Concello (20.3.2014).</p>
    <p>– Remisión do documento á Secretaría Xeral de Calidade e Avaliación Ambiental (21.3.2014). Tras o trámite de consultas, o órgano ambiental emitiu decisión pola que eximiu a modificación de sometemento a avaliación ambiental estratéxica (28.3.2014).</p>
    <p>– Emisión de informe pola Secretaría Xeral de Ordenación do Territorio e Urbanismo (SXOTU-16.10.2014) en que sinalaba unhas serie de deficiencias (erros materiais) que hai que emendar.</p>
    <p>– Informes municipais dos servizos de arquitectura (23.2.2015) e urbanismo (5.3.2015).</p>
    <p>– Informe da Secretaría Xeral do Concello (25.3.2015).</p>
    <p>– Aprobación inicial do proxecto de modificación (acordo plenario do 6.4.2015). </p>
    <p>– Exposición pública (22 de abril-8 de xullo de 2015) mediante anuncios nos diarios El Progreso do 21 de abril e La Voz de Galicia do 21 de abril e o DOG do 8 de maio de 2015. Non se presentaron reclamacións ou alegacións.</p>
    <p>– Informes sectoriais:</p>
    <p>– Confederación Hidrográfica do Miño-Sil –en diante CHMS– (20.6.2015), favorable.</p>
    <p>– Unidade de estradas do Ministerio de Fomento en Lugo (4.8.2015), favorable.</p>
    <p>– Xefatura Territorial da Consellería de Economía e Industria en Lugo (23.7.2015). </p>
    <p>– Deputación Provincial de Lugo (18.9.2015), favorable.</p>
    <p>– Emisión de informes do Servizo Municipal de Urbanismo (8.10.2015 e 15.10.2015).</p>
    <p>– Aprobación provisional da modificación (29.10.2015).</p>
    <p>II. Análise e consideracións.</p>
    <p>A modificación afecta un ámbito de 102,77 m2 , lindeiro coa avda. de Ombreiro, que inclúe a fronte das parcelas catastrais 6628301PH1662N0001QH e 6628302PH1662N0001PH. O PXOM inclúe os ditos terreos no sector S-16.R, cualificándoos como vías locais. Este sector, xunto co S-14.R e o S-15.R, aparece integrado na área de repartición AR-7.R.</p>
    <p>A modificación propón a transferencia da superficie indicada cara ao sector S-15.R, de xeito que as parcelas afectadas queden integradas na súa totalidade dentro deste sector.</p>
    <p>Co obxecto de manter o equilibrio de aproveitamento entre os tres sectores que integran a área de repartición AR-7.R (os tres sectores cos seus sistemas xerais vinculados presentan no PXOM un mesmo aproveitamento de 0,729 m2e/m2s, idéntico ao aproveitamento tipo da área de repartición) a modificación reaxusta as superficies de sistemas xerais de espazos libres adscritos aos S-15.R e S-16.R, pasando a adscribir ao primeiro 50 m2 que o PXOM adscribía ao segundo. Destes axustes derivan as correccións propostas:</p>
    <p>– Coeficientes de ponderación aplicados para o cálculo do aproveitamento do S-16.R. </p>
    <p>– Distribución da superficie do sistema xeral SGSR-EL-12 adscrita ao solo urbanizable.</p>
    <p>– Importe do aproveitamento urbanístico municipal de sectores que se van desenvolver no 4º ano de vixencia do PXOM; de polígonos que se van desenvolver no 8º ano de vixencia; conxunto do solo urbanizable delimitado e urbano non consolidado, e sector S-10.R.</p>
    <p>Analizado o documento e posto en comparación co que informou a SXOTU en data 16.10.2014 con carácter previo á aprobación inicial, púidose comprobar que se incorporaron as observacións requiridas.</p>
    <p>A competencia para resolver sobre a aprobación definitiva do planeamento xeral corresponde á CMAOT, de conformidade co disposto nos artigos 89 e 93.4 LOUG e o artigo 3.a) en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia.</p>
    <p>III. Resolución.</p>
    <p>En consecuencia, e de conformidade co establecido no artigo 85.7.a) da LOUG,</p>
    <h2>RESOLVO:</h2>
    <p>Primeiro. Aprobar definitivamente a modificación puntual do PXOM do Concello de Lugo para redelimitación dos sectores S-15.R e S-16.R.</p>
    <p>Segundo. Contra esta orde cabe interpor recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Terceiro. De conformidade co disposto polos artigos 92 da Lei 9/2002, e 70 da Lei 7/1985, do 2 de abril, reguladora das bases de réxime local, o Concello deberá publicar no Boletín Oficial da provincia a normativa e ordenanzas do plan aprobado definitivamente.</p>
    <p>Cuarto. Notifíqueselle esta orde ao Concello e publíquese no Diario Oficial de Galicia.</p>
    <p>Santiago de Compostela, 11 de abril de 2016 </p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

