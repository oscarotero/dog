---
date: '2016-05-18'
id: G0424-020516-0002
page: 19145
number: 93
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 25 de abril de 2016 pola que se establecen as bases
  reguladoras para a concesión, en réxime de concorrencia competitiva, de
  subvencións aos concellos galegos para a creación de espazos de emprendemento
  comercial no medio rural, e se procede á súa convocatoria para o ano 2016
  (código de procedemento IN201I).
range: Orde
url: >-
  https://www.xunta.gal/dog/Publicados/2016/20160518/AnuncioG0424-020516-0002_gl.html
---
<p>BDNS (Identif.): 306042.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.go.es/bdnstrans/index):</p>
    <p>Primeiro. Beneficiarios</p>
    <p>Concellos da Comunidade Autónoma de Galicia de ata 20.000 habitantes.</p>
    <p>Segundo. Obxecto</p>
    <p>As subvencións reguladas por estas bases teñen por obxecto a posta en marcha e a adecuación de instalacións de uso comercial co obxectivo de habilitar espazos de emprendemento comercial, os cales contarán coa oportuna sinalización. Deberán poñer á disposición postos de venda adecuados espacialmente nos cales se desenvolverán actividades comerciais que veñan complementar o mix comercial existente na zona, sempre que sexan realizadas desde o 1 de xaneiro ata o 31 de outubro de 2016.</p>
    <p>A porcertaxe subvencionable acadará o 70 % do investimento, cun máximo de 70.000 euros de subvención.</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Importe</p>
    <p>Destínase un total de 1.409.000 euros, da aplicación orzamentaria 09.30.751A.761.3.</p>
    <p>Quinto. Prazo de presentación de solicitudes</p>
    <p>Un mes, que contará a partir do día seguinte ao de publicación desta orde no DOG. Entenderase que o prazo vence o día cuxo ordinal coincida co que serviu de partida, que é o de publicación no DOG e, se é festivo, o primeiro día hábil seguinte.</p>
    <p>Santiago de Compostela, 25 de abril de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

