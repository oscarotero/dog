---
date: '2016-05-18'
id: O150-110516-0001
page: 19150
number: 93
agency: Escola Galega de Administración Pública
section: III. Outras disposicións.
title: >-
  RESOLUCIÓN do 10 de maio de 2016 pola que se convocan unhas xornadas sobre as
  novas leis de procedemento administrativo común e do réxime xurídico do sector
  público.
range: Resolución
url: >-
  https://www.xunta.gal/dog/Publicados/2016/20160518/AnuncioO150-110516-0001_gl.html
---
<p>Dentro do plan de actividades da Escola Galega de Administración Pública para o ano 2016 e de acordo coas funcións atribuídas pola Lei 4/1987, do 27 de maio, de creación da escola, modificada pola Lei 10/1989, do 10 de xullo, convócanse unhas xornadas sobre As novas leis de procedemento administrativo común e do réxime xurídico do sector público, conforme as seguintes bases:</p>
    <p>1. Obxectivos.</p>
    <p>As presentes xornadas estarán dedicadas ao estudo e análise das reformas do réxime xurídico das administracións públicas e do procedemento administrativo común operadas polas novas leis 39/2015, do 1 de outubro, do procedemento administrativo común das administracións públicas, e 40/2015, do 1 de outubro, do réxime xurídico do sector público.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>‒ A reforma do procedemento administrativo: a Lei 39/2015, do 1 de outubro, do procedemento administrativo común das administracións públicas.</p>
    <p>‒ A reforma da organización administrativa: significado e principais novidades da Lei 40/2015, do 1 de outubro, do réxime xurídico do sector público.</p>
    <p>‒ O réxime xurídico dos actos administrativos e dos recursos na nova Lei 39/2015, do 1 de outubro, do procedemento administrativo común das administracións públicas.</p>
    <p>‒ O autismo do lexislador: a nova regulación da potestade sancionadora na Administración.</p>
    <p>‒ Novidades en materia de administración electrónica introducidas nas novas leis.</p>
    <p>‒ A elaboración das normas e a garantía da calidade normativa.</p>
    <p>3. Destinatarios.</p>
    <p>Persoal ao servizo das administracións públicas, estatal, autonómica ou local, así como dos seus entes instrumentais, persoal ao servizo da Administración de xustiza, xuristas, profesionais, docentes, universitarios e interesados en xeral.</p>
    <p>4. Desenvolvemento.</p>
    <p>Lugar: EGAP, salón de actos. Rúa Madrid, 2-4. Santiago de Compostela.</p>
    <p>Datas: 8 e 9 de xuño de 2016.</p>
    <p>Horario: de mañá.</p>
    <p>Duración: 10 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/.</p>
    <p>O prazo para inscribirse estará aberto desde o día seguinte ao da publicación desta resolución no <em>Diario Oficial de Galicia</em> ata o 6 de xuño de 2016, ás 23.00 horas.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41/54 62 39.</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento destas xornadas, así como a facultade de cancelalas se o escaso número de solicitudes non xustifica a súa realización.</p>
    <p>8. Certificado de asistencia oficial.</p>
    <p>Ao final das xornadas expedirase un certificado electrónico de asistencia, descargable desde a área de matrícula (https://egap.xunta.gal/matricula), a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Este documento estará asinado electronicamente pola EGAP e incluirá, de forma expresa, o contido, a carga lectiva, a data e o lugar de realización das xornadas, así como un código de verificación electrónica (CVE) para contrastar a súa autenticidade.</p>
    <p>Santiago de Compostela, 10 de maio de 2016</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

