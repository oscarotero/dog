---
date: '2016-02-17'
id: C3K1-080216-0004
page: 5763
number: 32
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 12 de xaneiro de 2016, da Dirección Xeral de Saúde Pública, pola que
  se notifica a resolución do expediente sancionador 2015165AL-PO, por
  infracción en materia sanitaria.
range: Cédula
url: >-
  https://www.xunta.gal/dog/Publicados/2016/20160217/AnuncioC3K1-080216-0004_gl.html
---
<p>Con data 16 de novembro de 2015, a directora xeral de Innovación e Xestión da Saúde Pública ditou resolución do expediente sancionador 2015165AL-PO incoado na Xefatura Territorial de Pontevedra a entidade Comercial Ibaitz, S.L.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no número 5 do referido artigo, notifícaselle ao/á director/a xerente da entidade Comercial Ibaitz, S.L. o contido da resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste para interpor recurso de alzada ante o conselleiro de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias da Dirección Xeral de Saúde Pública, sita en San Lázaro, s/n, Santiago de Compostela, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade co contido desta resolución, o pagamento voluntario da sanción poderá facerse no seguinte prazo: 1) As notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) As notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que deberá efectuar en calquera oficina de Abanca; do BBVA, transacción 1316, NIF S1511001H, ou do Santander, empregando os impresos normalizados que se lle facilitarán nas dependencias desta dirección xeral. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Santiago de Compostela, 12 de xaneiro de 2016</p>
    <footer><p>Sonia Martínez Arca<br>Directora xeral de Saúde Pública</p></footer>
    <h2>ANEXO</h2>
    <p>Nº de expediente: 2015165AL-PO.</p>
    <p>Denunciada: Comercial Ibaitz, S.L.</p>
    <p>DNI/CIF: B20724258.</p>
    <p>Último enderezo coñecido: Randufe, 2, 36713 Tui.</p>
    <p>Feito imputado: infracción en materia sanitaria.</p>
    <p>Preceptos infrinxidos: </p>
    <p>– Artigos 3, 4.2, 5 e 6 e capítulo I puntos 1, 2, 3, 4 e 9, capítulo II puntos 1 e 2, capítulo V punto 1, capítulo VI puntos 1, 2, 3 e 4, capítulo VII punto 1 a) e capítulo IX puntos 2, 3 e 4 do anexo II do Regulamento (CE) 852/2004, do 29 de abril, relativo á hixiene dos produtos alimenticios.</p>
    <p>– Artigos 14 e 17.1 do Regulamento (CE) 178/2002, do 28 de xaneiro, polo que se establecen os principios e os requirimentos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria.</p>
    <p>– Artigo 2 do Real decreto 191/2011, do 18 de febreiro, sobre Rexistro Xeral Sanitario de Empresas Alimentarias e Alimentos (sobre empresas e establecementos alimentarios suxeitos a inscrición).</p>
    <p>Tipificación: grave, segundo o artigo 51 punto 2 da Lei 17/2011, do 5 de xullo, de seguridade alimentaria e nutrición,</p>
    <p>Sanción imposta: dez mil dous euros (10.002,00 €); manter o acordo de suspensión temporal da xefatura territorial de data 19.3.2015 (SC núm. 10/15), de envasado de produtos da pesca frescos do establecemento; e destrución da mercadoría intervida segundo acordo (IC 5/15): 945 lampreas vivas.</p>

