---
date: '2016-11-22'
id: G0424-101016-0006
page: 52136
number: 223
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 29 de setembro de 2016, da Xefatura Territorial da Coruña, pola
  que se somete a información pública a ampliación da declaración de utilidade
  pública, en concreto, e a necesidade de urxente ocupación que iso implica,
  dunha instalación de distribución eléctrica nos concellos de Vimianzo e Muxía
  (expediente IN661A-2007/396-1).
range: Resolución
url: >-
  https://www.xunta.gal/dog/Publicados/2016/20161122/AnuncioG0424-101016-0006_gl.html
---
<p>En cumprimento do disposto na Lei 24/2013, do 26 de decembro, do sector eléctrico, e no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a solicitude de ampliación da declaración de utilidade pública, en concreto, e a necesidade de urxente ocupación que iso implica, presentada por EDP Renovables España, S.L.U., referida ao proxecto da liña de evacuación 66 kV subestación Vimianzo-subestación Muxía, nos concellos de Vimianzo e Muxía (A Coruña).</p>
    <p>A declaración de utilidade pública levaría implícita, de acordo co artigo 54 da Lei 54/1997, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>A relación concreta e individualizada dos propietarios, bens e dereitos afectados figura no anexo que se insire nesta resolución. </p>
    <p>O que se fai público para o coñecemento xeral dos propietarios dos predios que figuran na relación anexa a esta resolución, así como das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar o expediente, na Xefatura Territorial da Consellería de Economía, Emprego e Industria da Coruña, sita no Edificio Administrativo Monelos, rúa Vicente Ferrer, nº 2, 2º andar, 15071 A Coruña, e a planimetría nos concellos de Vimianzo e Muxía, e presentar as súas alegacións no prazo de vinte días, que comezará a contarse a partir do día seguinte ao da última publicación da presente resolución ou a partir da correspondente notificación individual aos afectados.</p>
    <p>A Coruña, 29 de setembro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

