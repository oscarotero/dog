---
date: '2016-04-25'
id: G2022-150416-0004
page: 15185
number: 78
agency: Valedor do Pobo
section: II. Autoridades e persoal. b) Nomeamentos.
title: >-
  RESOLUCIÓN do 15 de abril de 2016 pola que se nomean os membros da Comisión de
  Transparencia creada pola Lei 1/2016, do 18 de xaneiro, de transparencia e bo
  goberno.
range: Resolución
url: >-
  https://www.xunta.gal/dog/Publicados/2016/20160425/AnuncioG2022-150416-0004_gl.html
---
<p>A Lei 1/2016, do 18 de xaneiro, de transparencia e bo goberno, crea no artigo 33.1, a Comisión de Transparencia como órgano colexiado independente adscrito ao Valedor do Pobo. A este órgano correspóndelle a resolución das reclamacións fronte ás resolucións en materia de acceso á información pública que establece o artigo 28 desta lei.</p>
    <p>O artigo 33.2 da Lei 1/2016, do 18 de xaneiro, de transparencia e bo goberno, determina a composición da citada comisión, recolle expresamente quen desempeña a Presidencia e a Vicepresidencia, e establece que as vogalías corresponderán a una persoa que represente os seguintes órganos, organismos e federación:</p>
    <p>– Comisión Interdepartamental de Información e Avaliación da Xunta de Galicia.</p>
    <p>– Consello Consultivo de Galicia.</p>
    <p>– Consello de Contas.</p>
    <p>– Federación Galega de Municipios e Provincias.</p>
    <p>O procedemento de nomeamento dos vogais está suxeito ao disposto na Lei 30/1992, do 26 de novembro, de réxime xurídico das administracións públicas e do procedemento administrativo común, no seu capítulo II do título II, relativo aos órganos colexiados.</p>
    <p>A Presidencia corresponde por lei ao titular da institución do Valedor do Pobo. A persoa adxunta ao Valedor do Pobo substituirá a presidenta cando sexa preciso por calquera causa. Será suplente do adxunto a persoa que desempeñe a Secretaría Xeral da Institución do Valedor do Pobo.</p>
    <p>Unha vez recibidas todas as propostas, respectando o principio de presenza equilibrada de mulleres e homes, procede acordar:</p>
    <p>Nomear como vogais integrantes da Comisión de Transparencia:</p>
    <p>– Pola Comisión Interdepartamental de Información e Avaliación da Xunta de Galicia:</p>
    <p>Titular: Natalia Prieto Viso.</p>
    <p>Suplente: Javier Enrique Fraga Campo.</p>
    <p>– Polo Consello Consultivo de Galicia.</p>
    <p>Titular: Ana María López Guizán.</p>
    <p>Suplente: María José Quintana Acebo.</p>
    <p>– Polo Consello de Contas.</p>
    <p>Titular: Isabel Torralba Mena.</p>
    <p>Suplente: Antonio Alonso Rodríguez.</p>
    <p>– Pola Federación Galega de Municipios e Provincias:</p>
    <p>Titular: Eduardo Ramande Rodríguez.</p>
    <p>Suplente: Andrés Núñez González. </p>
    <p>Os membros nomeados tomarán posesión dos seus cargos, ante a valedora do pobo, na primeira convocatoria da comisión que se declarará constituída e entrará no exercicio das súas funcións.</p>
    <p>Santiago de Compostela, 15 de abril de 2016</p>
    <footer><p>Milagros María Otero Parga<br>Valedora do pobo</p></footer>

