---
date: '2016-08-11'
id: G0422-290716-0004
page: 35861
number: 152
agency: Consellería de Medio Ambiente e Ordenación do Territorio
section: III. Outras disposicións.
title: >-
  EXTRACTO da Orde do 29 de xullo de 2016 pola que se establecen as bases
  reguladoras das axudas para a prevención dos danos que causan as especies de
  fauna silvestre e se convocan para o ano 2016.
range: Orde
url: >-
  https://www.xunta.gal/dog/Publicados/2016/20160811/AnuncioG0422-290716-0004_gl.html
---
<p>BDNS (Identif.): 314425.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Persoas beneficiarias</p>
    <p>Toda persoa que exerza a actividade agraria e estea inscrita no Rexistro de Explotacións Agrarias de Galicia (Reaga) como titular dunha explotación.</p>
    <p>Toda persoa que exerza a actividade gandeira e estea inscrita no Rexistro Xeral de Explotacións Gandeiras de Galicia, das especies de gando bovino, ovino, caprino, porcino da raza celta, equino, asnal, mular e apícola.</p>
    <p>Segundo. Obxecto</p>
    <p>Reducir os ataques das especies de fauna silvestre (xabaril, lobo, oso e outras especies), ás explotacións agrícolas e/ou gandeiras, mediante a aplicación de medidas de protección.</p>
    <p>Terceiro. Bases reguladoras e convocatoria</p>
    <p>Orde do 29 de xullo de 2016 pola que se establecen as bases reguladoras das axudas para a prevención dos danos que causan as especies de fauna silvestre e se convocan para o ano 2016.</p>
    <p>Cuarto. Contía</p>
    <p>Importe total da convocatoria: 400.000 euros. Destínase un importe de 150.000 euros para as medidas de prevención de danos á gandaría e de 250.000 euros para as medidas de prevención de danos á agricultura. Subvencionarase a adquisición de:</p>
    <p>– Cans mastíns, ata un importe máximo de 500 euros por can mastín.</p>
    <p>– Adquisición de pastores eléctricos. A contía máxima da axuda por explotación é de 600 euros.</p>
    <p>– Adquisición de cerrumes de malla electrificada. A contía máxima da axuda será de 200 euros por malla de 50 metros, ata un máximo de catro mallas por explotación.</p>
    <p>Quinto. Prazo de presentación de solicitudes</p>
    <p>Un mes, contado a partir da data de entrada en vigor da orde.</p>
    <p>Santiago de Compostela, 29 de xullo de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

