---
date: '2016-08-11'
id: G0424-210716-0006
page: 35953
number: 152
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 19 de xullo de 2016, da Secretaría Xeral de Emprego, pola que se
  ordena o rexistro, o depósito e a publicación no Diario Oficial de Galicia do
  acordo de prórroga do convenio colectivo da empresa Nea F3 Ibérica, S.L.U.
range: Resolución
url: >-
  https://www.xunta.gal/dog/Publicados/2016/20160811/AnuncioG0424-210716-0006_gl.html
---
<p>Visto o acordo subscrito pola comisión negociadora do convenio colectivo de Nea F3 Ibérica, S.L.U. o 15 de xuño de 2015 e de conformidade co disposto no artigo 90.2 e 3 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo,</p>
    <p>Esta Secretaría Xeral de Emprego</p>
    <p>ACORDA:</p>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia.</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 19 de xullo de 2016</p>
    <footer><p>Covadonga Toca Carús<br>Secretaria xeral de Emprego</p></footer>
    <h2>Acta do acordo da comisión negociadora do convenio colectivo<br>de Nea F3 Ibérica, S.L.U.</h2>
    <p>En Vigo o 15 de xuño de 2015</p>
    <p>Reunidos:</p>
    <p>Por parte da empresa, Manuel Rivas Bao.</p>
    <p>Pola representación dos traballadores, Emilio Castro Rodríguez, Juan Javier Sánchez Pérez, Modesto Martínez Montes, José Juan Vázquez López, Enrique González Campo e Claudino González González.</p>
    <p>Expoñen que, tras varias reunións entre as partes da comisión negociadora do convenio colectivo da empresa Nea F3 Ibérica, S.L.U., se chegou ao seguinte acordo definitivo:</p>
    <p>Primeiro</p>
    <p>Ambas as partes acordan prorrogar a vixencia do convenio colectivo do ano 2013 durante un ano, contado desde o 1 de xaneiro de 2015 ata o 31 de decembro de 2015.</p>
    <p>Segundo</p>
    <p>Ambas as partes acordan un incremento salarial do 0,8 por cento para todas as categorías dos conceptos salario base integrado, condición adquirida máis beneficiosa actualizable e condición adquirida máis beneficiosa non actualizable. O incremento durante o ano 2015 da condición adquirida máis beneficiosa non actualizable non implica a perda da súa condición non actualizable e non obriga a empresa a realizar incrementos no dito concepto en anos posteriores.</p>
    <p>Establécese a seguinte táboa salarial:</p>
    <table>
     <tbody>
      <tr>
       <td>Categoría</td>
       <td>Salario base ano 2015</td>
      </tr>
      <tr>
       <td>Grupo prof. 0</td>
       <td>20.503,52 €</td>
      </tr>
      <tr>
       <td>Grupo prof. I</td>
       <td>18.017,52 €</td>
      </tr>
      <tr>
       <td>Grupo prof. II</td>
       <td>15.680,16 €</td>
      </tr>
      <tr>
       <td>Grupo prof. III</td>
       <td>14.963,84 €</td>
      </tr>
      <tr>
       <td>Grupo prof. IV</td>
       <td>14.732,32 €</td>
      </tr>
      <tr>
       <td>Grupo prof. V</td>
       <td>14.270,56 €</td>
      </tr>
      <tr>
       <td>Grupo prof. VI</td>
       <td>14.034,40 €</td>
      </tr>
      <tr>
       <td>Grupo prof. VIl</td>
       <td>13.834,40 €</td>
      </tr>
     </tbody>
    </table>
    <p>Terceiro</p>
    <p>Ambas as partes acordan que os atrasos devindicados pola sinatura do presente acordo serán aboados pola empresa aos traballadores coa mensualidade do mes de xuño de 2015.</p>
    <p>Cuarto. Prima de obxectivos</p>
    <p>Se os obxectivos previstos pola empresa se cumpriron (alcanzar durante o exercicio 2015 un beneficio antes de impostos de 310.718,91 €), a empresa aboará nun único pagamento non consolidable o equivalente ao 0,3 por cento do salario base integrado, condición adquirida máis beneficiosa actualizable e condición adquirida máis beneficiosa non actualizable.</p>
    <p>Para percibir a prima por obxectivos, o traballador deberá reunir os seguintes requisitos:</p>
    <p>Ter traballado na empresa durante o ano 2015 un mínimo de nove meses.</p>
    <p>Será necesario estar de alta na empresa no momento do pagamento.</p>
    <p>A empresa aboará a prima por obxectivos coa nómina do mes de abril do ano 2016.</p>
    <p>O que así subscriben as partes no lugar e data arriba indicados.</p>

