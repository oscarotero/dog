---
date: '2016-08-11'
id: G0424-210716-0010
page: 36020
number: 152
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 21 de xullo de 2016, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica da modificación da LMTS CT
  Outeiro 2, no concello de Bueu, do que resulta como beneficiaria a empresa
  Unión Fenosa Distribución, S.A. (expediente IN407A 2014/215-4).
range: Resolución
url: >-
  https://www.xunta.gal/dog/Publicados/2016/20160811/AnuncioG0424-210716-0010_gl.html
---
<p>A instalación denominada modificado LMTS CT Outeiro 2, no concello de Bueu, foi declarada de utilidade pública mediante Resolución do 22 de xuño de 2016, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa Unión Fenosa Distribución, S.A.</p>
    <p>Segundo o disposto no artigo 52 da Lei de expropiación forzosa e no artigo 54.1 da Lei  4/1997, do 27 de novembro, do sector eléctrico, comunícase que o día 7 de setembro de 2016, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Bueu.</p>
    <p>Os interesados recibirán unha notificación individual coa debida antelación legal, na cal se lles comunicará a data e a hora en que deberán presentarse nos seus predios, e infórmaselles que poderán ir acompañados por un perito ou un notario, pola súa conta, se así o consideran conveniente.</p>
    <p>Esta publicación servirá de comunicación para os titulares daqueles predios que figuran como descoñecidos ou se ignore o lugar de notificación, de acordo co establecido no artigo 59.5 da Lei 30/1992, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Vigo, 21 de xullo de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO<br>Modificado LMTS CT Outeiro 2</h2>
    <table>
     <tbody>
      <tr>
       <td>Predio nº</td>
       <td>Nome e apelidos</td>
       <td>Nº apoio</td>
       <td>m2 solo</td>
       <td>Concello</td>
      </tr>
      <tr>
       <td>1</td>
       <td>Descoñecido</td>
       <td>CT</td>
       <td>25,08</td>
       <td>Bueu</td>
      </tr>
     </tbody>
    </table>

