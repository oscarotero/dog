---
date: '2016-08-11'
id: G0422-030816-0004
page: 36015
number: 152
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 26 de xullo de 2016, da Secretaría Xeral de Calidade e Avaliación
  Ambiental, polo que se someten a información pública a solicitude de
  modificación substancial e o procedemento de revisión para a planta de
  fabricación de clínker e cemento de Cementos Cosmos, S.A. de Oural, no
  concello de Sarria (expediente 2016-IPPC-M-36).
range: Anuncio
url: >-
  https://www.xunta.gal/dog/Publicados/2016/20160811/AnuncioG0422-030816-0004_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19.10.2013) e da Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedarán expostos os documentos titulados:</p>
    <p>– Proxecto básico para a solicitude de modificación substancial da autorización ambiental integrada da planta de fabricación de clínker e cemento de Oural, de xullo de 2016 e</p>
    <p>– Resumo. Proxecto básico para a solicitude de modificación substancial da autorización ambiental integrada da planta de fabricación de clínker e cemento de Oural, de xullo de 2016.</p>
    <p>Para que calquera interesado poida consultalos e, se é o caso, formular no dito prazo as alegacións, suxestións ou observacións que xulgue convenientes. Os documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais poderán consultalos na páxina web da Consellería de Medio Ambiente e Ordenación do Territorio (http://www.cmati.xunta.es/ »medio ambiente e sostibilidade »prevención e control de actividades»autorización ambiental integrada »proxectos en información pública).</p>
    <p>Santiago de Compostela, 26 de xullo de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2016-IPPC-M-36.</p>
    <p>Peticionaria: Cementos Cosmos, S.A. </p>
    <p>CIF: A28013704.</p>
    <p>Domicilio social: rúa do Brasil, 56, 36204 Vigo (Pontevedra).</p>
    <p>Localización da instalación: estrada de Oural, 27392 Sarria (Lugo). </p>
    <p>Actividade: fabricación de clínker e de cemento.</p>
    <p>Descrición da modificación: consiste en ampliar a gama de residuos que se van empregar tanto como materias primas como combustibles alternativos e aumentar a cantidade máxima de toneladas e a taxa de substitución térmica autorizada. </p>
    <p>Verteduras: o proceso de fabricación da planta non xera augas residuais, polo que as únicas verteduras que se van considerar son as de augas pluviais e sanitarias. A modificación non supón cambios respecto da situación actual.</p>

