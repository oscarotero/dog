---
date: '2016-08-01'
id: G1096-150716-0001
page: 33958
number: 144
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 4 de xullo de 2016 pola que se notifica a resolución do expediente
  de reposición da legalidade urbanística LUG/168/2015-RP1, devolta polo órgano
  notificador por resultar o seu destinatario ausente na repartición.
range: Cédula
url: >-
  https://www.xunta.gal/dog/Publicados/2016/20160801/AnuncioG1096-150716-0001_gl.html
---
<p>O director da Axencia de Protección da Legalidade Urbanística ditou, o 3 de maio de 2016, resolución pola que se arquiva o expediente de reposición de legalidade urbanística LUG/168/2015-RP1, incoado pola execucion de obras de construción dunha planta baixa e cuberta a unha auga, no lugar da Agolada, San Pedro de Benquerencia, no termo municipal de Barreiros, e se trasladan todas as actuacións ao alcalde do Concello de Barreiros para que, no exercicio das súas competencias, adopte as medidas necesarias para a protección da legalidade urbanística, segundo o disposto na sección 2ª do capítulo III do título VI da LSG.</p>
    <p>Ao non poderse realizar a notificación persoal daquela resolución a José Pérez Álvarez, mediante esta cédula e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao interesado a dita resolución por medio dun anuncio no Boletín Oficial del Estado.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselle ao interesado que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>Contra a dita resolución, que pon fin á vía administrativa, o interesado pode interpor recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exerce o seu dereito de presentar recurso potestativo de reposición, pode interpor directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 4 de xullo de 2016</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

