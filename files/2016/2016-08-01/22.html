---
date: '2016-08-01'
id: G2410-050716-0002
page: 33913
number: 144
agency: Xulgado do Social número 1 de Santiago de Compostela
section: V. Administración de xustiza.
title: EDICTO (20/2016).
range: Edicto
url: >-
  https://www.xunta.gal/dog/Publicados/2016/20160801/AnuncioG2410-050716-0002_gl.html
---
<p>Susana Varela Amboage, letrada da Administración de xustiza do Xulgado do Social número 1 de Santiago de Compostela, fai saber que no procedemento despedimento/cesamentos en xeral 20/2016 deste xulgado do social, seguido por instancia de José Antonio Méndez García contra Cuadrafer, S.L., Sariconstrunor, S.L., con citación do Fogasa sobre despedimento, se ditou sentenza co número 194/2016 do 30 de xuño de 2016 cuxo encabezamento e decisión é do teor literal seguinte:</p>
    <p>«Vistos por Mª de los Dolores Vilar Hortas, maxistrada-xuíza substituta do Xulgado do Social número 1 de Santiago de Compostela, os presentes autos sobre despedimento, rexistrados co número 20/2016, seguidos por instancia de José Antonio Méndez García, asistido pola letrada Sra. Cancela Regueiro, contra as mercantís Cuadrafer, S.L. e Sariconstrunor, S.L. que non compareceron malia ter sido citadas en forma, foi, así mesmo, citado o Fondo de Garantía Salarial, representado e asistido polo letrado Sr. Crespi Rodríguez, dítase a presente sentenza, de acordo cos seguintes:</p>
    <p>Desestimar a demanda interposta por José Antonio Méndez García contra as mercantís Sariconstrunor, S.L. e Cuadrafer, S.L., e o Fondo de Garantía Salarial (Fogasa), e absolver as demandadas de cantos pedimentos foron formulados na súa contra.</p>
    <p>Notifíqueselles a presente resolución ás partes, e fágaselles saber que contra ela cabe recurso de suplicación perante o Tribunal Superior de Xustiza de Galicia, que se debe anunciar perante este xulgado no prazo de cinco días seguintes ao da notificación, para o cal abondará a manifestación da parte ou do seu avogado ou representante.</p>
    <p>Dedúzase testemuño da presente resolución e remítase á Fiscalía por se os feitos poden ser constitutivos de infracción penal.</p>
    <p>Así por esta miña sentenza o pronuncio, mando e asino».</p>
    <p>Para que sirva de notificación en legal forma a Cuadrafer S.L. e Sariconstrunor S.L., en ignorado paradoiro, expido este edicto para inserir no <em>Diario Oficial de Galicia</em> e fixar no taboleiro de anuncios deste órgano xudicial.</p>
    <p>Advírteselle ao destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 5 de xullo de 2016</p>
    <footer><p>A letrada da Administración de xustiza</p></footer>

