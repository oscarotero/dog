---
date: '2016-08-01'
id: G0091-050716-0002
page: 33902
number: 144
agency: Xulgado de Primeira Instancia e Instrución número 4 de Betanzos
section: V. Administración de xustiza.
title: EDICTO (469/2014).
range: Edicto
url: >-
  https://www.xunta.gal/dog/Publicados/2016/20160801/AnuncioG0091-050716-0002_gl.html
---
<p>Testemuño</p>
    <p>Eu, María Patiño Junquera, letrada da Administración de xustiza do Xulgado de Primeira Instancia e Instrución número 4 de Betanzos, dou fe e testemuño de que nos autos de divorcio contencioso 469/2014 consta sentenza número 52/2016, que literalmente se pasa a transcribir a continuación:</p>
    <p>Sentenza</p>
    <p>En Betanzos, 19 de abril de 2016.</p>
    <p>Vistos por min, Emma Mourenza Couto, maxistrada xuíza do Xulgado de Primeira Instancia e Instrución número 4 de Betanzos e o seu partido xudicial, os presentes autos de divorcio, co número 469/2014, seguidos por instancia de Cristina Moya Moya, representada polo procurador Sr. García Brandariz e baixo a dirección letrada do Sr. Santoandré Arcay contra Ernesto Alejandro de la Cruz Luna en situación procesual de rebeldía.</p>
    <p>Antecedentes de feito</p>
    <p>Primeiro. O procurador Sr. García Brandariz, na representación xa indicada, presentou demanda de divorcio matrimonial contra Ernesto Alejandro de la Cruz Luna, a cal foi asignada e correspondeulle a este xulgado, e alegando no seu escrito os feitos e os fundamentos de dereito que estimou convenientes e aplicables ao caso, finalizando co suplico de que se ditase sentenza pola que se acordase o divorcio do devandito matrimonio, por concorrer a causa prevista no artigo 86 do Código civil, así como a adopción de medidas que se detallan na demanda.</p>
    <p>Segundo. Tívose por parte o citado procurador, na representación que acreditaba, con quen se entenderían as sucesivas dilixencias no modo e maneira que a lei prevé, admitíndose a trámite a demanda formulada, que se substanciaría polos trámites do xuízo verbal coas especialidades previstas no artigo 753 da LAC, tras o cal se deu traslado da citada demanda á demandada para que a contestase no prazo de 20 días. A demandada deixou transcorrer o prazo indicado sen comparecer nin contestar a demanda, polo que foi declarada en situación procesual de rebeldía en virtude dilixencia de ordenación do 1 de abril de 2016, citando as partes para a celebración da correspondente vista.</p>
    <p>Terceiro. Ao acto da vista compareceu a representación procesual da parte demandante. Non compareceu a demandada.</p>
    <p>A parte demandante ratificouse no seu escrito de demanda e solicitou como proba a documental existente en autos. Unha vez practicada a proba proposta e admitida quedaron os autos vistos para sentenza.</p>
    <p>Cuarto. Na tramitación do presente procedemento observáronse as prescricións legais.</p>
    <p>Fundamentos de dereito</p>
    <p>Primeiro. Ernesto Alejandro de la Cruz Luna e Cristina Moya Moya casáronse o 2 de agosto de 2013. Do matrimonio non houbo fillos.</p>
    <p>Segundo. O artigo 81 do Código civil expresa que “se decretará xudicialmente a separación, calquera que sexa a forma de celebración do matrimonio: 1º) Por petición de ambos os dous cónxuxes ou dun co consentimento do outro, unha vez transcorridos tres meses desde a celebración do matrimonio. Á demanda xuntarase unha proposta de convenio regulador redactada conforme o artigo 90 deste código. 2º) Por petición duns dos cónxuxes, unha vez transcorridos tres meses desde a celebración do matrimonio. Non será preciso o transcurso deste prazo para a interposición da demanda cando se acredite a existencia dun risco para a vida, a integridade física, a liberdade, a integridade moral ou liberdade e indemnidade sexual do cónxuxe demandante ou dos fillos de ambos os dous ou de calquera dos membros do matrimonio. Á demanda xuntarase proposta fundada das medidas que deban regular os efectos derivados da separación”. Pola súa banda, o artigo 86 do mesmo corpo legal establece que “se decretará xudicialmente o divorcio, calquera que sexa a forma de celebración do matrimonio, por petición dun só dos cónxuxes, de ambos os dous ou dun co consentimento do outro, cando concorran os requisitos e circunstancias exixidos no artigo 81”.</p>
    <p>Terceiro. Á vista do desenvolvido no presente procedemento, queda patente a vontade dos esposos de poñer fin á súa unión conxugal e a concorrencia dos presupostos legalmente exixidos para que tal disolución poida ser xudicialmente acordada (recórdese que transcorreron máis de tres meses desde a celebración do matrimonio tal e como exixe o artigo 86 do Código civil), razón pola cal procede decretar a disolución por divorcio do matrimonio formado por Ernesto Alejandro de la Cruz Luna e Cristina Moya Moya, con todos os pronunciamentos legais que lle son inherentes.</p>
    <p>Cuarto. Non cabe facer especial pronunciamento sobre as custas procesuais, a teor da causa do procedemento.</p>
    <p>Vistos os artigos citados, e demais de xeral e pertinente aplicación.</p>
    <p>Resolvo:</p>
    <p>Que estimando a demanda presentada polo procurador Sr. García Brandariz, en nome e representación de Cristina Moya Moya, debo acordar e acordo a disolución por divorcio do matrimonio formado por Cristina Moya Moya e Ernesto Alejandro de la Cruz Luna cos pronunciamentos legais que lle son inherentes, todo iso sen efectuar expreso pronunciamento acerca das custas procesuais.</p>
    <p>Unha vez firme esta resolución, remítase testemuño desta ao encargado do Rexistro Civil competente, co fin de que se practique a correspondente inscrición marxinal no asento de inscrición do matrimonio.</p>
    <p>Notifíquese a presente ás partes e fágaselles saber que contra ela cabe interpoñer recurso de apelación no prazo de 20 días, contados a partir de que aquela tivese lugar, para ser resolto pola Audiencia Provincial da Coruña, sendo necesario que para iso se proceda a ingresar na conta de depósitos e consignacións deste xulgado o depósito establecido pola Lei orgánica 1/2009, do 3 de novembro.</p>
    <p>Así, por esta a miña sentenza, da que se levará testemuño ás actuacións orixinais, pronúncioo mando e asino.</p>
    <p>Publicación. Lida e publicada foi a anterior sentenza, pola señora xuíza que a ditou, celebrando audiencia pública no mesmo día da súa data, coa miña asistencia. Dou fe.</p>
    <p>O anteriormente transcribido concorda ben e fielmente co seu orixinal ao que me remito. Estendo o presente edicto.</p>
    <p>Betanzos, 19 de abril de 2016</p>
    <footer><p>A letrada da Administración de xustiza</p></footer>

