---
date: '2016-08-01'
id: G0007-060716-0002
page: 33922
number: 144
agency: Xulgado do Social número 3 de Santiago de Compostela
section: V. Administración de xustiza.
title: EDICTO (840/2015).
range: Edicto
url: >-
  https://www.xunta.gal/dog/Publicados/2016/20160801/AnuncioG0007-060716-0002_gl.html
---
<p>DSP despedimento/cesamentos en xeral 840/2015 P</p>
    <p>Sobre: despedimento</p>
    <p>Demandante: María Aurora Martis Sobrido</p>
    <p>Avogada: Rosa María Martínez Ferreiro</p>
    <p>Demandados: Serramar Vigilancia y Seguridad, S.L., Alcor Seguridad, S.L., Segur Euskal Security, S.L., Fondo de Garantía Salarial (Fogasa) </p>
    <p>Avogados: (…), Ángel Ramón Palomero Gómez, (…), Fogasa </p>
    <p>Susana Varela Amboage, letrada da Administración de Xustiza do Xulgado do Social número 3 de Santiago de Compostela, fago saber:</p>
    <p>Que no procedemento de despedimento/cesamentos en xeral 840/2015 deste xulgado do social, seguido por instancia de María Aurora Martis Sobrido contra Serramar Vigilancia y Seguridad, S.L., Alcor Seguridad, S.L., Segur Euskal Security, S.L., Fondo de Garantía Salarial (Fogasa), sobre despedimento, se ditou a seguinte resolución:</p>
    <p>Sentenza: 170/2016</p>
    <p>Na cidade de Santiago de Compostela o 30 de xuño do ano 2016</p>
    <p>Javier Fraga Mandián, xuíz substituto deste órgano xurisdicional, tras ver os presentes autos rexistrados co número arriba indicado, promovidos por María Aurora Martís Sobrido -asistida da señora letrada Rosa María Martínez Ferreiro- fronte ás entidades Alcor Seguridad, S.L. (en diante, Alcor), representada polo letrado Ángel Palomero Gómez, Serramar Vigilancia y Seguridad, S.L. (Serramar, a partir deste momento), a súa administración concursal -na persoa de Carmen Oteo Barranco- Segur Euskal Security, S.L. (Segur Euskal, en diante) e o Fogasa -todos eles non compareceron ao acto de xuízo, non obstante a súa citación en forma-, pronunciou, en nome do rei, a seguinte resolución:</p>
    <p>Decisión</p>
    <p>1º. Que, estimando integramente a demanda promovida por María Aurora Martis Sobrido en canto se dirixiu contra a empresa Secur Euskal Security, S.L., debo declarar e declaro improcedente o seu despedimento, e condeno a aludida demandada a que opte ben pola readmisión da traballadora nas mesmas condicións que rexían antes de producirse aquel e con satisfacción dos salarios deixados de percibir desde o despedimento, a razón de 1.306,5 € mensuais, ou ben polo aboamento da cantidade de 3.453,1 € en concepto de indemnización, caso en que a extinción do contrato de traballo se entenderá producida na data do cesamento efectivo na prestación do servizo.</p>
    <p>A aludida opción deberá exercerse no termo de 5 días a partir da notificación desta resolución mediante escrito ou comparecencia ante a secretaria deste órgano xurisdicional. Se a demandada non a verifica, entenderase que opta pola readmisión.</p>
    <p>2º. Que debo absolver e absolvo as empresas Alcor Seguridad, S.L. e Serramar Vigilancia y Seguridad, S.L. de todos os pedimentos da demanda articulados na súa contra.</p>
    <p>3º. Que, así mesmo, debo condenar e condeno o Fogasa, na súa condición de responsable legal subsidiario, a estar e pasar polas condenas impostas á aludida codemandada.</p>
    <p>4º. Non se fai especial pronunciamento en custas.</p>
    <p>Notifíqueselles esta resolución ás partes, facéndolles saber que contra ela poden interpor recurso de suplicación, que deberá anunciarse ante este xulgado no termo de cinco días desde a notificación da presente sentenza, e que será resolto, de ser o caso e cumpridos os trámites legais, pola Sala do Social do Tribunal Superior de Xustiza de Galicia.</p>
    <p>Así o acordo e asino.</p>
    <p>O xuíz</p>
    <p>E para que lle sirva de notificación en legal forma a Segur Euskal Security, S.L. e a Serramar Vigilancia y Seguridad, S.L., en ignorado paradoiro, expido este edicto para a súa inserción no <em>Diario Oficial de Galici</em>a e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 6 de xullo de 2016</p>
    <footer><p>A letrada da Administración de xustiza</p></footer>

