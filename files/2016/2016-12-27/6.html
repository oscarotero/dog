---
date: '2016-12-27'
id: G0003-211216-0004
page: 56018
number: 246
agency: Servizo Galego de Saúde
section: III. Outras disposicións.
title: >-
  RESOLUCIÓN do 20 de decembro de 2016 pola que se dá publicidade a unha
  encomenda de xestión á Axencia Galega de Infraestruturas das actuacións para
  acometer a execución das obras de construción do Centro de Saúde de Gondomar.
range: Resolución
url: >-
  https://www.xunta.gal/dog/Publicados/2016/20161227/AnuncioG0003-211216-0004_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á resolución da Presidencia do organismo autónomo Servizo Galego de Saúde, do 20 de decembro de 2016, pola que se encomenda á Axencia Galega de Infraestruturas a xestión das actuacións para acometer a execución das obras de construción do novo Centro de Saúde de Gondomar.</p>
    <p>–&amp;nbsp;Actividade: a xestión das actuacións precisas para acometer a execución das obras de construción do novo Centro de Saúde de Gondomar, estando a contratación da dirección facultativa das obras en mans do Servizo Galego de Saúde.</p>
    <p>–&amp;nbsp;Natureza e alcance da xestión encomendada: a encarga ten natureza intrasubxectiva, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>–&amp;nbsp;Prazo de vixencia: desde o día seguinte ao da sinatura da encomenda ata xuño de 2018.</p>
    <p>Santiago de Compostela, 20 de decembro de 2016</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

