---
date: '2016-12-27'
id: G0426-151216-0005
page: 56102
number: 246
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 14 de decembro de 2016, da Dirección Xeral de Gandaría, Agricultura
  e Industrias Agroalimentarias, polo que se notifica o acordo de inicio do
  procedemento para declarar a perda do dereito ao cobramento total da axuda
  para un plan de mellora da explotación (expediente 32/00269/08).
range: Anuncio
url: >-
  https://www.xunta.gal/dog/Publicados/2016/20161227/AnuncioG0426-151216-0005_gl.html
---
<p>De conformidade co artigo 44 da Lei 39/2015, do 1 de outubro, do procedemento administrativo común das administracións públicas, logo de ser intentada sen éxito a notificación persoal a través do servizo de Correos, notifícaselle á entidade interesada, que se sinala no anexo deste anuncio, o acordo de inicio do procedemento para declarar a perda do dereito ao cobramento total da axuda para un plan de mellora da explotación.</p>
    <p>As persoas interesadas poderán comparecer nas oficinas do Servizo de Explotacións e Asociacionismo Agrario, da Dirección Xeral de Gandaría, Agricultura e Industrias Agroalimentarias, Consellería do Medio Rural (Edificio Administrativo San Caetano, Santiago de Compostela), de luns a venres, das 9.00 ás 14.00 horas, para o coñecemento íntegro do dito acordo e a constancia de tal coñecemento.</p>
    <p>De acordo co disposto no artigo 77.2 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, as persoas interesadas dispoñen dun prazo máximo de 15 días, contados desde a notificación deste acordo de inicio, para presentar cantas alegacións e documentos estimen pertinentes. Transcorrido o dito prazo sen presentar alegacións, o órgano competente poderá, sen máis trámite, resolver este procedemento nos mesmos termos contidos no acordo de inicio. A eficacia do acto administrativo queda supeditada á súa publicación no taboleiro de edictos único do <em>Boletín Oficial del Estado</em> (TEU do BOE), polo que o devandito prazo para presentar as alegacións e documentos se contará a partir do día seguinte ao da publicación deste anuncio no TEU do BOE.</p>
    <p>Santiago de Compostela, 14 de decembro de 2016</p>
    <footer><p>Belén Mª do Campo Piñeiro<br>Directora xeral de Gandaría, Agricultura e Industrias Agroalimentarias</p></footer>
    <h2>ANEXO</h2>
    <p>Procedemento: expediente número 32/00269/08 de axuda para un plan de mellora da explotación.</p>
    <p>Interesada: Minius Plantarium, S.L.</p>
    <p>Acto de notificación: acordo de inicio do procedemento para declarar a perda do dereito ao cobramento total da axuda. </p>
    <p>Último enderezo coñecido: estrada de Cortegada, km 4, 32890 Barbadás (Ourense).</p>

