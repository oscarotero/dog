---
date: '2016-12-27'
id: G0003-211216-0005
page: 56017
number: 246
agency: Servizo Galego de Saúde
section: III. Outras disposicións.
title: >-
  RESOLUCIÓN do 20 de decembro de 2016 pola que se dá publicidade á encomenda de
  xestión á Axencia Galega para a Xestión do Coñecemento en Saúde da formación
  dos profesionais da Consellería de Política Social, en relación co convenio de
  colaboración coa Consellería de Traballo e Benestar, polo que se establecen
  liñas de traballo conxuntas de apoio e atención sociosanitaria a pacientes con
  trastorno mental de duración prolongada e curso crónico estabilizados desde o
  punto de vista sanitario.
range: Resolución
url: >-
  https://www.xunta.gal/dog/Publicados/2016/20161227/AnuncioG0003-211216-0005_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do 12 de decembro de 2016 pola que se encomenda á Axencia Galega de Xestión do Coñecemento en Saúde a xestión da formación dos profesionais da Consellería de Política Social, en relación ao convenio de colaboración entre o Servizo Galego de Saúde e a Consellería de Traballo e Benestar, polo que se establecen liñas de traballo conxuntas de apoio e atención sociosanitaria a pacientes con trastorno mental de duración prolongada e curso crónico estabilizados desde o punto de vista sanitario.</p>
    <p>– Actividade: a axencia asumirá a xestión dos cursos: Atención ao trastorno mental e Coidados da persoa con trastorno mental, propostos polo Servizo de Saúde Mental e Asistencia a Drogodependencia do Servizo Galego de Saúde, dentro dos límites orzamentarios establecidos.</p>
    <p>– Natureza e alcance da xestión encomendada: a encarga ten natureza intrasubxectiva, de acordo co disposto nos artigos 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e no artigo 13 da Lei 14/2013, do 26 de decembro, de racionalización do sector público autonómico.</p>
    <p>– Prazo de vixencia: ata o 31 de decembro de 2016.</p>
    <p>Santiago de Compostela, 20 de decembro de 2016</p>
    <footer><p>Jesús Vázquez Almuíña<br> Presidente do Servizo Galego de Saúde</p></footer>

