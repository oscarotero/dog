---
date: '2016-02-15'
id: G0423-040216-0001
page: 5335
number: 30
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 4 de febreiro de 2016, da Secretaría Xeral Técnica da
  Consellería de Infraestruturas e Vivenda, pola que se dá publicidade dunha
  encomenda de xestión de carácter técnico á Axencia Galega de Infraestruturas,
  para a valoración das ofertas técnicas presentadas no expediente de
  contratación do servizo para a redacción do proxecto básico e de execución da
  terminal de autobuses integrada na estación intermodal de Ourense,
  cofinanciada nun 80 % polo Fondo Europeo de Desenvolvemento Rexional no marco
  do programa operativo Feder Galicia 2014-2020.
range: Resolución
url: >-
  https://www.xunta.gal/dog/Publicados/2016/20160215/AnuncioG0423-040216-0001_gl.html
---
<p>De conformidade cos artigos 8.4 e 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión á Axencia Galega de Infraestruturas para a valoración das ofertas técnicas presentadas no expediente de contratación do servizo para a redacción do proxecto básico e de execución da terminal de autobuses integrada na estación intermodal de Ourense cofinanciada nun 80 % polo Fondo Europeo de Desenvolvemento Rexional no marco do programa operativo Feder Galicia 2014-2020 (sobre B), que ten as seguintes características:</p>
    <p>– Actividade á que se refire: a Axencia Galega de Infraestruturas realizará o traballo consistente na emisión dun informe técnico de valoración das ofertas presentadas na licitación do servizo para a redacción do proxecto básico e de execución da terminal de autobuses integrada na estación intermodal de Ourense cofinanciada nun 80 % polo Fondo Europeo de Desenvolvemento Rexional no marco do programa operativo Feder Galicia 2014-2020 (sobre B).</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Vivenda e Axencia Galega de Infraestruturas) dotados de personalidade xurídica propia e ser a Axencia Galega de Infraestruturas medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: desde a súa sinatura, que tivo lugar o 2 de febreiro de 2016, ata o 30 de decembro de 2016.</p>
    <p>– Supostos nos que proceda a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 4 de febreiro de 2016</p>
    <footer><p>Joaquín Macho Canales<br>Secretario xeral técnico da Consellería<br>de Infraestruturas e Vivenda</p></footer>

