---
date: '2016-06-22'
id: G0256-100616-0001
page: 26400
number: 118
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 26 de maio de 2016, da Área Provincial de Turismo de Pontevedra,
  pola que se lles dá audiencia aos interesados no procedemento de baixa e
  cancelación da inscrición no Rexistro de Empresas e Actividades Turísticas da
  Comunidade Autónoma de Galicia.
range: Cédula
url: >-
  https://www.xunta.gal/dog/Publicados/2016/20160622/AnuncioG0256-100616-0001_gl.html
---
<p>De conformidade co disposto nos artigos 59.5 e 84 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle e outórgaselle audiencia, ao/á titular do establecemento que no anexo se menciona, no procedemento de baixa e cancelación da inscrición no Rexistro de Empresas e Actividades Turísticas da Comunidade Autónoma de Galicia.</p>
    <p>Mediante a visita da Inspección comprobouse que no establecemento que se relaciona no anexo non se realiza nin exerce a actividade turística.</p>
    <p>Considerando que no expediente non consta ningunha comunicación do cesamento da actividade, esta área provincial acordou, ao abeiro do establecido no artigo 46 da Lei 7/2011, do 27 de outubro, do turismo de Galicia, e no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma de Galicia, iniciar o expediente de baixa de oficio do establecemento relacionado no anexo.</p>
    <p>O que se notifica ao titular do establecemento referido no dito anexo, para que no prazo de quince (15) días poida efectuar as alegacións que considere pertinentes e poida examinar o expediente e obter copias dos documentos contidos nel, na Área Provincial de Turismo de Pontevedra.</p>
    <p>Pontevedra, 26 de maio de 2016</p>
    <footer><p>Mª Ángeles Herrero Pérez<br>Xefa da Área Provincial de Turismo de Pontevedra</p></footer>
    <h2>ANEXO</h2>
    <p>Establecemento: A Vella Escola.</p>
    <p>Signatura: H-PO-001761.</p>
    <p>Razón social: A Vella Escola, S.L.</p>
    <p>Enderezo: Arras, 15.</p>
    <p>Concello: Salvaterra de Miño.</p>

