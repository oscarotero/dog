---
date: '2016-06-22'
id: G2214-010616-0005
page: 26329
number: 118
agency: Xulgado de Primeira Instancia e Instrución número 1 de Cambados
section: V. Administración de xustiza.
title: EDICTO (198/2015).
range: Edicto
url: >-
  https://www.xunta.gal/dog/Publicados/2016/20160622/AnuncioG2214-010616-0005_gl.html
---
<p>Eu, María Lorenza Fernández Calaza, letrada da Administración de xustiza, do Xulgado de Primeira Instancia e Instrución número 1 de Cambados, por este edicto, anuncio que no presente procedemento ordinario 198/2015 seguido por instancia de María Soledad Rosa Solla Blanco fronte a Mercedes Solla Blanco, María Victoria Solla Blanco se ditou sentenza, cuxo encabezamento e decisión son os seguintes:</p>
    <p>«Sentenza 35/2016.</p>
    <p>En Cambados, o 3 de maio de 2016, María Dolores Rodríguez Leirós, xuíza do Xulgado de Primeira Instancia número 1 de Cambados, ditou a presente resolución no procedemento ordinario seguido neste xulgado co número 198/2015, no cal actuaron como parte demandante María Soledad Rosa Solla Blanco, representada pola procuradora María Mercedes Pereiro Domínguez e asistida polo letrado Fernando Garnelo Abilleira, e como parte demandada Mercedes Solla Blanco, representada por María Mercedes Pereiro Domínguez e asistida polo letrado Fernando Garnelo Abilleira, e María Victoria Solla Blanco, en rebeldía procesual.</p>
    <p>Decido: </p>
    <p>Estimando a demanda interposta pola procuradora María Mercedes Pereiro Domínguez, en nome e representación de María Soledad Rosa Solla Blanco contra Mercedes Solla Blanco, representada pola procuradora María Mercedes Pereiro Domínguez e contra María Victoria Solla Blanco, en rebeldía procesual, declaro que procede a división da comunidade e conseguinte extinción do condominio existente entre María Soledad Rosa, Mercedes e María Victoria Solla Blanco sobre o predio descrito no feito primeiro da demanda, Garaboa de Abaixo, sita en el lugar de Chanca, nº 8, parroquia de Dena, municipio de Meaño, dunha extensión de corenta áreas e oitenta e dúas centiáreas, sobre a cal existe unha edificación de noventa e oito metros cadrados de planta, destinada a almacén, en mal estado de conservación. Así como un hórreo e un pozo. Linda norte, río; sur, estrada C-550 de Cambados-O Grove; leste, herdeiros de José Carballal e oeste Ramón Magán Naveiro, Benito Caneda García, María Taboada García, José Camiña, Luis Méndez, Calixto Padín e outros. Con referencia catastral: parte urbana: 5198103NG1959N0001UM e parte rústica: 36027A014001280000MX. En consecuencia, as partes deberán estar e pasar por esta declaración e levar a cabo as actuacións necesarias para proceder á súa división, incluída a venda en pública poxa con admisión de licitadores estraños e repartición do prezo obtido en proporción ás súas respectivas cotas de propiedade.</p>
    <p>Con imposición das custas a María Victoria Solla Blanco.</p>
    <p>Contra esta resolución cabe recurso de apelación, no prazo de vinte días contados desde o seguinte ao da notificación da presente.</p>
    <p>Así por esta miña sentenza, definitivamente xulgando en primeira instancia, o pronuncio, mando e asino».</p>
    <p>E encontrándose a dita demandada, María Victoria Solla Blanco, en paradoiro descoñecido, expídese o presente edicto co fin de que lle sirva de notificación en forma.</p>
    <p>Cambados, 20 de maio de 2016</p>
    <footer><p>A letrada da Administración de xustiza</p></footer>

