---
date: '2016-06-22'
id: G1994-260516-0003
page: 26313
number: 118
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 3294/2015).
range: Edicto
url: >-
  https://www.xunta.gal/dog/Publicados/2016/20160622/AnuncioG1994-260516-0003_gl.html
---
<p>María Isabel Freire Corzo, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 3294/2015 desta sección, seguido por instancia da Mutua Gallega de Accidentes de Trabajo contra o Instituto Nacional da Seguridade Social, a Tesouraría Xeral da Seguridade Social, José Antonio Estévez Bautista e Horainox Ibérica, S.A., sobre accidente de grao, se ditou a seguinte resolución:</p>
    <p>Resolvemos:</p>
    <p>Que unha vez rexeitado o recurso de suplicación interposto pola mutua colaboradora da Seguridade Social Mutua Gallega contra a Sentenza do 12 de maio de 2015, do Xulgado do Social número 4 de Vigo, ditada en xuízo seguido por instancia da recorrente contra José Antonio Estévez Bautista, a entidade mercantil Horainox Sociedad Anónima, o Instituto Nacional da Seguridade Social e a Tesouraría Xeral da Seguridade Social, a sala confírmaa integramente.</p>
    <p>Notifíqueselles esta resolución ás partes e á Fiscalía do Tribunal Superior de Xustiza de Galicia, facéndolles saber que contra ela só cabe recurso de casación para unificación de doutrina, que se preparará por escrito ante a Sala do Social, dentro dos dez días seguintes ao da notificación desta sentenza e de acordo co disposto na Lei de xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37, seguida dos catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37, ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo de observacións ou concepto da transferencia os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia na peza que se arquivará neste tribunal e incorpórese o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentenza, pronunciámolo, mandámolo e asinámolo.</p>
    <p>E para que así conste, para os efectos da súa publicación no DOG co fin de que sirva de notificación en legal forma a Horainox Ibérica, S.A., con último domicilio coñecido no Polígono Industrial As Gándaras (O Porriño), coa advertencia de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento, expido e asino este edicto.</p>
    <p>A Coruña, 8 de abril de 2016</p>
    <footer><p>A letrada da Administración de xustiza</p></footer>

