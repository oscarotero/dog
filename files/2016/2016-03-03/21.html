---
date: '2016-03-03'
id: G0170-120216-0001
page: 8169
number: 43
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (1227/2013).
range: Edicto
url: >-
  https://www.xunta.gal/dog/Publicados/2016/20160303/AnuncioG0170-120216-0001_gl.html
---
<p>Eu, Marta Yanguas del Valle, secretaria xudicial do Xulgado do Social número 2 de Reforzo da Coruña, fago saber que no procedemento de seguridade social 1227/2013 deste xulgado do social, seguido por instancia de Ibermutuamur, S.L.U. contra Caolines Norte de España, S.A., Tesouraría Xeral da Seguridade Social (TXSS), Instituto Nacional da Seguridade Social e Josefa Amenedo Losada, sobre seguridade social, se ditou a resolución cuxo encabezamento e parte dispositiva son do teor literal seguinte:</p>
    <p>Xulgado do Social número 2 de Reforzo da Coruña.</p>
    <p>Sentenza: 36/2016.</p>
    <p>Xuíz: Javier López Cotelo.</p>
    <p>Procedemento: seguridade social 1227/2013. </p>
    <p>Demandante: Ibermutuamur, S.L.U.</p>
    <p>Letrada: Sra. Orjales Mariño.</p>
    <p>Demandado: Caolines Norte de España, S.A.</p>
    <p>Letrado: </p>
    <p>INSS, TXSS</p>
    <p>Letrada: Sra. Pardo Costas.</p>
    <p>Josefa Amenedo Losada.</p>
    <p>Letrada: Sra. Maiztegui Martínez.</p>
    <p>(Sentenza 36/2016).</p>
    <p>A Coruña, 3 de febreiro de 2016.</p>
    <p>Resolvo estimo a demanda formulada pola mutua Ibermutuamur, S.L.U. contra o INSS, TXSS e Josefa Amenedo Losada e, en consecuencia, declaro que a responsabilidade polas prestacións de morte e supervivencia recoñecidas á Sra. Amenedo Losada polo falecemento do seu home Sr. Valledor Miranda non lle corresponde á mutua demandante.</p>
    <p>Inscríbase a presente resolución no libro de sentenzas e déixese testemuño dela neste procedemento.</p>
    <p>Notifíqueselles esta sentenza ás partes e advírtaselles que contra ela se poderá interpor recurso de suplicación, ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non sexa traballador ou beneficiario do réxime público da Seguridade Social, ou habentes causa seus, ou que non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe.</p>
    <p>Para que conste e sirva de notificación a Caolines Norte de España, S.A., en ignorado paradoiro, expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 3 de febreiro de 2016</p>
    <footer><p>A secretaria xudicial</p></footer>

