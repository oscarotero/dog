---
date: '2016-03-03'
id: G0424-140116-0019
page: 8210
number: 43
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de xaneiro de 2016, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello das Pontes de García Rodríguez (expediente
  IN407A 2015/582-1).
range: Resolución
url: >-
  https://www.xunta.gal/dog/Publicados/2016/20160303/AnuncioG0424-140116-0019_gl.html
---
<p>Visto o expediente para outorgamento de autorización administrativa previa e de construcción dunha instalación eléctrica que a seguir se cita:</p>
    <p>Solicitante: Einsa Print, S.A.</p>
    <p>Domicilio social: estrada Cabanas, polígono Penapurreira, 15320 As Pontes de García Rodríguez.</p>
    <p>Denominación: reforma CS e entroncamento con rede de distribución existente.</p>
    <p>Situación: estrada Cabanas, polígono Penapurreira, 15320 As Pontes de García Rodríguez.</p>
    <p>Características técnicas: reforma do CS existente. Cela de triplo interruptor non extensible: entrada de liña proxectada LMTS chegada de liña, saída de liña proxectada LMTS continuación de liña UF e saída de liña Einsa Print, S.A.</p>
    <p>Cela de interruptor+protección non extensible. Cela de medida. Cela de dobre protección extensible (protección LMTS existente CT1 Einsa Print, S.A. e protección LMTS existente CT2 e CT3 Einsa Print, S.A.).</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao medio.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro); sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 13 de xaneiro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

