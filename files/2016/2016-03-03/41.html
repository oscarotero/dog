---
date: '2016-03-03'
id: L121-170216-0002
page: 8235
number: 43
agency: Concello de Carral
section: VI. Anuncios. b) Administración local.
title: >-
  ANUNCIO polo que se somete a información pública a modificación puntual
  aprobada inicialmente das normas subsidiarias de planeamento de Carral
  (unidade de actuación-UA 5).
range: Anuncio
url: >-
  https://www.xunta.gal/dog/Publicados/2016/20160303/AnuncioL121-170216-0002_gl.html
---
<p>O 30 de xullo de 2015 o Pleno do Concello de Carral aprobou inicialmente a modificación puntual das normas subsidiarias de planeamento municipal UA-5 en Carral, na súa versión de setembro de 2014, elaborada por Naos 04 Arquitectos, coa seguinte finalidade na unidade de execución UA5: «As normas subsidiarias vixentes clasifican o solo como urbano, para adaptarse á LOUG terase en conta como solo urbanizable delimitado. Variarase a tipoloxía edificatoria engadindo á de residencial de baixa densidade a edificación de bloque aberto. Ademais, pretende ordenar a unidade UA-5 distribuíndo a edificabilidade e as áreas libres».</p>
    <p>Sométese o expediente a información pública, mediante este anuncio que se publicará no taboleiro de edictos do Concello, no Diario Oficial de Galicia e nos xornais La Voz de Galicia e El Ideal Gallego, e mediante notificación individual aos propietarias dos terreos afectados, así coma a audiencia dos concellos limítrofes, por prazo simultáneo de dous meses que se contará desde a data da derradeira das devanditas publicacións.</p>
    <p>Durante o devandito período quedará o expediente á disposición de calquera persoa que queira examinalo para que se presenten as alegacións que se consideren pertinentes.</p>
    <p>Este acordo determinará, por si só, a suspensión do procedemento de outorgamento de licenzas no ámbito do territorio obxecto de tal planeamento cuxas novas determinacións supoñen a modificación da ordenación urbanística vixente.</p>
    <p>Carral, 28 de xaneiro de 2016</p>
    <footer><p>José Luis Fernández Mouriño<br>Alcalde</p></footer>

