---
date: '2016-08-26'
id: G2188-090816-1
page: 38083
number: 161
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (549/2015).
range: Edicto
url: >-
  https://www.xunta.gal/dog/Publicados/2016/20160826/AnuncioG2188-090816-1_gl.html
---
<p>Begoña Acha Barral, letrada da Administración de xustiza do Xulgado de reforzo de Familia de Vigo, polo presente anuncio:</p>
    <p>No presente procedemento de divorcio seguido por instancia de María Becerra Vilas fronte a Gregorio López Teixeira ditouse sentenza cuxo teor literal é o seguinte:</p>
    <p>Sentenza nº 107/16.</p>
    <p>En Vigo o 23 de febreiro de 2016.</p>
    <p>Teresa A. Fernández Molinos, xuíza do Xulgado de reforzo dos xulgados de Primeira Instancia número 5 e número 12 de Vigo e do seu partido xudicial, viu e oíu os presentes autos sobre divorcio número 549/2015, seguidos por instancia de María Becerra Vilas, representada procesualmente pola procuradora Sra. Valencia Ulloa e asistida do letrado Sr. Moreiras Garabatos, fronte a Gregorio López Teixeira, en situación de rebeldía procesual.</p>
    <p>Decido que, estimando integramente a demanda de divorcio interposta pola procuradora dos tribunais Sra. Valencia Ulloa, en nome e representación de María Becerra Vilas, fronte a Gregorio López Teixeira, declarado en situación de rebeldía procesual, procede declarar a disolución por divorcio do matrimonio canónico contraído por ambos os litigantes o día 25 de maio de 1980 en Vigo, inscrito no tomo 8, páxina 185, da Sección Segunda do Rexistro Civil desta cidade, con todos os efectos legais inherentes a tal pronunciamento.</p>
    <p>Non se efectúa imposición expresa das custas procesuais causadas.</p>
    <p>Notifíquese esta resolución ás partes, con apercibimento de que non é firme e contra ela cabe interpoñer recurso de apelación ante este xulgado, nos termos e prazos establecidos no artigo 458 e seguintes da Lei de axuizamento civil, para a súa resolución pola Audiencia Provincial de Pontevedra.</p>
    <p>Firme que sexa esta resolución, expídase testemuño desta ao encargado do Rexistro Civil de Vigo co fin de que practique as oportunas anotacións.</p>
    <p>E, encontrándose o devandito demandado, Gregorio López Teixeira, en paradoiro descoñecido, expídese o presente co fin de que lle sirva de notificación en forma.</p>
    <p>Vigo, 13 de xullo de 2016</p>
    <footer><p>A letrada da Administración de xustiza</p></footer>

