---
date: '2016-08-26'
id: G0422-030816-0003
page: 38114
number: 161
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 27 de xullo de 2016, da Secretaría Xeral de Calidade e Avaliación
  Ambiental, polo que se somete a información pública a solicitude de
  modificación substancial presentada por Televés, S.A. para unha instalación de
  cincado electrolítico de pezas metálicas situada no concello de Santiago de
  Compostela, provincia da Coruña (expediente 2015-IPPC-M-83).
range: Anuncio
url: >-
  https://www.xunta.gal/dog/Publicados/2016/20160826/AnuncioG0422-030816-0003_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro), e na Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados:</p>
    <p>– Proxecto básico e estudo de impacto ambiental referido á modificación substancial da autorización ambiental integrada das instalacións de Televés situadas en Santiago de Compostela, provincia da Coruña. Xuño de 2016.</p>
    <p>– Resumo non técnico referido á modificación substancial da autorización ambiental integrada das instalacións de Televés situadas en Santiago de Compostela, provincia da Coruña. Xuño de 2016.</p>
    <p>Para que calquera interesado poida consultalos e, se é o caso, formular no dito prazo as alegacións, suxestións ou observacións que xulgue convenientes. Os documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 27 de xullo de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Expediente: 2015-IPPC-M-83</p>
    <p>Peticionario: Televés, S.A.</p>
    <p>Domicilio social e localización da instalación: rúa Benéfica de Conxo, nº 17, 15706 Santiago de Compostela (A Coruña).</p>
    <p>Descrición da modificación.</p>
    <p>A modificación prevista consiste basicamente no seguinte:</p>
    <p>– Incorporación de novas liñas de tratamento de superficies metálicas:</p>
    <p>1º. Tratamento de cinc en tambor.</p>
    <p>2º. Aliaxe de cinc, cobre e estaño.</p>
    <p>3º. Pasivado de antenas.</p>
    <p>– Instalación dunha estación depuradora de augas residuais industriais para o tratamento dos distintos efluentes producidos nas instalacións de tratamento de superficies da planta (enxaugaduras pasivado, ácidos, alcalinos e cianurados) e enxaugaduras amoniacais procedentes de Gallega de Circuitos Electrónicos, S.A.</p>

