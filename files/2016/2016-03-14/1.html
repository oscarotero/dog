---
date: '2016-03-14'
id: G0422-040316-0004
page: 9341
number: 50
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 18 de novembro de 2015, da Secretaría Xeral de Ordenación do
  Territorio e Urbanismo, de aprobación definitiva do expediente de delimitación
  do núcleo rural de Xoaine, concello de Guntín (expediente PTU-LU-14/086).
range: Resolución
url: >-
  https://www.xunta.gal/dog/Publicados/2016/20160314/AnuncioG0422-040316-0004_gl.html
---
<p>O Concello de Guntín remite o expediente de referencia e solicita a súa aprobación definitiva, de acordo coa disposición adicional segunda da vixente Lei 9/2002, de ordenación urbanística e protección do medio rural de Galicia. </p>
    <p>Unha vez analizada a documentación achegada polo Concello, o proxecto datado en abril de 2015 e aprobado provisionalmente o 11 de agosto de 2015 polo Pleno, e vista a proposta subscrita pola Subdirección Xeral de Urbanismo, resultan:</p>
    <p>I. Antecedentes.</p>
    <p>I.1. O Concello de Guntín carece de instrumento de planeamento xeral, réxese polas normas de aplicación directa da LOUG e, no que non se opón a elas, polas normas complementarias e subsidiarias de planeamento provincial. </p>
    <p>I.2. Tramitación do presente expediente. </p>
    <p>Exposición pública (13.5.2014-13.6.2014), mediante anuncios no <em>Diario Oficial de Galicia</em> do 12 de maio de 2014 e <em>El Progreso</em> e <em>La Voz de Galicia</em> do 13 de maio de 2014. Non se presentaron alegacións.</p>
    <p>Informe da Dirección Xeral de Patrimonio Cultural (14.4.2014), favorable condicionado.</p>
    <p>Aprobación provisional plenaria do 27.6.2014.</p>
    <p>Redacción dunha nova versión do proxecto con data de setembro de 2014.</p>
    <p>Segunda aprobación provisional plenaria (26.9.2014).</p>
    <p>Resolución desta Secretaría Xeral de Ordenación do Territorio e Urbanismo (19.1.2015) en que se require a emenda dunha serie de puntos.</p>
    <p>Elaboración dunha nova versión do proxecto con data de abril de 2015.</p>
    <p>Terceira aprobación provisional plenaria (11.8.2015).</p>
    <p>II. Emenda das deficiencias sinaladas pola SXOTU con data do 11.8.2015.</p>
    <p>Tras analizar a documentación aprobada polo Concello Pleno do 11 de agosto de 2015 e posta en comparación coas observacións formuladas no requirimento da SXOTU do 28.4.2015, puidéronse comprobar as seguintes emendas, nomeadamente: </p>
    <p>Categorízase a totalidade do núcleo como histórico-tradicional, recalcúlase a consolidación consonte o anterior e resulta maior do 50 %, de acordo co artigo 13 da LOUG.</p>
    <p>O Concello remitiu o proxecto exposto ao público e con informe da DXPC.</p>
    <p>A determinación 8.7 relativa aos perímetros de protección de dous xacementos arqueolóxicos, sinalados nos planos de ordenación, define a protección suficientemente cun perímetro xenérico, tipo buffer, de 200 m, aínda que este perímetro non estea grafado nos planos.</p>
    <p>Eméndanse tamén varias erratas sinaladas polo requirimento.</p>
    <p>De acordo co punto 2 da disposición adicional segunda da LOUG e co artigo 3.a), en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, a competencia para resolver sobre a aprobación definitiva dos expedientes de delimitación de solo de núcleos rurais correspóndelle á Secretaria Xeral de Ordenación do Territorio e Urbanismo.</p>
    <p>III. Resolución </p>
    <p>Visto cánto antecede, </p>
    <h2>RESOLVO:</h2>
    <p>Primeiro. Aprobar definitivamente a delimitación do núcleo rural de Xoaine, do concello de Guntín.</p>
    <p>Segundo. Contra esta resolución cabe interpor recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>Terceiro. Notifíqueselle ao Concello e publíquese no <em>Diario Oficial de Galicia</em>.</p>
    <p>Santiago de Compostela, 18 de novembro de 2015</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>
    <h2>ANEXO</h2>
    <footer><p><img src="/dog/Publicados/2016/20160314/AnuncioG0422-040316-0004_gl-web-images/Doc1_fmt.jpeg" alt="missing image file"></p></footer>

