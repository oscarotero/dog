---
date: '2016-01-19'
id: C141-070116-0001
page: 2105
number: 11
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 21 de decembro de 2015 pola que se somete a información pública
  a delimitación de espazos e usos portuarios do porto de Lorbé.
range: Resolución
url: >-
  https://www.xunta.gal/dog/Publicados/2016/20160119/AnuncioC141-070116-0001_gl.html
---
<p>A entidade pública Portos de Galicia elaborou a delimitación de espazos e usos portuarios do porto de Lorbé (Oleiros, A Coruña) en cumprimento do artigo 69 do texto refundido da Lei de portos do Estado e da mariña mercante, aplicable aos portos competencia da Comunidade Autónoma de Galicia na falta de lexislación autonómica propia.</p>
    <p>Este documento sométese a información pública para que as persoas ou entidades interesadas poidan presentar por escrito as reclamacións ou alegacións que consideren oportunas. Para isto dispoñen do prazo de 45 días que se contarán a partir do día seguinte ao da data da publicación deste anuncio.</p>
    <p>As reclamacións ou alegacións poderán ser presentadas nas oficinas dos servizos centrais da entidade pública, situadas na praza de Europa, nº 5A, 6º, 15707 Santiago de Compostela, ou ben nas oficinas da zona centro de Portos de Galicia, na avda. Alférez Provisional, 5, 1º, 15006 A Coruña, onde se poderá tamén examinar o documento referido durante o prazo indicado e nos días hábiles, das 9.00 ás 14.00 horas. Así mesmo, a documentación estará á disposición na páxina web www.portosdegalicia.gal , na epígrafe de Áreas/Planificación.</p>
    <p>Santiago de Compostela, 21 de decembro de 2015</p>
    <footer><p>José Juan Durán Hermida<br>Presidente de Portos de Galicia</p></footer>

