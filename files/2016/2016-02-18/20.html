---
date: '2016-02-18'
id: G0007-010216-0002
page: 6128
number: 33
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 278/2015).
range: Edicto
url: >-
  https://www.xunta.gal/dog/Publicados/2016/20160218/AnuncioG0007-010216-0002_gl.html
---
<p>Execución de títulos xudiciais (ETX) 278/2015</p>
    <p>Procedemento de orixe: procedemento ordinario 1166/2013</p>
    <p>Sobre: ordinario</p>
    <p>Demandante: Fernando Oribe Devicenzi</p>
    <p>Graduado social: Juan Manuel Suárez Figueiras</p>
    <p>Demandados: Promociones Publicitarias de Santiago de Compostela</p>
    <p>Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais número 278/2015 deste xulgado do social, seguido por instancia de Fernando Oribe Devicenzi contra a empresa Promociones Publicitarias de Santiago, sobre reclamación de cantidade, se ditou decreto en data 29 de xaneiro de 2016, cuxa parte dispositiva é do teor literal seguinte:</p>
    <p>«Parte dispositiva.</p>
    <p>Acordo:</p>
    <p>a) Declarar o/os executado/s, Promociones Publicitarias de Santiago de Compostela, S.L., en situación de insolvencia total por importe de 4.243,65 euros en concepto de principal, máis 379,31 euros en concepto de xuros do Código civil, máis 462,30 euros que provisionalmente se orzan para xuros, gastos e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reaperturar a execución se a partir deste momento se coñecen novos bens do executado.</p>
    <p>c) Procédase á súa inscrición no rexistro correspondente.</p>
    <p>d) Lévese o orixinal ao libro de decretos, deixando testemuño nas presentes actuacións.</p>
    <p>Notifíqueselles ás partes e a Promociones Publicitarias de Santiago de Compostela, S.L. por edictos que se publicarán no DOG, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Contra a presente resolución cabe recurso directo de revisión, que deberá interporse ante o presente órgano xudicial no prazo de tres días hábiles. Se o recorrente non tiver a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3 aberta no Banco Santander, conta número 5076 0000 64 0278 15. Se o ingreso se fai mediante transferencia bancaria deberá ingresarse na conta número 000493569920005001274 e no campo “concepto” deberá indicar o número de conta “5076 0000 64 0278 15”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, con indicación no campo de observacións da data da resolución contra a que se recorre utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina a súa señoría. Dou fe.</p>
    <p>O/a secretario/a xudicial»</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que lle sirva de notificación a Promociones Publicitarias de Santiago de Compostela, S.L., expido o presente edicto.</p>
    <p>Santiago de Compostela, 29 de xaneiro de 2016</p>
    <footer><p>Letrada da Administración de xustiza</p></footer>

