---
date: '2016-02-08'
id: G2240-200116-0001
page: 4329
number: 25
agency: Xulgado de Primeira Instancia e Instrución número 1 de Lalín
section: V. Administración de xustiza.
title: EDICTO (439/2014).
range: Edicto
url: >-
  https://www.xunta.gal/dog/Publicados/2016/20160208/AnuncioG2240-200116-0001_gl.html
---
<p>Ana Hernández Mora, secretaria xudicial, do Xulgado de Primeira Instancia e Instrución número 1 de Lalín, por medio deste edicto fai saber que en virtude do acordado nos autos de referencia, e de conformidade co disposto no artigo 497.2 da LAC, se lle notifica a Silvigalia, S.L. a sentenza ditada no presente procedemento do 26 de xaneiro de 2015 cuxo contido é o seguinte: </p>
    <p>Sentenza.</p>
    <p> Lalín, 26 de xaneiro de 2015.</p>
    <p>Vistos e examinados por Carmen Riveiros Santiago, xuíza titular do Xulgado de Primeira Instancia e Instrución número 1 de Lalín, os autos de xuízo ordinario 439/2014, por instancia da procuradora Sra. Fernández Ramos, en nome e representación da entidade mercantil De Lage Landen International BV Sucursal de España, baixo a dirección letrada do Sr. Vicario Trinidad, contra Silvigalia, S.L., en situación de</p>
    <p>Decido que estimando integramente a demanda formulada, por instancia da procuradora Sra. Fernández Ramos, en nome e representación da entidade mercantil De Lage Landen International BV Sucursal de España, baixo a dirección letrada do Sr. Vicario Trinidad, contra Silvigalia, S.L., en situación de rebeldía procesual, debo:</p>
    <p>1º. Declarar e declaro a resolución do préstamo de financiamento a comprador de bens mobles nº 75640011356, impreso nº 2713649, subscrito o 14 de xuño de 2011, entre De Lage Landen International BV Sucursal de España e Silvigalia, S.L.</p>
    <p>2º. Condenar e condeno a demandada Silvigalia, S.L. a estar e pasar pola anterior declaración.</p>
    <p>Serán por conta da demandada condenada o pagamento das custas procesuais.</p>
    <p>Notifíqueselles a resolución ás partes en legal forma e advírtaselles que contra ela poderán interpoñer, perante este xulgado, recurso de apelación dentro dos vinte días seguintes ao da súa notificación, que non será admitido a trámite se a parte interesada non acredita ter constituído o depósito requirido pola disposición adicional décimo quinta da Lei orgánica do poder xudicial, introducida mediante a Lei orgánica 1/2009, do 3 de novembro.</p>
    <p>Están exentos de constituír o depósito para recorrer os incluídos no número 5 da disposición citada e os que teñan recoñecido o dereito á asistencia xurídica gratuíta.</p>
    <p>Ao se encontrar á dita demandada, Silvigalia, S.L. en paradoiro descoñecido, expídese o presente edicto co fin de que lle sirva de notificación en forma.</p>
    <p>Lalín, 22 de outubro de 2015</p>
    <footer><p>A secretaria xudicial</p></footer>

