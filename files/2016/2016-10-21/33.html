---
date: '2016-10-21'
id: G0426-171016-0011
page: 47443
number: 201
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 17 de outubro de 2015 pola que se fai pública a corrección de
  erros no prego de cláusulas administrativas particulares para a licitación
  anunciada mediante a Resolución do 27 de setembro de 2013 para a contratación,
  polo procedemento aberto, do servizo ST-4869 Proxecto de colaboración de
  servizos técnicos para a realización do acordo de reestruturación parcelaria
  na zona de Quins, cofinanciada con fondos Feader do período 2014-2020
  (expediente 45/2016).
range: Resolución
url: >-
  https://www.xunta.gal/dog/Publicados/2016/20161021/AnuncioG0426-171016-0011_gl.html
---
<p>Antecedentes:</p>
    <p>No DOG núm. 189, do 4 de outubro de 2016, publicouse a Resolución do 27 de setembro de 2016 pola que se anuncia a contratación, por procedemento aberto non suxeito a regulación harmonizada con tramitación ordinaria, de nove (9) servizos relativos aos traballos preparatorios necesarios en cada fase do proceso de reestruturación parcelaria (Lei 4/2015), cofinanciada con fondos Feader do período 2014-2020 nun 75 %, medida 4.30 (expedientes 41 a 49/2016).</p>
    <p>Advertido un erro na carátula do prego de cláusulas administrativas particulares do expediente identificado como 45/2016 (ST-4869 Proxecto de colaboración de servizos técnicos para a realización do acordo de reestruturación parcelaria na zona de Quins), no relativo ao prazo e á execución do contrato, unha vez corrixido, publícase a carátula no perfil do contratante http://www.contratosdegalicia.es/resultado.jsp?N=63036.</p>
    <p>Como consecuencia desta corrección, na alínea Ñ da carátula onde dicía: «O prazo de execución será de 22 meses contados a partir do día seguinte ao da sinatura do contrato, sen prórroga (ou prazo menor ofertado polo adxudicatario)», di: «O prazo de execución será de 18 meses contados a partir do día seguinte ao da sinatura do contrato, sen prórroga (ou prazo menor ofertado polo adxudicatario)». Esta corrección, ademais, afecta as alíneas I e J da carátula.</p>
    <p>Permanecen inalterados os aspectos detallados no anuncio de licitación. </p>
    <p>Así mesmo, esta corrección afecta o prazo de presentación de proposicións recollido no punto 9 da Resolución do 27 de setembro de 2016, que queda do seguinte xeito:</p>
    <p>«Data límite de presentación: 15 días naturais contados desde o día seguinte ao da publicación desta resolución no <em>Diario Oficial de Galicia</em>. Se o último día de presentación de ofertas coincide en día inhábil, o prazo de presentación rematará o primeiro día hábil seguinte».</p>
    <p>O que se fai público para coñecemento xeral e, en especial, para o das empresas interesadas.</p>
    <p>Santiago de Compostela, 17 de outubro de 2016</p>
    <footer><p>A conselleira do Medio Rural<br>P.D. (Orde do 17.11.2015; DOG núm. 223, do 23 de novembro)<br>Mª del Carmen Bouso Montero<br>Secretaria xeral técnica da Consellería do Medio Rural</p></footer>

