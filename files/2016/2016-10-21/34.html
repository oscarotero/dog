---
date: '2016-10-21'
id: G0426-031016-0004
page: 47445
number: 201
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 28 de setembro de 2016, da Xefatura Territorial da Coruña, polo que
  se emprazan varios propietarios da zona de concentración parcelaria de
  Foxás-Bendaña (Touro) para seren notificados por comparecencia do acordo de
  concentración da zona.
range: Anuncio
url: >-
  https://www.xunta.gal/dog/Publicados/2016/20161021/AnuncioG0426-031016-0004_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, emprázanse por medio do presente anuncio, publicado no <em>Boletín Oficial del Estado</em> (BOE), os propietarios da concentración parcelaria de Foxás-Bendaña (Touro, A Coruña) que se citan no anexo, para seren notificados do acordo de concentración parcelaria da devandita zona.</p>
    <p>Así mesmo, este anuncio publicarase no <em>Diario Oficial de Galicia</em> (DOG), ben que a eficacia do acto notificado quedará supeditada á súa publicación no BOE.</p>
    <p>Para coñecer o contido íntegro do acto, os interesados poderán comparecer nas dependencias desta xefatura territorial, sita na rúa Vicente Ferrer, nº 2, no Edificio Administrativo de Servizos Múltiples de Monelos, A Coruña, das 9.00 ás 14.00 horas, de luns a venres.</p>
    <p>A comparecencia deberase efectuar no prazo de quince (15) días, contados desde o seguinte ao da publicación deste anuncio no BOE.</p>
    <p>Unha vez transcorrido o dito prazo sen efectuarse a comparecencia, a notificación entenderase producida desde o día seguinte ao da publicación.</p>
    <p>Contra o referido acto, que pon fin á vía administrativa, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, con sede na Coruña, no prazo de dous meses contados a partir da publicación deste anuncio, consonte o establecido nos artigos 10.1.a) e 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que os interesados poidan exercer calquera outro que consideren pertinente.</p>
    <p>A Coruña, 28 de setembro de 2016</p>
    <footer><p>Manuel Rodríguez Vázquez<br>Xefe territorial da Coruña</p></footer>
    <h2>ANEXO<br>Acto notificado: acordo de concentración<br>da zona de Foxás-Bendaña (Touro, A Coruña)</h2>
    <p>Interesados:</p>
    <p>María Barral Codesido.</p>
    <p>Ramón Pájaro Barral.</p>
    <p>Aquilino Trasar Suárez.</p>
    <p>José Caneda Mato.</p>
    <p>Lourdes Caneda Mato.</p>
    <p>Manuel Caneda Mato.</p>
    <p>Enrique Hermida García.</p>

