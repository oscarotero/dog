---
date: '2016-10-21'
id: CA01-141016-0002
page: 47376
number: 201
agency: Consellería de Facenda
section: IV. Oposicións e concursos.
title: >-
  ORDE do 11 de outubro de 2016 pola que se convoca para a elección de destino
  definitivo o aspirante que superou o proceso selectivo para o ingreso no corpo
  facultativo  de  grao  medio  da  Xunta  de  Galicia,  subgrupo  A2,  escala 
  de  topógrafos/as, convocado pola Orde do 9 de maio de 2014.
range: Orde
url: >-
  https://www.xunta.gal/dog/Publicados/2016/20161021/AnuncioCA01-141016-0002_gl.html
---
<p>En virtude da Orde do 9 de maio de 2014 (DOG núm. 99, do 26 de maio) convocouse o proceso selectivo para o ingreso no corpo facultativo de grao medio da Xunta de Galicia, subgrupo A2, escala de topógrafos/as.</p>
    <p>O tribunal designado para cualificar o dito proceso acordou facer pública e elevar á Dirección Xeral da Función Pública o nome do aspirante que o superou na súa Resolución do 27 de maio de 2016 (DOG núm. 109, do 9 de xuño). </p>
    <p>Co obxecto de que o aspirante que superou o dito proceso selectivo poida ser nomeado funcionario de carreira do corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de enxeñeiros/as técnicos/as, especialidade de topografía, e segundo o disposto no Real decreto lexislativo 5/2015, do 30 de outubro, polo que se aproba o texto refundido da Lei do estatuto básico do empregado público, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e demais normativa concordante, esta consellería </p>
    <h2>DISPÓN:</h2>
    <p>Primeiro. Convocar o aspirante que superou o proceso selectivo para o ingreso no corpo facultativo de grao medio de Administración especial da Administración xeral da Comunidade Autónoma de Galicia, subgrupo A2, escala de enxeñeiros/as técnicos/as, especialidade de topografía, ao acto de elección de destino definitivo que terá lugar no salón de actos núm. 2 (pequeno) da Vicepresidencia e Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 4 de novembro de 2016 ás 10.30 horas.</p>
    <p>Segundo. O aspirante convocado poderá elixir entre os postos que figuran no anexo desta orde, sempre que reúna as condicións exixidas neles.</p>
    <p>Terceiro. O aspirante deberá ir provisto de DNI ou outro documento que acredite fidedignamente a súa identidade; no caso de non comparecer persoalmente, poderá ser representado por terceiras persoas con poder notarial suficiente.</p>
    <p>Cuarto. Se o aspirante non comparece persoalmente ou por medio de representantes seralle adxudicado en destino definitivo o posto que lle corresponda atendendo á orde de publicación destes.</p>
    <p>Quinto. O aspirante poderá solicitar ser declarado en excedencia voluntaria por prestación de servizos no sector público ou por interese particular reguladas, respectivamente, nos artigos 174 e 173.3.d) da Lei 2/2015, do 29 de abril, de emprego público de Galicia. Nestes supostos deberá presentarse ao chamamento cun certificado do/da responsable da súa unidade de persoal en que conste a condición con que presta servizos na actualidade. </p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de outubro de 2016</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO</h2>
    <table>
     <thead>
      <tr>
       <td>Núm.</td>
       <td>Código do posto</td>
       <td>Cons.</td>
       <td>Denominación</td>
       <td>Subgrupo</td>
       <td>Nivel</td>
       <td>Centro directivo</td>
       <td>Centro de destino</td>
       <td>Concello</td>
       <td>Titulación</td>
      </tr>
     </thead>
     <tbody>
      <tr>
       <td>1</td>
       <td>MAA992000015770007</td>
       <td>MA</td>
       <td>Enxeñeiro técnico topógrafo</td>
       <td>A2</td>
       <td>22</td>
       <td>Augas de Galicia<br>(servizos periféricos)</td>
       <td>Demarcación Galicia-Centro<br>(Santiago de Compostela)</td>
       <td>Santiago de Compostela</td>
       <td>Enx. técn. topográfica</td>
      </tr>
      <tr>
       <td>2</td>
       <td>MR4020000315770078</td>
       <td>PE</td>
       <td>Técnico/a en cartografía</td>
       <td>A1/A2</td>
       <td>20</td>
       <td>Dirección Xeral de Desenvolvemento Pesqueiro</td>
       <td>S. X. de Investigación e Apoio Científico-Técnico</td>
       <td>Santiago de Compostela</td>
       <td>Enx. tecn.topográfica, enxeñaría superior, lic.xeografía</td>
      </tr>
     </tbody>
    </table>

