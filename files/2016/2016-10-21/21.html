---
date: '2016-10-21'
id: G0244-101016-0002
page: 47411
number: 201
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 20 de setembro de 2016, da Xefatura Territorial da Coruña, pola
  que se dispón a notificación do acordo de iniciación do expediente sancionador
  en materia de xogo C-20/16 e un máis.
range: Resolución
url: >-
  https://www.xunta.gal/dog/Publicados/2016/20161021/AnuncioG0244-101016-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícanselles ás persoas que se relacionan no anexo os acordos de iniciación de expedientes sancionadores, por infracción da Lei 14/1985, do 23 de outubro, de xogo de Galicia, por non ser posible a súa notificación por correo certificado. Así mesmo, a eficacia desta resolución queda supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>De conformidade co establecido no artigo 32.1.a) da Lei 14/1985, do 23 de outubro, e no Decreto 72/2013, do 25 de abril, a competencia para impoñer esta clase de sancións correspóndelle ao director xeral de Emerxencias e Interior.</p>
    <p>Noméase instrutora do expediente Margarita Olmo Bosco e secretaria Patricia García Martín, que poderán ser recusadas en calquera momento da tramitación do expediente nos casos e na forma prevista no artigo 29 da Lei 30/1992, do 26 de novembro. Os interesados disporán dun prazo de quince días hábiles, contados a partir do seguinte ao da publicación desta notificación, para exercer o dereito de audiencia e formular alegacións, presentar documentos ou informacións que coiden convenientes na súa defensa e, se é o caso, propoñer proba. Poden recoñecer voluntariamente a súa responsabilidade cos efectos previstos no artigo 8 do Real decreto 1398/1993.</p>
    <p>No suposto de non efectuar alegacións sobre o contido da iniciación do procedemento, no prazo indicado, a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
    <p>En cumprimento do artigo 42.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), modificada pola Lei 4/1999, do 13 de xaneiro, infórmase de que o prazo máximo para resolver e notificar o procedemento é dun ano contado desde o acordo de inicio (artigo 32.2 da Lei 14/1985, do 23 de outubro).</p>
    <p>Infórmase, igualmente, de que a tramitación do expediente se realiza na Xefatura Territorial da Vicepresidencia e Consellería de Presidencia, Administracións Públicas e Xustiza, sita no Edificio Administrativo Monelos, rúa Vicente Ferrer, 2, 15008 A Coruña.</p>
    <p>A Coruña, 20 de setembro de 2016</p>
    <footer><p>María Barreiro Lázare<br>Xefa territorial da Coruña </p></footer>
    <p>ANEXO</p>
    <p>Nº de expediente: C-20/16.</p>
    <p>Denunciado: Gil Vázquez Vázquez.</p>
    <p>DNI/CIF: 34247993G.</p>
    <p>Enderezo: camiño Pipín, 13, 1, 27293 Labio (Castroverde). </p>
    <p>Precepto infrinxido: artigo 29.j) da Lei 14/1985, do 23 de outubro.</p>
    <p>Precepto sancionador: artigo 31.2 da Lei 14/1985, do 23 de outubro.</p>
    <p>Multa que se impoñerá se non efectúa alegacións: 3.000,01 €.</p>
    <p>Nº de expediente: C-21/16.</p>
    <p>Denunciado: Nicolás Alfredo Sande Alonso.</p>
    <p>DNI/CIF: 33237824H.</p>
    <p>Enderezo: Río Ulla, 30, 2, 27004 Lugo. </p>
    <p>Precepto infrinxido: artigo 30 da Lei 14/1985, do 23 de outubro.</p>
    <p>Precepto sancionador: artigo 31.3 da Lei 14/1985, do 23 de outubro.</p>
    <p>Multa que se impoñerá se non efectúa alegacións: apercibimento. </p>

