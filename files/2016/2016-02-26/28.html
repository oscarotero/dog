---
date: '2016-02-26'
id: G0291-050216-0001
page: 7358
number: 39
agency: Xulgado do Social número 5 de Reforzo da Coruña
section: V. Administración de xustiza.
title: EDICTO de notificación de sentenza (376/2015).
range: Edicto
url: >-
  https://www.xunta.gal/dog/Publicados/2016/20160226/AnuncioG0291-050216-0001_gl.html
---
<p>Eu, Marta Yanguas del Valle, secretaria xudicial do Xulgado do Social número 5 de reforzo da Coruña, fago saber:</p>
    <p>Que no procedemento de despedimento/cesamentos en xeral 376/2015 deste xulgado do social, seguido por instancia de Rosa María Beracoechea López contra Reyes y Gago, S.L., Ministerio Fiscal, Fogasa, sobre despedimento, foi ditada a resolución cuxo encabezamento e parte dispositiva son do teor literal seguinte:</p>
    <p>«Xulgado do Social número 5</p>
    <p>A Coruña</p>
    <p>Reforzo</p>
    <p>Sentenza: 79/2016</p>
    <p>Xuíz: Javier López Cotelo</p>
    <p>Procedemento: despedimento 376/2015.</p>
    <p>Demandante: Rosa María Beracoechea López.</p>
    <p>Letrado: Sr. Caseiro Gómez.</p>
    <p>Demandado: Reyes y Gago, S.L.</p>
    <p>Fogasa</p>
    <p>Letrada: Sra. Prósper Montalvo.</p>
    <p>Sentenza nº 79/2016</p>
    <p>A Coruña, 3 de febreiro de 2016.</p>
    <p>Decido:</p>
    <p>1. Desestimar a acción sobre despedimento formulada por Rosa María Beracoechea López contra a empresa Reyes y Gago, S.L. ao concorrer a excepción de caducidade da acción e, en consecuencia, absolvo esta dos pedimentos formulados contra ela en relación con tal acción.</p>
    <p>2. Desestimo a acción de danos e perdas formulada por Rosa María Beracoechea López contra a empresa Reyes y Gago, S.L. e, en consecuencia, absolvo esta dos pedimentos formulados contra ela en relación con tal acción.</p>
    <p>3. Estimo parcialmente a acción de reclamación de cantidade formulada por Rosa María Beracoechea López contra a empresa Reyes y Gago, S.L. e, en consecuencia, condeno esta a aboar á primeira a suma de 3.705,57 euros en concepto de salarios percibidos e non satisfeitos, así como o 10 % de xuro de demora conforme o artigo 29.3 ET.</p>
    <p>4. O Fogasa deberá pasar polo resolto nesta resolución.</p>
    <p>Inscríbase a presente resolución no libro de sentenzas e déixese testemuño dela no presente procedemento.</p>
    <p>Notifíquese esta sentenza ás partes e advírtaselles que contra ela se poderá interpor recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtase igualmente ao recorrente que non sexa traballador ou beneficiario do réxime público da Seguridade Social, ou habente causa dun deles, ou que non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz do Xulgado de Reforzo do Social da Coruña.»</p>
    <p>Publicación. A anterior sentenza foi lida e publicada polo xuíz que a subscribe no día da súa data, do cal eu, a secretaria xudicial, dou fe.</p>
    <p>E para que conste e sirva de notificación a Reyes y Gago, S.L., en ignorado paradoiro, expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, tres de febreiro de dous mil dezaseis</p>
    <footer><p>A secretaria xudicial</p></footer>

