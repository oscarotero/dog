---
date: '2016-01-07'
id: L375-301215-0004
page: 480
number: 3
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de aprobación definitiva da modificación puntual número 5 do Plan
  parcial do sector Parque Tecnolóxico de Galicia.
range: Anuncio
url: >-
  https://www.xunta.gal/dog/Publicados/2016/20160107/AnuncioL375-301215-0004_gl.html
---
<p>O Pleno do Concello, na sesión que tivo lugar o 16 de decembro de 2015, acordou:</p>
    <p>«Primeiro. Aprobar definitivamente o expediente de modificación puntual número 5 do Plan parcial do sector Parque tecnolóxico de Galicia a iniciativa de Ablanal, S.A., nos termos en que consta no expediente.</p>
    <p>Segundo. Publicar a aprobación definitiva no Diario Oficial de Galicia, para os efectos do establecido no artigo 92.1 da Lei 9/2002, do 30 de decembro, de ordenación urbanística e protección do medio rural de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Igualmente, publicarase a aprobación definitiva xunto coa normativa e as ordenanzas do plan parcial no Boletín Oficial da provincia de Ourense, todo iso en virtude do establecido no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Terceiro. Comunicar o acordo de aprobación definitiva, en virtude do artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, para os efectos oportunos, á consellería competente en materia de urbanismo e ordenación do territorio, e achegar unha copia autenticada de dous exemplares do plan parcial aprobado definitivamente con todos os planos e documentos que integran o plan sobre os cales se ditase acordo de aprobación definitiva, debidamente dilixenciados pola secretaria do Concello».</p>
    <p>O acto de aprobación definitiva do citado plan foi comunicado á Consellería de Medio Ambiente e Ordenación do Territorio con data 21.12.2015 en cumprimento do disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>A normativa urbanística e ordenanzas publicáronse no BOP de Ourense número 296, de data 26 de decembro de 2015.</p>
    <p>Contra o presente acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da publicación do presente, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que poida interpor calquera outro recurso que se puidese estimar máis conveniente ao seu dereito.</p>
    <p>San Cibrao das Viñas, 29 de decembro de 2015</p>
    <footer><p>Manuel Pedro Fernández Moreiras<br>Alcalde</p></footer>

