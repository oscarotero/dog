---
date: '2016-01-07'
id: G1096-211215-0006
page: 455
number: 3
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 11 de decembro de 2015 pola que se notifica a resolución do
  expediente de reposición da legalidade urbanística LUG/218/2014-RP1, devolta
  polo órgano notificador por resultaren os seus destinatarios ausentes na
  repartición.
range: Cédula
url: >-
  https://www.xunta.gal/dog/Publicados/2016/20160107/AnuncioG1096-211215-0006_gl.html
---
<p>O director da Axencia de Protección da Legalidade Urbanística ditou, o 3 de novembro de 2015, resolución pola que se declara ilegalizable a actividade realizada en solo rústico, sen autorización urbanística autonómica, consistente na instalación dunha caseta metálica prefabricada, con tipoloxía de caseta de obra, no lugar de Meaos de Abaixo, no concello de Barreiros, e se ordena a súa retirada á custa dos interesados.</p>
    <p>Ao non poderse realizar a notificación persoal daquela resolución a José Luis Cruz Vilar e María Marta Rodríguez Parga, propietarios catastrais dos terreos onde se levaron a cabo as ditas obras e promotores destas, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícase aos interesados a devandita resolución por medio dun anuncio no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito de presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa.</p>
    <p>Para que conste e sirva de notificación aos citados interesados, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 11 de decembro de 2015</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

