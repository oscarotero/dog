---
date: '2016-10-26'
id: O92-171016-0002
page: 47852
number: 204
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución conxunta do 14 de outubro de 2016, do Instituto Galego
  de Promoción Económica (Igape) e da Axencia para a Modernización Tecnolóxica
  de Galicia (Amtega), pola que se dá publicidade ao acordo da Amtega e do
  Consello de Dirección do Igape que aproba as bases reguladoras das axudas aos
  servizos de asistencia, diagnóstico e soporte na implantación de solucións de
  Empresa dixital e Industria 4.0 para a súa realización en empresas galegas
  (programa Re-accionaTIC), cofinanciados polo Fondo Europeo de Desenvolvemento
  Rexional con cargo ao programa operativo Feder Galicia 2014-2020, e se procede
  á súa convocatoria en réxime de concorrencia competitiva.
range: Resolución
url: >-
  https://www.xunta.gal/dog/Publicados/2016/20161026/AnuncioO92-171016-0002_gl.html
---
<p>BDNS (identif.): 320550.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na base de datos nacional de subvencións (BDNS):</p>
    <p>(http://www.pap.minhap.gob.es/bdnstrans/index):</p>
    <p>Primeiro. <em>Beneficiarios</em></p>
    <p>Poderán ser beneficiarias as pequenas e medianas empresas (pemes), incluíndo os autónomos, comunidades de bens, asociacións, fundacións ou calquera outro tipo de unidade económica ou patrimonio separado que, aínda carecendo de personalidade xurídica, leven a cabo actividade empresarial. En calquera caso, deberán ter radicado algún centro de traballo en Galicia e cumprir a definición de peme. Para esta definición utilizarase a establecida pola Comisión Europea no anexo I do Regulamento (UE) nº 651/2014 (DOUE L 187, do 26 de xuño de 2014), polo que se declaran determinadas categorías de axuda compatibles co mercado común en aplicación dos artigos 107 e 108 do Tratado (Regulamento xeral de exención por categorías).</p>
    <p>Segundo. <em>Obxecto</em></p>
    <p>1. Conceder axudas ás pemes destinatarias dos seguintes servizos de asistencia, diagnóstico e soporte na implantación de solucións de Empresa dixital por parte da Amtega e Industria 4.0 por parte do Igape, para a súa realización en empresas galegas, dentro do Programa Re-accionaTIC, integrados nas seguintes categorías:</p>
    <p>Empresa dixital:</p>
    <p>1º. Servizo de diagnóstico para a aplicación de solucións dixitais na empresa.</p>
    <p>2º. Servizo de soporte para a adopción e despregamento de solucións en mobilidade.</p>
    <p>3º. Servizo de asistencia para a adopción de solucións dixitais innovadoras para a mellora da xestión empresarial.</p>
    <p>4º. Servizo de acompañamento na definición e posta en marcha de estratexias de marketing dixital.</p>
    <p>Industria 4.0:</p>
    <p>1º. Servizo de diagnóstico de capacidades e oportunidades para a aplicación de solucións Industria 4.0.</p>
    <p>2º. Servizo de acompañamento na posta en marcha de solucións Industria 4.0.</p>
    <p>3º. Servizo de xeración de modelos e simulación industrial.</p>
    <p>As axudas configúranse como axudas en especie, da disposición adicional terceira da Lei 9/2007, do 13 de xuño, de subvencións de Galicia. A dita axuda confórmase como a diferenza entre o custo aboado polo Igape pola prestación do servizo e o importe exixido ás pemes beneficiarias en concepto de cofinanciamento.</p>
    <p>Terceiro. <em>Bases reguladoras</em></p>
    <p>Resolución conxunta do 14 de outubro de 2016, do Instituto Galego de Promoción Económica (Igape) e da Axencia para a Modernización Tecnolóxica de Galicia (Amtega), pola que se dá publicidade ao acordo da Amtega e do Consello de Dirección do Igape que aproba as bases reguladoras das axudas aos servizos de asistencia, diagnóstico e soporte na implantación de solucións de Empresa dixital e Industria 4.0 para a súa realización en empresas galegas (programa Re-accionaTIC), cofinanciados polo Fondo Europeo de Desenvolvemento Rexional con cargo ao programa operativo Feder Galicia 2014-2020, e se procede á súa convocatoria en réxime de concorrencia competitiva.</p>
    <p>Cuarto. <em>Prazo de presentación de solicitudes</em></p>
    <p>Convocatoria 2016-1: comeza o 31.10.2016 e remata o 30.11.2016.</p>
    <p>Convocatoria 2016-2: comeza o 5.12.2016 e remata o 10.1.2017.</p>
    <p>Convocatoria 2017-1: comeza o 13.1.2017 e remata o 28.2.2017.</p>
    <p>Convocatoria 2017-2: comeza o 6.3.2017 e remata o 31.5.2017.</p>
    <p>Santiago de Compostela, 14 de outubro de 2016</p>
    <footer><p>Pablo Casal Espido<br>Secretario xeral do Instituto Galego de Promoción Económica</p></footer>

