---
date: '2016-02-12'
id: G1438-220116-0012
page: 5229
number: 29
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO da aceptación da delegación de compentencias para prestar servizos de
  control financeiro ao Concello de Boqueixón.
range: Anuncio
url: >-
  https://www.xunta.gal/dog/Publicados/2016/20160212/AnuncioG1438-220116-0012_gl.html
---
<p>O Pleno da Deputación Provincial da Coruña, na sesión ordinaria do 30 de decembro do ano 2015, adoptou o acordo de aceptar a delegación de competencias para prestarlle servizos de control financeiro ao Concello de Boqueixón, do cal se procede a publicar o seu texto íntegro no BOP da Coruña para xeral coñecemento.</p>
    <p>«Primeiro. Aceptar a delegación do exercicio das funcións de control financeiro sobre as subvencións pagadas en todos os exercicios pechados, iniciándose o dito control sobre as pagadas a partir do 1.1.2012.</p>
    <p>Segundo. Aceptar a delegación da instrución e resolución dos expedientes de reintegro e sancionadores derivados dos informes de control financeiro que se emitan en virtude da delegación anterior, así como a liquidación e recadación, tanto en período voluntario coma en executivo, dos ingresos de dereito público resultantes.</p>
    <p>Para este efecto, resultarán tamén de aplicación a esta delegación as bases para a prestación de servizos tributarios aos concellos da provincia.</p>
    <p>Terceiro. Aceptar a delegación para que a Intervención emita informes de control financeiro sobre os seguintes servizos públicos, xestionados indirectamente mediante concesión administrativa:</p>
    <p>– Contrato de xestión do servizo de abastecemento de auga.</p>
    <p>– Contrato de xestión do servizo de sumidoiros e das fosas sépticas e mini depuradoras de augas residuais.</p>
    <p>Cuarto. Non aceptar as seguintes delegacións por non axustarse ás bases para a prestación de servizos de control financeiro aos concellos de menos de 5.000 habitantes, por seren contratos de servizos e non contratos de xestión, os seguintes:</p>
    <p>– Contrato do servizo de conservación, reparación e mantemento da luz pública de Boqueixón.</p>
    <p>– Contrato do servizo de axuda no fogar.</p>
    <p>Quinto. A vixencia das delegacións aceptadas no ámbito do control financeiro dos servizos públicos en xestión indirecta entrará en vigor tras a publicación do correspondente acordo e deberá manterse, como mínimo, durante dous anos, prazo que se poderá prorrogar tacitamente por períodos iguais conforme o establecido na base oitava das bases de delegación.</p>
    <p>No caso de que algún servizo deixe de ser xestionado de maneira indirecta, a delegación non se entenderá producida tacitamente a esa nova forma de xestión.</p>
    <p>Sexto. Publicar o acordo adoptado polo Pleno Provincial no Boletín Oficial da provincia e no Diario Oficial de Galicia.</p>
    <p>Unha vez publicado, someterase a información pública durante un prazo de 30 días co obxecto de que se poidan presentar as reclamacións e suxestións que se consideren oportunas; estará á disposición dos interesados na Secretaría Provincial.</p>
    <p>De non se presentaren reclamacións durante o período de exposición pública, entenderase aprobado definitivamente.</p>
    <p>Sétimo. A delegación das competencias entrará en vigor unha vez que sexa publicado o acordo definitivo no Boletín Oficial da provincia, e o seu exercicio levarase a cabo nos termos establecidos nas bases para a prestación de servizos de control financeiro aos concellos de menos de 5.000 habitantes da provincia, aprobadas para o efecto pola Deputación Provincial».</p>
    <p>A Coruña, 13 de xaneiro de 2016</p>
    <table>
     <tbody>
      <tr>
       <td>Valentín González Formoso</td>
       <td>Mª Amparo C.Taboada Gil</td>
      </tr>
      <tr>
       <td>Presidente da Deputación<br>Provincial da Coruña</td>
       <td>Secretaria accidental da Deputación<br>Provincial da Coruña</td>
      </tr>
     </tbody>
    </table>

