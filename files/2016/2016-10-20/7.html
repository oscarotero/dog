---
date: '2016-10-20'
id: G2345-270916-0002
page: 47272
number: 200
agency: Xulgado do Social número 2 da Coruña
section: V. Administración de xustiza.
title: EDICTO (929/2013).
range: Edicto
url: >-
  https://www.xunta.gal/dog/Publicados/2016/20161020/AnuncioG2345-270916-0002_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento ordinario 929/2013 deste xulgado do social, seguido por instancia de Avelino Barallobre Núñez contra a empresa José Vilasoa Lago, S.A., sobre ordinario, se ditou a seguinte resolución, cuxa parte dispositiva se achega:</p>
    <p>«Sentenza.</p>
    <p>A Coruña, 3 de febreiro de 2016</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 929/2013, sendo parte neste, dun lado como demandante, Avelino Barallobre Núñez, asistido polo letrado Felipe Andreu Barallobre, e como demandada a empresa José Vilasoa Lago, S.A. e o Fogasa, que non comparecen, sobre reclamación de cantidade, pronunciou en nome do rei a seguinte sentenza:</p>
    <p>Antecedentes de feito:</p>
    <p>Primeiro. A parte demandante presentou demanda que por quenda lle correspondeu a este Xulgado do Social número 2 da Coruña, na cal, tras expoñer os feitos e alegar os fundamentos de dereito que considerou pertinentes, remataba suplicando que se ditase sentenza conforme o pedido.</p>
    <p>Segundo. Admitida a trámite a dita demanda, sinalouse a realización do acto de xuízo e este tivo lugar na data sinalada en todas as súas fases co resultado que consta na acta redactada para o efecto e que quedou debidamente gravado no correspondente soporte CD. Unha vez concluído o acto do xuízo quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decisión:</p>
    <p>Que, estimando a demanda interposta polo demandante Avelino Barallobre Núñez, con citación do Fogasa, debo condenar e condeno a empresa José Vilasoa Lago, S.A. a que lle aboe ao demandante a cantidade de 9.964,50 euros polos conceptos reclamados en demanda.</p>
    <p>Notifíqueselles esta resolución ás partes, ás cales se fará saber que contra esta só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá no momento de interpor o recurso consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando, pronúncioo, mándoo e asínoo».</p>
    <p>E para que lle sirva de notificación en legal forma a José Vilasoa Lago, S.A., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 27 de setembro de 2016</p>
    <footer><p>A secretaria xudicial</p></footer>

