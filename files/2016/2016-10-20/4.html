---
date: '2016-10-20'
id: G0256-111016-0001
page: 47268
number: 200
agency: Axencia Turismo de Galicia
section: III. Outras disposicións.
title: >-
  RESOLUCIÓN do 10 de outubro de 2016 pola que se dá publicidade dunha encomenda
  de xestión á Axencia Galega de Infraestruturas para a xestión das actuacións
  precisas para realizar as intervencións necesarias no contorno dos Camiños de
  Santiago, en Santiago de Compostela.
range: Resolución
url: >-
  https://www.xunta.gal/dog/Publicados/2016/20161020/AnuncioG0256-111016-0001_gl.html
---
<p>De conformidade co artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión da Axencia Turismo de Galicia á Axencia Galega de Infraestruturas para a xestión das actuacións precisas para realizar as intervencións necesarias no contorno dos Camiños de Santiago, en Santiago de Compostela, coas seguintes características: </p>
    <p>– Actividade: xestión das actuacións precisas para realizar as intervencións necesarias no contorno dos Camiños de Santiago, en Santiago de Compostela.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre entidades públicas pertencentes ao sector público autonómico dotadas de personalidade xurídica propia e ser a Axencia Galega de Infraestruturas medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: un ano, contado desde a súa sinatura, ata o día 20 de setembro de 2017. O dito prazo prorrogarase automaticamente por períodos dun ano, agás que algunha das partes exprese a vontade da súa resolución.</p>
    <p>– Supostos en que proceda a finalización anticipada da encomenda: incumprimento total ou parcial dalgunha das partes, mutuo acordo ou denuncia por causas de interese público, por instancia de calquera das partes.</p>
    <p>Santiago de Compostela, 10 de outubro de 2016</p>
    <footer><p>O/a director/a da Axencia Turismo de Galicia<br>P.S. (Orde do 22.8.2016; DOG núm. 160, do 25 de agosto)<br>Manuel Galdo Pérez<br>Secretario xeral da Presidencia</p></footer>

