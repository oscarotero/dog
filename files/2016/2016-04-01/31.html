---
date: '2016-04-01'
id: G0424-020316-0002
page: 11813
number: 62
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 1 de marzo de 2016, da Xefatura Territorial da Coruña, pola que 
  se  concede  a  autorización  administrativa  previa  e  de  construcción 
  dunha instalación eléctrica no concello de Santa Comba (expediente IN407A
  2015/592-1).
range: Resolución
url: >-
  https://www.xunta.gal/dog/Publicados/2016/20160401/AnuncioG0424-020316-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Concello de Santa Comba.</p>
    <p>Domicilio social: Praza do Concello, 1, 15841 Santa Comba.</p>
    <p>Denominación: proxecto LMTA, CTA de 50 kVA e RBTA na ETAP O Ribeiro.</p>
    <p>Situación: San Cristovo de Mallón-Santa Comba. </p>
    <p>Características técnicas: liña de media tensión aérea de 20 kV, co inicio na liña de distribución Babión-Catro Ventos, condutor LA-56, lonxitude 33 m e remate no apoio no que se instala o CT proxectado.</p>
    <p>CT de 50 kVA, tipo intemperie e relación 20 kV/420 V.</p>
    <p>Liña de baixa tensión aérea, co inicio no apoio do CT, condutor RZ 0,6/1 kV, lonxitude 337 m, e remate na CPM da ETAP do Ribeiro-San Cristovo de Mallón-Santa Comba.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción das devanditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra a presente resolución, que non é definitiva en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas, e do procedemento administrativo común (modificada pola Lei 4/1999, do 13 de xaneiro); sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 1 de marzo de 2016</p>
    <footer><p>Isidoro Martínez Arca<br>Xefe territorial da Coruña</p></footer>

