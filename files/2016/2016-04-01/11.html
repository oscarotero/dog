---
date: '2016-04-01'
id: O3C2-220316-0001
page: 11758
number: 62
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 21 de marzo de 2016 pola que se convocan as XI Xornadas estatais
  de educación viaria para a mobilidade segura e sustentable.
range: Resolución
url: >-
  https://www.xunta.gal/dog/Publicados/2016/20160401/AnuncioO3C2-220316-0001_gl.html
---
<p>A Academia Galega de Seguridade Pública, en colaboración co Concello de Sanxenxo e a Federación Estatal de Técnicos de Educación Viaria, anuncia a convocatoria das XI Xornadas estatais de educación viaria para a mobilidade segura e sustentable, de acordo coas seguintes bases:</p>
    <p>1. Datos da actividade.</p>
    <p>Denominación: XI Xornadas estatais de educación viaria para a mobilidade segura e sustentable.</p>
    <p>Tipo: xornada.</p>
    <p>Edicións: 1.</p>
    <p>Horas lectivas: 20.</p>
    <p>Modalidade: presencial.</p>
    <p>Obxectivos:</p>
    <p>Sensibilización e concienciación en materia de seguridade e educación viaria.</p>
    <p>Promover accións e talleres de boas prácticas de educación para a mobilidade segura e sustentable.</p>
    <p>Implementar e familiarizarse co uso das NNTT para favorecer actividades que promovan o estudo e a consolidación da educación viaria no currículo escolar.</p>
    <p>Impulsar a Carta Europea da Seguridade Viaria para tratar de lograr o obxectivo cero accidentes.</p>
    <p>Contido:</p>
    <p>– Talleres de comunicación, marionetas, teatro, música e contos para a mobilidade segura sustentable e de NNTT.</p>
    <p>– Condución emocional.</p>
    <p>– Talleres de actividades lúdicas e participativas con escolares: tapiz viario e xogo de chapas, simuladores, etc.</p>
    <p>2. Desenvolvemento da convocatoria.</p>
    <p>Destinatario/as: Policía local, Garda Civil, Policía Nacional, UPA, Protección Civil e público interesado en xeral.</p>
    <p>Prazas ofertadas: limitado á capacidade máxima.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es. A non presentación da solicitude motivada implicará a exclusión do proceso.</p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes: o prazo de inscrición e presentación de solicitudes de participación rematará o día 11 de maio de 2016.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet: http://agasp.xunta.es.</p>
    <p>b) Para cubrir correctamente os formularios de solicitude, no citado enderezo da internet disporase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 20 61 10, do fax 886 20 61 22 ou enderezo de correo electrónico: formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección: exclusivamente por orde de inscrición.</p>
    <p>Listaxe de solicitudes seleccionadas: o día 13 de maio de 2016, a Academia Galega de Seguridade Pública publicará no sitio web http://agasp.xunta.es as solicitudes de participación que resultaron seleccionadas segundo os criterios de selección mencionados anteriormente.</p>
    <p>5. Desenvolvemento da actividade.</p>
    <p>Lugar: Agasp e Concello de Sanxenxo.</p>
    <p>Datas: 18, 19 e 20 de maio de 2016.</p>
    <p>Horario: das 9.00 ás 20.00 horas e das 9.00 ás 14.00 horas.</p>
    <p>Certificado de asistencia: ao finalizar a actividade entregaráselles un certificado de asistencia a todas aquelas persoas que acrediten a súa asistencia continuada a esta.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado por Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións deste ou suspendelo temporalmente, cando así veña exixidas por circunstancias que afecten a súa organización, realización ou docencia.</p>
    <p> A Estrada, 21 de marzo de 2016</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

