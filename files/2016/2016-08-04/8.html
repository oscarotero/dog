---
date: '2016-08-04'
id: G1097-200716-0002
page: 34629
number: 147
agency: Axencia Galega das Industrias Culturais
section: III. Outras disposicións.
title: >-
  EXTRACTO da Resolución do 19 de xullo de 2016  pola que se aproban as bases
  para a concesión de subvencións para a promoción e difusión do cine galego en
  festivais e mostras de cine de prestixio nacional e internacional que se
  celebren fóra de Galicia, e se convocan para o ano 2016.
range: Resolución
url: >-
  https://www.xunta.gal/dog/Publicados/2016/20160804/AnuncioG1097-200716-0002_gl.html
---
<p>BDNS (Identif.): 313763.</p>
    <p>De conformidade co previsto nos artigos 17.3.b e 20.8.a da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Beneficiarios.</p>
    <p>Poderán optar a estas axudas todas as persoas físicas ou xurídicas, dedicadas profesionalmente á actividade de creación e produción no eido audiovisual galego, que leven a cabo algunha das actividades descritas como subvencionables na cláusula seguinte.</p>
    <p>Só poderán participar nesta convocatoria aquelas persoas físicas ou xurídicas que teñan unha participación igual ou superior ao 20 % do proxecto audiovisual. En canto á participación de entidades produtoras, será preciso que a empresa estea dada de alta no IAE na epígrafe 9611.</p>
    <p>Segundo. Finalidade</p>
    <p>Esta resolución, no desenvolvemento das funcións e obxectivos encomendados e previstos na lei 4/2008, do 23 de maio, de creación da Axencia Galega das Industrias Culturais, ten por obxecto fixar as bases que regularán o réxime de subvencións establecidas pola Agadic para contribuír á promoción e difusión do cine galego a través da participación de filmes galegos en festivais e mostras de cine de prestixio nacional e internacional que se celebren fóra de Galicia, dentro do marco das competencias deste organismo, e proceder á súa convocatoria para o ano 2016.</p>
    <p>Terceiro. Bases reguladoras</p>
    <p>Resolución do 19 de xullo de 2016 pola que se aproban as bases para a concesión de subvencións para a promoción e difusión do cine galego en festivais e mostras de cine de prestixio nacional e internacional que se celebren fóra de Galicia, e se convocan para o ano 2016.</p>
    <p>Cuarto. Importe.</p>
    <p>O importe global máximo para o financiamento da presente convocatoria será de 30.000 euros, suma que irá con cargo á aplicación orzamentaria 2016.10A1.432B.470.0.</p>
    <p>As contías que se adxudicarán, segundo os festivais ou mostras de cine, e seccións de referencia establécense para cada caso nos importes fixos indicados na táboa da cláusula terceira.</p>
    <p>Quinto. Prazo de presentación de solicitudes</p>
    <p>O prazo para a presentación das solicitudes para os eventos xa celebrados será dun mes desde o día seguinte ao da publicación da presente convocatoria no Diario Oficial de Galicia, e para os demais será dun mes desde que se produza a comunicación oficial, por parte do festival, da selección da obra e, en calquera caso, non poderá exceder o 15 de novembro de 2016.</p>
    <p>Santiago de Compostela, 19 de xullo de 2016</p>
    <footer><p>Román Rodríguez González<br>Presidente do Consello Reitor da Axencia Galega das Industrias Culturais</p></footer>

