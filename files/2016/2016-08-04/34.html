---
date: '2016-08-04'
id: O143-270716-0001
page: 34674
number: 147
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 18 de xullo de 2016, de notificación colectiva, polo que se
  emprazan os interesados para seren notificados por comparecencia dos importes
  de canon da auga e coeficiente de vertedura declarados como non pagos polas
  entidades subministradoras de auga.
range: Anuncio
url: >-
  https://www.xunta.gal/dog/Publicados/2016/20160804/AnuncioO143-270716-0001_gl.html
---
<p>No 15 de xullo de 2016 o director de Augas de Galicia ditou a seguinte resolución:</p>
    <p>«Primeiro. Aprobar o padrón cobratorio que contén a relación de debedores e os importes de canon da auga e coeficiente de vertedura declarados como non pagos nas autoliquidacións correspondentes aos anos 2012, 2013 e 2014, así como en autoliquidacións do ano 2015 correspondentes a consumos dos anos 2012 e 2013, polas respectivas entidades subministradoras de auga relativos aos usos asimilados a domésticos, non domésticos e específicos da auga.</p>
    <p>Segundo. Expoñer ao público, para a súa notificación colectiva, na Área de Réxime Económico-Financeiro de Augas de Galicia, con enderezo na praza de Camilo Díaz Baliño, 7-9, en Santiago de Compostela, o referido padrón polo prazo dun mes a partir do día seguinte á inserción do correspondente anuncio no Diario Oficial de Galicia, e os debedores ou os seus representantes deberán comparecer no dito prazo no citado enderezo das 9.00 ás 14.00 horas, de luns a venres.</p>
    <p>Transcorrido o mencionado prazo sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Advertencias:</p>
    <p>Recursos:</p>
    <p>Contra as liquidacións que figuran no indicado padrón de debedores os interesados poderán interpoñer, alternativamente, recurso de reposición ante o director de Augas de Galicia ou ben reclamación económico-administrativa ante a Xunta Superior de Facenda (Consellería de Facenda), no prazo dun mes a partir do día seguinte a aquel en que se notifiquen por comparecencia as liquidacións ou, se for o caso, desde que se entende notificada por falta de comparecencia.</p>
    <p>En calquera dos casos anteriores o escrito de interposición dirixirase ao director de Augas de Galicia.</p>
    <p>Lugar e prazo de pagamento:</p>
    <p>O pagamento das liquidacións deberá realizarse en calquera das oficinas de Abanca nos prazos seguintes en función da data en que se notifique por comparecencia ou, se for o caso, se entenda notificada a liquidación por non comparecencia:</p>
    <p>– Polas liquidacións notificadas ou que se entendan notificadas entre os días 1 e 15 de cada mes, ata o día 20 do mes seguinte.</p>
    <p>– Polas liquidacións notificadas ou que se entendan notificadas entre os días 16 e último de cada mes, ata o día 5 do segundo mes posterior.</p>
    <p>No caso de que o último día de pagamento non sexa hábil, estenderase o prazo de pagamento ata o inmediato hábil seguinte.</p>
    <p>Unha vez transcorridos os devanditos prazos, procederase á recadación en vía executiva.</p>
    <p>Forma de pagamento:</p>
    <p>Aqueles contribuíntes que comparezan dentro do prazo sinalado poderán efectuar o pagamento mediante a carta de pagamento que se lles entregará no momento de compareceren.</p>
    <p>Aqueles contribuíntes que non comparezan dentro do prazo sinalado poderán efectuar o pagamento mediante a carta de pagamento que recibirán no seu domicilio. No caso de que non reciban a carta de pagamento no seu domicilio ou a extravíen, poderán dirixirse a Augas de Galicia para solicitaren a carta de pagamento para poder efectuar o seu pagamento».</p>
    <p>Santiago de Compostela, 18 de xullo de 2016</p>
    <footer><p>Roberto Rodríguez Martínez<br>Director de Augas de Galicia</p></footer>

