---
date: '2016-05-10'
id: G2210-190416-0004
page: 17886
number: 88
agency: Xulgado de Primeira Instancia e Instrución número 3 de Betanzos
section: V. Administración de xustiza.
title: EDICTO (556/2014).
range: Edicto
url: >-
  https://www.xunta.gal/dog/Publicados/2016/20160510/AnuncioG2210-190416-0004_gl.html
---
<p>Francisco Ferreiro Vázquez, secretario xudicial do Xulgado de Primeira Instancia e Instrución número 3 de Betanzos, polo presente</p>
    <p>Anuncio:</p>
    <p>Neste procedemento seguido por instancia de Fernández Freijo, S.L. contra Mercacurtis, S.L. ditouse Sentenza 177/2015, do 18 de decembro de 2015, cuxa resolución é do teor literal seguinte:</p>
    <p>“Resolvo que, estimando como estimo a demanda interposta por Fernández Freijo, S.L., con procuradora Sra. Sánchez Presedo contra Mercacurtis, S.L., en rebeldía, debo condenar e condeno a demandada a lle aboar á demandante a suma de once mil trescentos sesenta e oito euros con noventa e seis céntimos (11.368,96 euros) máis o xuro legal da dita suma desde a reclamación extraxudicial realizada o 23 de abril de 2014, con expresa imposición á demandada das custas procesuais causadas.</p>
    <p>Únase esta ao libro rexistro de sentenzas e autos definitivos civís deste xulgado e expídase testemuño que se unirá aos autos a que se contrae.</p>
    <p>Así, por esta miña sentenza, pronúncioo, mándoo e asínoo.</p>
    <p>Modo de impugnación. Mediante recurso de apelación perante a Audiencia Provincial da Coruña no prazo de vinte días hábiles contados desde o seguinte ao da notificación».</p>
    <p>Ao encontrarse a dita demandada, Mercacurtis, S.L., en paradoiro descoñecido, expídese este edicto co fin de que lle sirva de notificación. </p>
    <p>Betanzos, 2 de febreiro de 2016</p>
    <footer><p>O secretario xudicial</p></footer>

