---
date: '2016-05-10'
id: L227-190416-0001
page: 17943
number: 88
agency: Concello de Meaño
section: VI. Anuncios. b) Administración local.
title: ANUNCIO da oferta de emprego público 2016.
range: Anuncio
url: >-
  https://www.xunta.gal/dog/Publicados/2016/20160510/AnuncioL227-190416-0001_gl.html
---
<p>A Alcaldía, con data 15 de abril de 2016, ditou a seguinte:</p>
    <p>«Resolución da Alcaldía</p>
    <p>Asunto: oferta de emprego público 2016.</p>
    <p>Aprobada, conxuntamente co orzamento municipal para o exercicio económico 2016, polo Pleno da Corporación en sesión extraordinaria do 29 de decembro de 2015, o cadro de persoal e a relación de postos de traballo, coa reposición do posto de traballo de operario encargado de obras e servizos municipais ao quedar vacante por xubilación, esta alcaldía, dando cumprimento ao artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público, en concordancia co artigo 91 da Lei 7/1985, do 2 de abril, reguladora das bases do réxime local, e do artigo 233 da Lei 5/1997, do 22 de xullo, de Administración local de Galicia, e en uso das facultades que lle atribúe o artigo 21.1.g) da Lei 7/1985, do 2 de abril, reguladora das bases do réxime local, </p>
    <h2>RESOLVE:</h2>
    <p>1º. Aprobar e anunciar a oferta de emprego público para o exercicio 2016, do Concello de Meaño, provincia de Pontevedra, código territorial 027, que consta de: </p>
    <p>Persoal laboral fixo.</p>
    <p>Denominación: operario encargado de obras e servizos municipais.</p>
    <p>Número de vacantes: 1. Nivel de titulación: certificado de escolaridade-estudos primarios. Categoría oficial primeira. Quenda de acceso libre.</p>
    <p>2º. Que se faga pública esta oferta, mediante a súa publicación no <em>Boletín Oficial </em>da provincia e no <em>Diario Oficial de Galicia</em>, ao abeiro do artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto do empregado público.</p>
    <p>Manda e asina a alcaldesa Mª Lourdes Ucha Varela, en Meaño o 15 de abril de 2016, perante min, a secretaria-interventora Mª Teresa Escudero Barral, que dou fe».</p>
    <p>O que se fai público para xeral coñecemento.</p>
    <p>Meaño, 15 de abril de 2016</p>
    <footer><p>Mª Lourdes Ucha Varela<br>Alcaldesa</p></footer>

