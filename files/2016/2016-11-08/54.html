---
date: '2016-11-08'
id: L257-031116-0003
page: 49293
number: 212
agency: Concello de Vigo
section: VI. Anuncios. b) Administración local.
title: >-
  ANUNCIO da licitación do servizo de limpeza dos colexios públicos e escolas
  municipais de Vigo.
range: Anuncio
url: >-
  https://www.xunta.gal/dog/Publicados/2016/20161108/AnuncioL257-031116-0003_gl.html
---
<p>1. Entidade adxudicadora: a) Organismo: Concello de Vigo. b) Dependencia que tramita o expediente: Educación. c) Obtención de documentación e información: Servizo de Contratación do Concello de Vigo, praza do Rei s/n, 36202 Vigo, teléfono: 986 81 01 48, fax: 986 22 62 06. Correo electrónico: contratacion@vigo.org. Enderezo da internet do perfil do contratante: www.vigo.org. Data límite para solicitar documentación: ata o día 27 de novembro de 2016. d) Número de expediente: 3815-440.</p>
    <p>2. Obxecto do contrato: a) Tipo: servizos. b) Descrición: prestación dos servizos de limpeza nos colexios públicos e nas escolas municipais dependentes do Concello de Vigo relacionados no anexo I do prego de prescricións técnicas particulares que rexe este contrato. c) División por lotes e número de lotes: non. d) Lugar de execución: Concello de Vigo. e) Prazo de execución: 4 anos. Prórroga: dúas prórrogas dun período máximo dun ano.</p>
    <p>3. Tramitación e procedemento: a) Tramitación: ordinaria. b) Procedemento: aberto. c) Criterios de adxudicación: os indicados no punto 8 da FEC do prego de cláusulas administrativas particulares.</p>
    <p>4. Orzamento base de licitación: a) Importe total: 12.240.333,02 euros (IVE engadido).</p>
    <p>5. Garantías exixidas: a) Provisional: non se exixe. b) Definitiva: 5 % do importe do contrato excluído o IVE. c) Complementaria: non.</p>
    <p>6. Requisitos específicos do contratista: a) Solvencia económica e financeira: </p>
    <p>– Declaración do volume anual de negocio. Considerarase con solvencia económica e financeira aos licitadores que no conxunto dos últimos tres anos teñan un volume de facturación que sexa igual ou superior ao prezo do contrato.</p>
    <p>– Posuír a seguinte clasificación: grupo U, subgrupo 1, categoría 5.</p>
    <p>b) Solvencia técnica e profesional: </p>
    <p>– Unha relación dos principais servizos ou traballos, de igual ou similar natureza que os que constitúan o obxecto do contrato, realizados nos últimos cinco anos que inclúa o importe, as datas e o destinatario, público ou privado, destes. Considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, a falta deste certificado, mediante unha declaración do empresario. </p>
    <p>– Posuír a seguinte clasificación: grupo U, subgrupo 1, categoría 5.</p>
    <p>7. Presentación de ofertas: a) Data límite de presentación: o prazo rematará o día 2 de decembro de 2016. b) Lugar de presentación: Rexistro Xeral do Concello de Vigo, praza do Rei s/n, 36202 Vigo. c) Admisión de melloras: si. d) Prazo da obriga de manter a oferta: dous meses contados desde o día da apertura de proposicións.</p>
    <p>8. Apertura de ofertas: a) Domicilio: Casa do Concello de Vigo, praza do Rei s/n, 36202 Vigo. b) Data e hora: anunciarase no perfil do contratante do Concello de Vigo (www.vigo.org).</p>
    <p>9. Gastos de publicidade: pagaraos o adxudicatario ata a cantidade de 2.500 euros.</p>
    <p>Vigo, 21 de outubro de 2016</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

