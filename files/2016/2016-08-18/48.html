---
date: '2016-08-18'
id: L224-280716-0001
page: 36942
number: 155
agency: Concello de Lalín
section: VI. Anuncios. b) Administración local.
title: >-
  ANUNCIO de suspensión de licenzas urbanísticas e eficacia de comunicacións
  previas de obras en áreas de solo rústico común de desenvolvemento (SR-D).
range: Anuncio
url: >-
  https://www.xunta.gal/dog/Publicados/2016/20160818/AnuncioL224-280716-0001_gl.html
---
<p>O Pleno da Corporación Municipal do Concello de Lalín, na sesión ordinaria que tivo lugar o día 30 de xuño de 2016, acordou suspender o procedemento de outorgamento de licenzas urbanísticas así como de eficacia de comunicacións previas de obras nas áreas de solo rústico común de desenvolvemento (SR-D) establecidas no PXOM, de acordo co disposto no artigo 47.1 da Lei 2/2016, do 10 de febreiro, do solo de Galicia polo prazo dun ano.</p>
    <p>Non estarán afectados por esta suspensión de licenzas urbanísticas e/ou comunicacións previas os seguintes terreos desta categoría de solo rústico común de desenvolvemento (SR-D) do vixente PXOM de Lalín:</p>
    <p>– Os que teñan aprobado o correspondente plan de desenvolvemento.</p>
    <p>– Os cualificados como sistemas xerais.</p>
    <p>– Os que resulten afectados por proxectos sectoriais ou por actos promovidos por órganos das administracións públicas ou de dereito público.</p>
    <p>– Os que resulten afectados polo establecido na Lei 3/2016, do 1 de marzo, de medidas urxentes en materia de proxectos públicos de urxencia ou excepcional interese.</p>
    <p>Non será de aplicación esta suspensión aos seguintes actos de edificación ou uso do solo:</p>
    <p>– Os usos de obras provisionais citados no artigo 89 da Lei 2/2016, do 10 de febreiro, do solo de Galicia.</p>
    <p>– Os actos de edificación e uso do solo e do subsolo que, consonte a normativa xeral de ordenación da edificación, non precisen de proxecto de obras de edificación nin supoñan cambio ou modificación do uso preexistente.</p>
    <p>– As intervencións en inmobles declarados bens de interese cultural (BIC) ou catalogados polas súas singulares características ou valores culturais, históricos, artísticos, arquitectónicos e paisaxísticos.</p>
    <p>– As demolicións, agás as derivadas de resolucións de expedientes de restauración da legalidade urbanística.</p>
    <p>– Os peches de parcelas e pequenos movementos de terras e de explanacións debidamente xustificados pola actividade agropecuaria que se vai desenvolver.</p>
    <p>– As parcelacións, segregacións ou outros actos de división de terreos conforme o establecido na lexislación vixente.</p>
    <p>– A curta xustificada de árbores ou de vexetación arbustiva.</p>
    <p>O presente acordo ten efectos dende o mesmo día da súa adopción. </p>
    <p>Contra este acordo poderá interpoñerse directamente recurso contencioso-administrativo ante o Xulgado do Contencioso-Administrativo de Pontevedra, no prazo de dous meses, contados desde o día seguinte ao da súa adopción. Así mesmo, poderá interpoñerse, con carácter previo e potestativo, e no prazo dun mes a partir do día seguinte ao da adopción do acordo, recurso de reposición ante o Pleno da Corporación. Neste último caso, o prazo para interpoñer recurso contencioso-administrativo contarase desde o día seguinte a aquel en que se lle notifique ao interesado a resolución expresa do recurso de reposición ou se produza a súa desestimación mediante acto presunto.</p>
    <p>Lalín, 1 de xullo de 2016</p>
    <footer><p>Rafael Cuíña Aparicio<br>Alcalde</p></footer>

