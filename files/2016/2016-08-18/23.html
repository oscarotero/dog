---
date: '2016-08-18'
id: G0007-210716-0002
page: 36884
number: 155
agency: Xulgado do Social número 3 de Santiago de Compostela
section: V. Administración de xustiza.
title: EDICTO (276/2016).
range: Edicto
url: >-
  https://www.xunta.gal/dog/Publicados/2016/20160818/AnuncioG0007-210716-0002_gl.html
---
<p>Despido obxectivo individual (DOI) 276/2016 p</p>
    <p>Sobre: despedimento</p>
    <p>Demandante: José Manuel Rodríguez Quindimil</p>
    <p>Avogado: Francisco Javier Castro Freire</p>
    <p>Demandada: Eurográficas Pichel, S.L., Fogasa </p>
    <p>Avogado: (…), Fogasa </p>
    <p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de despedimento obxectivo individual 276/2016 deste xulgado do social, seguido por instancia de José Manuel Rodríguez Quindimil contra Eurográficas Pichel, S.L., Fogasa, sobre despedimento, se ditou a seguinte resolución:</p>
    <p>Sentenza: 169/2016.</p>
    <p>Despedimento obxectivo individual (DOI) 276/2016.</p>
    <p>Sobre: despedimento.</p>
    <p>Demandante: José Manuel Rodríguez Quindimil.</p>
    <p>Demandada: Eurográficas Pichel, S.L., Fogasa. </p>
    <p>Avogado: (…), Fogasa.</p>
    <p>Sentenza.</p>
    <p>Santiago de Compostela, 29 de xuño de 2016.</p>
    <p>Sandra María Iglesias Barral, maxistrada XAT en función de reforzo do Xulgado do Social número 3 de Santiago de Compostela, despois de ver os presentes autos seguidos neste xulgado co número 276/2016, sendo parte nel, como demandante, José Manuel Rodríguez Quindimil, asistido polo graduado social Sr. Castro Freire e, como demandados, as empresas Eurográficas Pichel, S.L. e Miguel Ángel Lamela Méndez, en calidade de administrador concursal, que non comparecen, ao igual que o Fogasa (Fondo de Garantía Salarial), sobre despedimento e reclamación de cantidade, pronunciou esta sentenza, en nome do rei, con base nos seguintes</p>
    <p>Decisión:</p>
    <p>Que estimando a demanda formulada por José Manuel Rodríguez Quindimil, declaro a improcedencia do seu despedimento e extinguida a relación laboral con efectos da data desta sentenza e condeno a empresa demandada a que lle aboe a cantidade de 9.502,24 euros, en concepto de indemnización calculada a razón de 53,99 euros/día, así como os salarios de tramitación desde a data do despedimento (4.3.2016) ata a data desta sentenza, máis o importe de 809,85 euros como indemnización por falta de aviso previo e de 700,81 euros como salario debido. Todo iso sen prexuízo das responsabilidades legais do Fogasa.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Contra esta resolución cabe recurso de suplicación ante o TSXG, o cal deberá anunciarse neste xulgado no prazo dos cinco días seguintes á notificación desta resolución. Abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>É indispensable que ao tempo de anuncialo acredite a parte que non teña o carácter de traballador ou habente causa seu ou beneficiaria do réxime público de Seguridade Social ou non goce do beneficio de xustiza gratuíta, ter consignado como depósito a cantidade de 300 € na conta deste xulgado, así como acreditar ao anunciar o recurso ter consignado na conta de depósitos e consignacións aberta a nome deste xulgado a cantidade obxecto de condena. Poderá substituírse a consignación en metálico polo aseguramento mediante aval bancario, no cal deberá facerse constar a responsabilidade solidaria do avalista.</p>
    <p>Están exentos de constituír o depósito e a consignación indicada as persoas e entidades comprendidas no número 4 do artigo 229 da LRXS.</p>
    <p>Así o acorda, manda e asina Sandra María Iglesias Barral, maxistrada JAT en función de reforzo do Xulgado do Social número 3 de Santiago de Compostela.</p>
    <p>E para que lle sirva de notificación en legal forma a Eurográficas Pichel, S.L., en ignorado paradoiro, expido o presente para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 20 de xullo de 2016</p>
    <footer><p>A letrada da Administración de xustiza</p></footer>

