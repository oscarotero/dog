---
date: '2016-08-18'
id: G2358-210716-0001
page: 36872
number: 155
agency: Xulgado do Social número 1  de Lugo
section: V. Administración de xustiza.
title: EDICTO (324/2015).
range: Edicto
url: >-
  https://www.xunta.gal/dog/Publicados/2016/20160818/AnuncioG2358-210716-0001_gl.html
---
<p>Eu, Rafael González Alió, secretario xudicial do Xulgado do Social número 1 de Lugo, fago saber que no procedemento 324/15 deste xulgado do social, seguido por instancia de María Purificación López Marzán contra Assislugo, S.L.L. e Serviaxuda Lugo, S.L.U., sobre despedimento, ditouse sentenza cuxa resolución é a seguinte:</p>
    <p>Estimo a demanda presentada por María Purificación López Marzán, representada polo letrado Sr. Vázquez Díaz, contra Serviaxuda Lugo, S.L.U., representada por Juan Carlos Pumares Martínez e defendida polo letrado Sr. Méndez Marote, e Assislugo, S.L.L., que non compareceu malia constar a súa citación en legal forma e, en consecuencia:</p>
    <p>– Declaro improcedente o despedimento con efectos desde o 10 de marzo de 2015.</p>
    <p>– Condeno solidariamente as empresas demandadas a que, no prazo de cinco días contados desde a notificación da presente resolución opten, comunicándollo a este xulgado (entendéndose que procede a readmisión no suposto de non optar), por unha das dúas posibilidades seguintes:</p>
    <p>• A readmisión da demandante nas mesmas condicións que rexían antes de producirse o despedimento e o aboamento de salarios de tramitación desde o 10 de marzo de 2015 ata a data de notificación da presente resolución, a razón de 31,05 euros diarios.</p>
    <p>• O aboamento de indemnización por importe de 13.638,71 euros.</p>
    <p>Notifíquese esta resolución ás partes, facéndolles saber que esta non é firme e que contra ela cabe interpoñer, ante este xulgado, recurso de suplicación que resolverá a Sala do Social do Tribunal Superior de Xustiza de Galicia.</p>
    <p>E para que sirva de notificación en forma a Assislugo, S.L.L., en ignorado paradoiro, expido e asino o presente.</p>
    <p>Lugo, 21 de xullo de 2016</p>
    <footer><p>O secretario xudicial</p></footer>

