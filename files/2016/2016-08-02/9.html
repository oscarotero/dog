---
date: '2016-08-02'
id: G0424-280716-0002
page: 34287
number: 145
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 27 de xullo de 2016 pola que se modifica a Orde do 10 de xuño de 2016
  pola que se aproban as bases reguladoras e se convocan os premios de
  responsabilidade social empresarial de Galicia (Premios RSE Galicia) para o
  ano 2016.
range: Orde
url: >-
  https://www.xunta.gal/dog/Publicados/2016/20160802/AnuncioG0424-280716-0002_gl.html
---
<p>A Orde do 10 de xuño de 2016 pola que se aproban as bases reguladoras e se convocan os premios de responsabilidade social empresarial de Galicia (Premios RSE Galicia) para o ano 2016, publicada no <em>Diario Oficial de Galicia</em> o 29 de xuño de 2016, establece no seu artigo 4 o prazo para a presentación de candidaturas, o cal remata o 29 de xullo de 2016.</p>
    <p>Tendo en conta as modificacións introducidas na documentación e os anexos que se deben presentar, respecto á convocatoria anterior, así como a coincidencia da publicación en período estival, considérase conveniente a modificación do dito prazo para impulsar a función de fomento e recoñecemento daquelas empresas que xestionan a súa actuación baixo os principios da RSE.</p>
    <p>Polo exposto, en exercicio das facultades que me confire o artigo 34 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. <em>Modificación do parágrafo 1 do artigo 4 da Orde do 10 de xuño de 2016 pola que se aproban as bases reguladoras e se convocan os premios de responsabilidade social empresarial de Galicia (Premios RSE Galicia) para o ano 2016</em></p>
    <p>O parágrafo 1 do artigo 4 da dita orde queda redactado como segue:</p>
    <p>1. O prazo de presentación das candidaturas finalizará o 1 de outubro de 2016.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o mesmo día ao da súa publicación no<em> Diario Oficial de Galicia</em>.</p>
    <p>Santiago de Compostela, 27 de xullo de 2016</p>
    <footer><p>Francisco Conde López<br>Conselleiro de Economía, Emprego e Industria</p></footer>

