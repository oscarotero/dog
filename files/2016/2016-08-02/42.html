---
date: '2016-08-02'
id: C3K1-180716-0001
page: 34365
number: 145
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 7 de xullo de 2016, da Xefatura Territorial de Lugo, pola que se
  notifica a resolución do expediente sancionador 2016058TA-LU, por infraccións
  en materia sanitaria.
range: Cédula
url: >-
  https://www.xunta.gal/dog/Publicados/2016/20160802/AnuncioC3K1-180716-0001_gl.html
---
<p>Con data do 21 de xuño de 2016, a xefa territorial da Consellería de Sanidade de Lugo ditou resolución do expediente sancionador 2016058TA-LU, incoado na Xefatura Territorial da Consellería de Sanidade de Lugo a Liliia Ratsa.</p>
    <p>Intentada a notificación da resolución segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio da presente cédula e ao abeiro do disposto no número 5 do referido artigo, notifícaselle a Liliia Ratsa o contido da citada resolución, que figura como anexo, para que poida ter coñecemento del.</p>
    <p>Así mesmo, fáiselle saber o dereito que a asiste para interpoñer recurso de alzada ante o conselleiro de Sanidade no prazo dun mes, contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, e o seu dereito a consultar o expediente, depositado nas dependencias desta xefatura, sita na rúa Montevideo, 9, Lugo, e a obter, de ser o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>En caso de conformidade co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non é hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non é hábil, ata o inmediato día hábil seguinte; todo isto mediante o ingreso que poderá efectuar en calquera oficina de Abanca; en BBVA, transacción 1316, NIF S1511001H, ou no Banco Santander, empregando os impresos normalizados que se lle facilitarán nas dependencias desta xefatura territorial. O pagamento voluntario porá fin ao expediente; de non facelo así, cobrarase pola vía de constrinximento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Lugo, 7 de xullo de 2016</p>
    <footer><p>Patricia Daporta Padín<br>Xefa territorial de Lugo</p></footer>
    <h2>ANEXO</h2>
    <p>Nº de expediente: 2016058TA-LU.</p>
    <p>Denunciada: Liliia Ratsa.</p>
    <p>NIE: X9867051M.</p>
    <p>Último enderezo coñecido: rúa Fontiñas, 320, 4º C, 27002 Lugo.</p>
    <p>Feitos imputados: infracción da lexislación aplicable en materia sanitaria.</p>
    <p>Artigos infrinxidos: artigos 7.x) e 19.2.a) da Lei 28/2005, do 26 de decembro, modificada pola Lei 42/2010, de medidas sanitarias fronte ao tabaquismo e reguladora da venda, subministración, consumo e a publicidade dos produtos do tabaco.</p>
    <p>Tipificación: leve.</p>
    <p>Sanción imposta: trinta (30) euros.</p>

