---
date: '2016-08-02'
id: G2347-060716-0010
page: 34335
number: 145
agency: Xulgado do Social número 4 da Coruña
section: V. Administración de xustiza.
title: EDICTO (1127/2010).
range: Edicto
url: >-
  https://www.xunta.gal/dog/Publicados/2016/20160802/AnuncioG2347-060716-0010_gl.html
---
<p>Encarnación Mercedes Tubío Lariño, letrada da Administración de xustiza do Xulgado do Social número 4 da Coruña, dá fe e certifica que neste xulgado se seguen autos número 1127/2010, por instancia de Dominga Martínez Dosil contra Servicur Limpiezas y Mantenimiento, S.L., Concello da Coruña, Fondo de Garantía Salarial, empresa Samyl, S.L., empresa Procedimientos de Aseo Urbano Pau, S.A. e Limpergal, S.L., sobre cantidade, en que se ditou sentenza con data do 25.4.2016 que, copiada nos particulares necesarios, di así:</p>
    <p>Resolución: </p>
    <p>Estímase parcialmente a demanda interposta por Dominga Martínez Dosil fronte a Servicur Limpiezas y Mantenimientos, S.L., Procedimientos de Aseo Urbano, Pau, S.A., Servicios Auxiliares de Mantenimiento y Limpieza, S.L. Limpergal, S.L. e o Concello da Coruña e, en consecuencia: </p>
    <p>– Absólvense o Concello da Coruña e a empresa Limpergal, S.L. das pretensións fronte a eles dirixidas.</p>
    <p>– Condénanse as empresas Servicur Limpiezas y Mantenimientos, S.L., Procedimientos de Aseo Urbano, Pau, S.A. e Servicios Auxiliares de Mantenimiento y Limpieza, S.L. a aboar solidariamente a Dominga Martínez Dosil a cantidade de mil corenta e cinco euros con sesenta céntimos (1.045,60 euros). Tales conceptos salariais devindicarán o xuro moratorio do 10 %, todo isto sen prexuízo de repetir contra o verdadeiro debedor. </p>
    <p>Notifíquese a presente resolución ás partes, e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>E para que conste, para os efectos da súa publicación no Diario Oficial de Galicia, co fin de que lle sirva de notificación en forma á empresa Servicur Limpiezas y Mantenimiento, S.L., expido e asino este edicto.</p>
    <p>A Coruña, 6 de xullo de 2016</p>
    <footer><p>A secretaria xudicial</p></footer>

