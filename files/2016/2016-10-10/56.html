---
date: '2016-10-10'
id: G1440-041016-0001
page: 46504
number: 193
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación para a contratación, cun só criterio de adxudicación, da
  execución da obra de acondicionamento e mellora do Camiño de Santiago OU-0102,
  no concello de Xunqueira de Ambía (expediente 136/POS/2016).
range: Anuncio
url: >-
  https://www.xunta.gal/dog/Publicados/2016/20161010/AnuncioG1440-041016-0001_gl.html
---
<p>No perfil do contratante publícanse íntegros o prego de condicións, o proxecto e a documentación complementaria para a contratación, mediante procedemento aberto, da execución da obra de acondicionamento e mellora do camiño de Santiago OU-0102, nº 136/POS/2016, no concello de Xunqueira de Ambía, cun tipo de licitación de 70.000 € (IVE e demais tributos incluídos). As proposicións presentaranse ata as 14.00 horas do vixésimo sexto (26) día natural contado desde o seguinte ao da publicación do anuncio de licitación no DOG, a través da plataforma www.leal.gal, única e exclusivamente. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións, no proxecto e na documentación complementaria a que poderá accederse gratuitamente a través do perfil do contratante na web da deputación www.depourense.es, ou na plataforma www.leal.gal. As solicitudes de información poderán formularse telefonicamente 988 31 75 48 perante o Servizo de Contratación. </p>
    <p>Sen prexuízo de calquera outro recurso que se considere procedente, o prego de condicións, o proxecto técnico, os anuncios de licitación e os demais documentos contractuais que establezan as condicións que teñan que rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os prazos desde o día seguinte ao da publicación dos anuncios de licitación ou, de ser o caso, da última publicación (de non seren simultáneos).</p>
    <p>Ourense, 27 de setembro de 2016</p>
    <footer><p><br>José Manuel Baltar Blanco<br>Presidente da Deputación de Ourense</p></footer>

