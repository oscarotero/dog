---
date: '2016-07-11'
id: G0424-261115-0003
page: 29697
number: 130
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 19 de novembro de 2015, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Santa Comba (expediente
  IN407A 2015/094-1).
range: Resolución
url: >-
  https://www.xunta.gal/dog/Publicados/2016/20160711/AnuncioG0424-261115-0003_gl.html
---
<p>Expediente: IN407A 2015/094-1.</p>
    <p>Promotora: Electra de Santa Comba, S.L.</p>
    <p>Denominación da instalación: LMTS 20 kV, CTC e RBTA Sangriñal.</p>
    <p>Concello: Santa Comba.</p>
    <p>Feitos.</p>
    <p>1. O 19.3.2015 Electra de Santa Comba, S.L. solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 110, do 12.6.2015, e no BOP núm. 79, do 29.4.2015.</p>
    <p>3. Solicitouse o preceptivo informe ás distintas administracións, organismos o, se é o caso, empresas de servizo público ou de servizos de interese xeral afectados. A promotora manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas.</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>• Instalación e montaxe do CT interior Sangriñal, en edificio prefabricado de formigón, incluíndo 2 celas de media tensión: unha cela de entrada/saída de liña motorizada e unha cela de protección mediante fusibles combinados para un transformador de 160 kVA, cuxo fin será a subministración aos servizos auxiliares do edificio e a conexión á rede de baixa tensión de distribución, todas elas con illamento e corte en SF6.</p>
    <p>• Instalación e montaxe dun novo apoio en celosía (28bis) na liña LMT Santa Catalina-Guldrís e CT Busto (expediente 27,949) coa correspondente transformación aéreo-soterrada.</p>
    <p>• Tramo de liña subterránea en alta tensión de interconexión entre o apoio 28bis e o CT Sangriñal proxectado, en simple circuíto, con condutores RHZ1-2OL 12/20 kV 3×(1×240 Al).</p>
    <p>O orzamento da instalación segundo proxecto é de 78.442,42 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude á cal se xuntará a seguinte documentación:</p>
    <p>• As declaracións de conformidade relativas ao material ou equipamento e as certificacións ou homologacións, se procede.</p>
    <p>• Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 19 de novembro de 2015</p>
    <footer><p>Isidoro Martínez Arca<br>Xefe territorial da Coruña</p></footer>

