---
date: '2016-07-11'
id: G0424-300616-0026
page: 29622
number: 130
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 17 de xuño de 2016 pola que se fai pública a ampliación de crédito
  existente para a concesión das axudas previstas na Orde do 28 de decembro de
  2015 pola que se establecen as bases reguladoras para a concesión de
  subvencións, en réxime de concorrencia non competitiva, para a rehabilitación
  con granito das fachadas de edificacións de vivenda existentes e se procede á
  súa convocatoria para o ano 2016 (código de procedemento IN316A), publicada no
  Diario Oficial de Galicia número 249, do 31 de decembro de 2015.
range: Orde
url: >-
  https://www.xunta.gal/dog/Publicados/2016/20160711/AnuncioG0424-300616-0026_gl.html
---
<p>O día 31 de decembro de 2015 publicouse no Diario Oficial de Galicia a Orde do 28 de decembro de 2015 pola que se establecen as bases reguladoras para a concesión de subvencións, en réxime de concorrencia non competitiva, para a rehabilitación con granito das fachadas de edificacións de vivenda existentes e se procede á súa convocatoria para o ano 2016 (código de procedemento IN316A).</p>
    <p>Na antedita orde prevíase que as subvencións que se establezan para as actuacións obxecto destas axudas serán con cargo á aplicación orzamentaria 09.20.734A.780.1 «Plan de utilización da pedra natural na envolvente de edificios», sendo o orzamento máximo destinado a esta convocatoria de 300.000,00 €.</p>
    <p>No artigo 4 das bases reguladoras da Orde do 28 de decembro de 2015, establécese que se poderá ampliar o crédito máximo destinado a esta convocatoria cando o aumento veña derivado dunha xeración, ampliación ou incorporación de crédito ou da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>Do mesmo xeito, recóllese que a ampliación de crédito se publicará nos mesmos medios que a convocatoria, sen que tal publicidade implique a apertura de prazo para presentar novas solicitudes nin o inicio de novo cómputo de prazo para resolver.</p>
    <p>Tendo en conta que o crédito inicial da convocatoria non abonda para atender todas as solicitudes presentadas e que existe crédito susceptible de ser utilizado para este fin, derivado dunha xeración, considérase conveniente ampliar o importe inicial en 100.000,00 €, de maneira que se acade un maior grao de execución orzamentaria. </p>
    <p>De acordo co anterior, unha vez declarada a dispoñibilidade de crédito, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>DISPOÑO:</h2>
    <p>Artigo 1. Ampliación de crédito</p>
    <p>Ampliar o importe total do crédito das axudas establecidas na Orde do 28 de decembro de 2015 pola que se establecen as bases reguladoras para a concesión de subvencións, en réxime de concorrencia non competitiva, para a rehabilitación con granito das fachadas de edificacións de vivenda existentes e se procede á súa convocatoria para o ano 2016 (código de procedemento IN316A), por un importe de 100.000,00 € con cargo á aplicación orzamentaria 09.20.734A.780.1 «Plan de utilización da pedra natural na envolvente de edificios». Unha vez efectuada esta ampliación, o importe total destas axudas ascende a 400.000,00 €.</p>
    <p>Esta modificación non dá lugar á apertura dun novo prazo de presentación de solicitudes.</p>
    <p>Santiago de Compostela, 17 de xuño de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

