---
date: '2016-07-11'
id: G0423-300616-0003
page: 29619
number: 130
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 28 de xuño de 2016, da Secretaría Xeral Técnica da Consellería
  de Infraestruturas e Vivenda, pola que se dá publicidade dunha encomenda de
  xestión consistente na elaboración dun informe técnico de supervisión de
  proxectos de obras comprendidas no ámbito competencial da Secretaría Xeral
  para o Deporte.
range: Resolución
url: >-
  https://www.xunta.gal/dog/Publicados/2016/20160711/AnuncioG0423-300616-0003_gl.html
---
<p>De conformidade cos artigos 8.4 e 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión ao Instituto Galego da Vivenda e Solo para realización dun informe técnico de supervisión do proxecto de obra de instalación dunha pista de atletismo hidráulica cuberta no recinto feiral de Expourense, en canto que a natureza das actuacións comprendidas no correspondente proxecto de obras se corresponde coas competencias e funcións atribuídas ao Instituto Galego da Vivenda e Solo e a Secretaría Xeral para o Deporte carece dos medios persoais axeitados para a realización de tal actividade técnica. </p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Vivenda e Instituto Galego da Vivenda e Solo) dotados de personalidade xurídica propia e ser o Instituto Galego da Vivenda e Solo medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: desde a súa sinatura, que tivo lugar o 20 de xuño de 2016, ata o 31 de decembro de 2016.</p>
    <p>– Supostos nos que proceda a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 28 de xuño de 2016</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

