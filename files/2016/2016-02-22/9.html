---
date: '2016-02-22'
id: G1311-120216-0001
page: 6520
number: 35
agency: Consello Consultivo de Galicia
section: IV. Oposicións e concursos.
title: >-
  RESOLUCIÓN do 10 de febreiro de 2016 pola que se resolve a convocatoria
  pública para a provisión, polo sistema de libre designación, dun posto de
  traballo vacante neste consello.
range: Resolución
url: >-
  https://www.xunta.gal/dog/Publicados/2016/20160222/AnuncioG1311-120216-0001_gl.html
---
<p>Por Resolución do 27 de novembro de 2015, publicada no <em>Diario Oficial de Galicia</em> número 237, do 14 de decembro, anunciouse a convocatoria para a provisión, polo sistema de libre designación, do posto de traballo vacante neste consello que se detalla no anexo desta resolución.</p>
    <p>De conformidade coa Lei 3/2014, do 24 de abril, do Consello Consultivo de Galicia; co artigo 13.I) do Regulamento de organización e funcionamento do Consello Consultivo de Galicia, aprobado polo Decreto 91/2015, do 18 de xuño; co artigo 92 da Lei 2/2015, do 29 de abril, do emprego público de Galicia, e co Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, esta presidencia</p>
    <h2>RESOLVE:</h2>
    <p>Primeiro. Adxudicarlle destino, no posto de traballo que se indica, á persoa funcionaria, cuxos datos se sinalan no anexo desta resolución, seleccionada conforme o establecido nas bases da convocatoria realizada por Resolución do 27 de novembro de 2015 e á vista do contido do expediente tramitado para tal fin.</p>
    <p>Segundo. O cesamento no actual destino da persoa funcionaria que obtivo praza efectuarase, de conformidade co establecido nos artigos 14 e 16.2 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres (3) días contados a partir do seguinte ao da publicación desta resolución no <em>Diario Oficial de Galicia</em>. Se a resolución comporta o reingreso ao servizo activo, o prazo de toma de posesión deberá computarse desde a dita data.</p>
    <p>Se na data en que debe cesar no seu actual destino a persoa funcionaria está desfrutando dun período de licenza ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo de tres (3) días hábiles seguintes ao do cesamento, se non implica cambio de residencia, ou no prazo de sete (7) días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte (20) días hábiles.</p>
    <p>Con independencia do establecido no parágrafo anterior, a persoa titular da Presidencia do Consello Consultivo de Galicia poderá conceder unha prórroga de incorporación ata un máximo de vinte (20) días hábiles se o destino implica cambio de residencia e así o solicitase a persoa interesada por razóns xustificadas.</p>
    <p>Terceiro. A xefatura de persoal do centro onde cause baixa a persoa funcionaria, así como a daquel no que obteña destino, efectuarán, dentro dos prazos sinalados no punto anterior, as dilixencias de cesamento e de toma de posesión, das cales se dará traslado, mediante copia, á Dirección Xeral da Función Pública.</p>
    <p>Cuarto. Contra esta resolución, que esgota a vía administrativa, poderase interpoñer recurso potestativo de reposición, perante a Presidencia do Consello Consultivo de Galicia, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo, no prazo de dous meses desde a mesma data, perante o xulgado do contencioso-administrativo competente, conforme os artigos 8 e 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de febreiro de 2016</p>
    <footer><p>José Luis Costa Pillado<br>Presidente do Consello Consultivo de Galicia</p></footer>
    <h2>ANEXO</h2>
    <p>Apelidos e nome: Roiloa Rodríguez, Patricia.</p>
    <p>NRP: 3532217835 A2060.</p>
    <p>Subgrupo: A1.</p>
    <p>Corpo ou escala: superior da Administración da Xunta de Galicia.</p>
    <p>Denominación do posto: xefe/a do Servizo de Xestión Económica e de Persoal e Habilitación.</p>
    <p>Código de posto: CCG 031.</p>
    <p>Nivel: 28.</p>
    <p>Centro directivo ou dependencia: Consello Consultivo de Galicia.</p>
    <p>Localidade: Santiago de Compostela.</p>

