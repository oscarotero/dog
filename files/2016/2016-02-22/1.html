---
date: '2016-02-22'
id: CA01-120216-0001
page: 6499
number: 35
agency: Consellería de Facenda
section: III. Outras disposicións.
title: >-
  ORDE do 3 de febreiro de 2016 pola que se aproba a conta xeral de liquidación
  e se distribúe o caudal hereditario remanente da herdanza intestada de María
  Domínguez González.
range: Orde
url: >-
  https://www.xunta.gal/dog/Publicados/2016/20160222/AnuncioCA01-120216-0001_gl.html
---
<p>Antecedentes:</p>
    <p>Mediante comunicación da Fundación Pública Galega para a Tutela de Persoas Adultas (Funga), do 22 de xuño de 2007, iniciouse o procedemento para o recoñecemento da Comunidade Autónoma de Galicia como herdeira ab intestato de María Domínguez González, con DNI 35857872K, de acordo co disposto nos artigos 267 e seguintes da Lei 2/2006, do 14 de xuño, de dereito civil de Galicia, que regulan a sucesión intestada a favor da Comunidade Autónoma de Galicia, norma de aplicación neste caso dada a data de finamento da causante, 16 de maio de 2007, en Vigo.</p>
    <p>Mediante Auto do 18 de decembro de 2009, do Xulgado de Primeira Instancia número 2 de Vigo, declarouse a Comunidade Autónoma de Galicia única herdeira ab intestato da causante, María Domínguez González, así como da súa nai e irmá, Luísa Domínguez Domínguez e Luisa Domínguez González.</p>
    <p>O 11 de xuño de 2010 publicouse no Diario Oficial de Galicia o anuncio polo que se lle daba publicidade á apertura do prazo de información pública do expediente de sucesión intestada, sen que conste que se presentasen solicitudes por parte de beneficiarios da herdanza.</p>
    <p>Fundamentos xurídicos:</p>
    <p>– Lei 2/2006, do 14 de xuño, de dereito civil de Galicia, artigos 267 e seguintes.</p>
    <p>– Lei 15/2015, do 2 de xullo, da xurisdición voluntaria.</p>
    <p>– Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>– Lei 5/2011, do 30 de setembro, do patrimonio da Comunidade Autónoma de Galicia.</p>
    <p>– Decreto 50/1989, do 9 de marzo, polo que se aproba o regulamento da Lei de patrimonio da Comunidade Autónoma galega.</p>
    <p>– Lei 30/1992, do 26 de novembro, de réxime administrativo das administracións públicas e do procedemento administrativo común.</p>
    <p>– Código civil.</p>
    <p>Unha vez adoptadas pola Secretaría Xeral Técnica e do Patrimonio as oportunas medidas de conservación e administración, presentada a conta xeral de liquidación da herdanza e feitas as correspondentes propostas de distribución do caudal hereditario,</p>
    <h2>RESOLVO:</h2>
    <p>Primeiro. Estimar conforme a seguinte conta xeral de liquidación da herdanza de María Domínguez González:</p>
    <p>a) Bens e dereitos:</p>
    <p>– Tesouraría:</p>
    <p>Abanca número c/c: 20805053613000138980........................................15.767,79 euros.</p>
    <p>Total de bens e dereitos...........................................................................15.767,79 euros.</p>
    <p>b) Obrigas e débedas:</p>
    <p>– Non constan.</p>
    <p>Total obrigas e débedas...................................................................................0,00 euros.</p>
    <p>Total líquido (bens e dereitos-obrigas e débedas)..................................15.767,79 euros.</p>
    <p>Segundo. Aprobar a conta xeral de liquidación da herdanza intestada de María Domínguez González, por importe de 15.767,79 euros, e dispor a súa aplicación a establecementos de asistencia social ou institucións culturais, preferentemente e nesta orde, radicados no lugar da derradeira residencia da causante, no municipio de Vigo, na súa comarca e, en todo caso, en territorio da Comunidade Autónoma de Galicia.</p>
    <p>Terceiro. Esta resolución pon fin á vía administrativa e contra ela poderase interpor recurso potestativo de reposición no prazo dun mes, contado desde o día seguinte ao da súa publicación, ante este órgano administrativo, de conformidade cos artigos 107, 109 e 116 da Lei 30/1992, de réxime xurídico das administracións públicas e do procedemento administrativo común; ou ben presentar directamente recurso contencioso-administrativo, no prazo de dous meses, contados a partir do día seguinte ao da súa publicación, ante a Sala do Contencioso-Administrativo do Tribunal Superior de Xustiza de Galicia, conforme o disposto nos artigos 46, 10 e 14 da Lei 29/1998, reguladora da xurisdición contencioso-administrativa, sen prexuízo de que o interesado considere exercer calquera outro recurso que coide oportuno.</p>
    <p>Santiago de Compostela, 3 de febreiro de 2016</p>
    <footer><p>P.D. (Orde 9.1.2012; DOG núm. 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio<br>da Consellería de Facenda</p></footer>

