---
date: '2016-02-22'
id: L442-020216-0004
page: 6619
number: 35
agency: Concello de Paradela
section: VI. Anuncios. b) Administración local.
title: >-
  ANUNCIO do 29 de xaneiro de 2016, de aprobación inicial da modificación
  puntual do Plan xeral de ordenación municipal de Paradela.
range: Anuncio
url: >-
  https://www.xunta.gal/dog/Publicados/2016/20160222/AnuncioL442-020216-0004_gl.html
---
<p>O Pleno do Concello de Paradela, na sesión ordinaria do día 28 de xaneiro de 2016, adoptou o acordo de aprobación inicial da modificación puntual do Plan xeral de ordenación municipal no lugar da Cortiña, Paradela. </p>
    <p>De acordo co establecido no artigo 85.2, en relación co 93.4 da Lei 9/2002, do 30 de decembro, de ordenación urbanística e protección do medio rural de Galicia, sométese ao trámite de información pública o mencionado acordo durante o prazo de dous meses, contados a partir do día seguinte ao da última publicación do anuncio no <em>Diario Oficial de Galicia</em> e nos xornais <em>La Voz de Galicia</em> e <em>El Progreso</em>, para os efectos de que os interesados examinen o expediente e presenten as alegacións e reclamacións que consideren oportunas. </p>
    <p>Suspéndese o outorgamento de licenzas naqueles ámbitos do territorio obxecto de planeamento cuxas novas determinacións supoñan a modificación da ordenación urbanística vixente. A duración da suspensión é de dous anos máximo contados desde a devandita aprobación e, en calquera caso, extinguirase coa aprobación definitiva da modificación do planeamento, tal e como se prevé na Lei 9/2002. </p>
    <p>As áreas afectadas pola suspensión son as seguintes: </p>
    <p>– Quedan suspendidas as licenzas no ámbito identificado como Q-80 (plano 2.2) e aquelas que resulten contradictorias da aplicación de ambas as normativas na parcela de referencia catastral 7359027PH1375, situada no ámbito RE (3)-3 (plano 2.1).</p>
    <p>Paradela, 29 de xaneiro de 2016</p>
    <footer><p>José Manuel Mato Díaz<br>Alcalde presidente</p></footer>

