---
date: '2016-06-23'
id: G1990-010616-0001
page: 26543
number: 119
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Primeira)
section: V. Administración de xustiza.
title: EDICTO de notificación de resolución (178/2008).
range: Edicto
url: >-
  https://www.xunta.gal/dog/Publicados/2016/20160623/AnuncioG1990-010616-0001_gl.html
---
<p>Eu, José Andrés Salgado Fernández, secretario xudicial da Sala do Contencioso-Administrativo do Tribunal Superior de Xustiza de Galicia, por este edicto</p>
    <p>Anuncio:</p>
    <p>No procedemento ordinario 178/2008, seguido por instancia de María Rosa Pérez Rodríguez, foi ditada a resolución do seguinte teor literal:</p>
    <p>«Auto: Benigno López González, Pte. Julio César Díaz Casales, José Ramón Chaves García.</p>
    <p>A Coruña, vinte e tres de maio de dous mil dezaseis.</p>
    <p>Feitos:</p>
    <p>Primeiro. Nesta sala e sección primeira recibíronse as presentes actuacións de recurso contencioso-administrativo remitidas polo Xulgado do Contencioso-Administrativo número 2 de Ourense (P.A. 390/2007) en virtude de inhibición a favor deste tribunal por incompetencia obxectiva e interposto por María Rosa Pérez Rodríguez contra resolución da sociedade anónima estatal Correos y Telégrafos, sobre denegación de permiso.</p>
    <p>Segundo. A indicada recorrente non compareceu ante este tribunal no indicado procedemento no prazo concedido para o efecto nin formulou alegación ningunha a pesar do tempo transcorrido. </p>
    <p>Razoamentos xurídicos:</p>
    <p>Único. Sen comparecer en tempo e forma nas presentes actuacións, a parte recorrente procede acordar o seu arquivamento, con devolución do expediente administrativo ao órgano a que corresponda.</p>
    <p>Polo exposto,</p>
    <p>A sala acorda:</p>
    <p>– Arquivar o presente procedemento ordinario 178/2008 interposto por María Rosa Pérez Rodríguez.</p>
    <p>– Firme a presente resolución, devólvase o expediente administrativo.</p>
    <p>Así o acordan, mandan e asinan os señores anotados á marxe, perante min, o secretario, que dou fe».</p>
    <p>E, como consecuencia do domicilio descoñecido de María Rosa Pérez Rodríguez, expídese este edicto para que sirva de cédula de notificación.</p>
    <p>A Coruña, 1 de xuño de 2016</p>
    <footer><p>José Andrés Salgado Fernández<br>Letrado da Administración de xustiza</p></footer>

