---
date: '2016-06-23'
id: G0003-130616-0003
page: 26539
number: 119
agency: Servizo Galego de Saúde
section: III. Outras disposicións.
title: >-
  RESOLUCIÓN do 6 de xuño de 2016 pola que se dá publicidade a unha encomenda de
  xestión á Axencia Galega de Infraestruturas para a xestión de execución das
  obras de construción do novo centro de saúde de Ares.
range: Resolución
url: >-
  https://www.xunta.gal/dog/Publicados/2016/20160623/AnuncioG0003-130616-0003_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do 3 de xuño de 2016, do organismo autónomo Servizo Galego de Saúde, pola que se lle encomenda á Axencia Galega de Infraestruturas a xestión de execución das obras de construción do novo centro de saúde de Ares, coas seguintes características:</p>
    <p>– Actividade: a xestión das actuacións para acometer a execución das obras de construción do novo centro de saúde de Ares. A dirección facultativa está contratada polo Servizo Galego de Saúde.</p>
    <p>– Natureza e alcance da xestión encomendada: esta encomenda ten natureza intrasubxectiva, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia, segundo o disposto nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o día seguinte ao da súa sinatura ata o 31 de decembro de 2017.</p>
    <p>Santiago de Compostela, 6 de xuño de 2016</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

