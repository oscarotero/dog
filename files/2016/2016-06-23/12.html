---
date: '2016-06-23'
id: G0424-140616-0005
page: 26540
number: 119
agency: 'Consellería de Economía, Emprego e Industria'
section: IV. Oposicións e concursos.
title: >-
  ORDE do 9 de xuño de 2016 pola que se resolve a convocatoria para a provisión,
  polo sistema de libre designación, dun posto de traballo convocado mediante
  Orde do 1 de abril de 2016.
range: Orde
url: >-
  https://www.xunta.gal/dog/Publicados/2016/20160623/AnuncioG0424-140616-0005_gl.html
---
<p>Convocada a provisión, polo sistema de libre designación, dun posto de traballo vacante na Consellería de Economía, Emprego e Industria mediante Orde do 1 de abril de 2016 (DOG núm. 71, do 14 de abril), esta consellería</p>
    <p>DISPÓN:</p>
    <p>Primeiro. Adxudicar destino, no posto de traballo que se indica, ao funcionario que se expresa no anexo desta orde, seleccionado conforme o establecido nas bases da convocatoria, realizada por Orde desta consellería do 1 de abril de 2016.</p>
    <p>Segundo. O cesamento no actual destino do funcionario que obtivo praza producirase no prazo de tres días, contados a partir do seguinte ao da data da publicación desta orde no <em>Diario Oficial de Galicia</em>.</p>
    <p>Se na data en que debe cesar no seu destino o funcionario está desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo de tres días hábiles se non implica cambio de residencia ou de sete días hábiles se comporta cambio de residencia, cando o adxudicatario do posto obteña coa súa toma de posesión o reingreso ao servizo activo, o prazo será de vinte días hábiles, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>Terceiro. A persoa responsable do centro en que cause baixa o funcionario, así como a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das cales se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de xuño de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>
    <h2>ANEXO</h2>
    <p>Apelidos e nome: Pernas Maques, Juan Carlos.</p>
    <p>Código de posto: TR.C04.00.002.15770.001.</p>
    <p>Denominación: subdirector/a xeral de Promoción Laboral.</p>
    <p>Nivel: 30.</p>
    <p>Subgrupo: A1.</p>
    <p>Corpo ou escala: xeral.</p>
    <p>Centro directivo: Dirección Xeral de Orientación e Promoción Laboral.</p>
    <p>Localidade: Santiago de Compostela.</p>

