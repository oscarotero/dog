---
date: '2016-06-20'
id: G2411-300516-0002
page: 25462
number: 116
agency: Xulgado do Social número 2 de Santiago de Compostela
section: V. Administración de xustiza.
title: EDICTO (PO 953/2012).
range: Edicto
url: >-
  https://www.xunta.gal/dog/Publicados/2016/20160620/AnuncioG2411-300516-0002_gl.html
---
<p>Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 953/2012 deste xulgado do social, seguido por instancia de Eva Picallo García contra Unomasuno Cosmética, S.L. e o Fogasa, sobre ordinario, ditouse sentenza cuxa resolución di así:</p>
    <p>Decido que debo estimar parcialmente a demanda presentada por instancia de Eva Picallo García contra a entidade Unomasuno Cosmética, S.L. e o Fogasa, debo condenar a demandada ao aboamento á demandante da cantidade de 858,49 euros como cantidade debida, máis o xuro de demora do 10 % sobre a devandita cantidade, e absolvela do resto das pretensións deducidas fronte a ela.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución facéndolles saber que fronte a ela non cabe interpoñer recurso de suplicación.</p>
    <p>A anterior resolución entregarase ao letrado da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que sirva de notificación en legal forma a Unomasuno Cosmética, S.L., en ignorado paradoiro, expido o presente para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 27 de maio de 2016</p>
    <footer><p>A letrada da Administración de xustiza</p></footer>

