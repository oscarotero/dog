---
date: '2016-12-02'
id: G0003-221116-0001
page: 53499
number: 231
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 14 de novembro de 2016 pola que se determina o inicio dos
  procedementos de nomeamento de persoal emérito.
range: Resolución
url: >-
  https://www.xunta.gal/dog/Publicados/2016/20161202/AnuncioG0003-221116-0001_gl.html
---
<p>A Orde do 27 de outubro de 2010, pola que se desenvolve o procedemento para o nomeamento e a prórroga de persoal emérito no ámbito sanitario, establece no seu artigo 2 que, mediante resolución da Xerencia do Servizo Galego de Saúde, se habilitará un prazo para a presentación das solicitudes de nomeamento de persoal emérito por parte das corporacións e institucións públicas relacionadas co ámbito sanitario, se sinalará o momento en que as xerencias de xestión integrada deberán iniciar os procedementos para o nomeamento de persoal emérito e, por último, se especificará o número de persoas que poderán ser nomeadas persoal emérito.</p>
    <p>En desenvolvemento da devandita previsión, </p>
    <p class="dog-titulo">RESOLVO:</p>
    <p>Primeiro. As xerencias de xestión integrada deberán iniciar, se é o caso, os procedementos para o nomeamento de persoal emérito na data de entrada en vigor desta resolución.</p>
    <p>Segundo. As corporacións e institucións públicas relacionadas co ámbito sanitario poderán presentar solicitudes de nomeamento de persoal emérito no prazo de 10 días, contados desde a entrada en vigor desta resolución, ante a Xerencia de Xestión Integrada que corresponda ao posto de traballo que desempeñaba antes da súa xubilación a persoa cuxo nomeamento se solicita.</p>
    <p>Terceiro. Determinar que o número de persoas que poderán ser nomeadas persoal emérito ao abeiro desta resolución será de dúas.</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia. </em></p>
    <p>Santiago de Compostela, 14 de novembro de 2016</p>
    <footer><p>Antonio Fernández-Campa García-Bernardo<br>Xerente do Servizo Galego de Saúde</p></footer>

