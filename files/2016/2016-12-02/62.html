---
date: '2016-12-02'
id: L178-281116-0001
page: 53600
number: 231
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan especial de
  protección e rehabilitación da cidade histórica (PE-1) para limitar os
  aloxamentos de carácter temporal no seu tecido residencial.
range: Anuncio
url: >-
  https://www.xunta.gal/dog/Publicados/2016/20161202/AnuncioL178-281116-0001_gl.html
---
<p>A Xunta de Goberno Local da Cidade de Santiago, na sesión ordinaria que tivo lugar o día 25 de novembro de 2016, adoptou, entre outros, o seguinte acordo:</p>
    <p>a) Aprobar inicialmente a modificación puntual do Plan especial de protección e rehabilitación da cidade histórica (PE-1) para limitar os aloxamentos de carácter temporal no seu tecido residencial, redactada polos servizos técnicos municipais en novembro de 2016.</p>
    <p>b) Someter o expediente a información pública durante o prazo de dous meses, mediante anuncio que para o efecto se publicará no Diario Oficial de Galicia e nun dos xornais de maior difusión na provincia. Simultaneamente, practicarase notificación individual a todas as persoas titulares catastrais dos terreos afectados.</p>
    <p>c) Durante o trámite de información pública, solicitarase o informe do director xeral do Patrimonio Cultural, en cumprimento do exixido polo artigo 34.2 da Lei 5/2016, do 4 de maio, do patrimonio cultural de Galicia.</p>
    <p>d) O acordo de aprobación inicial determina automaticamente, por aplicación do que dispón o artigo 47.2 da LSG, a suspensión do procedemento de outorgamento de licenzas para a autorización de novos establecementos hoteleiros, aloxamentos e vivendas turísticas, e actividades de residencial comunitario (non universitario) no ámbito territorial de aplicación das seguintes ordenanzas do Plan especial de protección e rehabilitación da cidade histórica (PE-1):</p>
    <p>– Ordenanza de recinto intramuros (RI).</p>
    <p>– Ordenanza de áreas urbanas históricas inmediatas (AU).</p>
    <p>– Ordenanza de lineais históricos periféricos (LH).</p>
    <p>– Ordenanza de ordenación de rueiros (R).</p>
    <p>– Ordenanza de tecidos históricos renovados polo planeamento anterior (THR).</p>
    <p>– Ordenanza das implantacións e reformas do planeamento anterior (IR).</p>
    <p>A suspensión terá a duración máxima de dous anos, contados a partir do día seguinte ao da publicación do acordo de aprobación inicial, e extinguirase coa aprobación definitiva do planeamento.</p>
    <p>O que se publica co fin de que, durante o prazo de dous meses, contado a partir do día seguinte ao da publicación deste anuncio, os interesados poidan consultar o expediente no Servizo de Planeamento e Xestión e formular as alegacións que xulguen oportunas. Na páxina web do Concello www.santiagodecompostela.gal, poderase consultar a documentación sometida a información pública.</p>
    <p>Santiago de Compostela, 25 de novembro de 2016</p>
    <footer><p>O alcalde<br>P.D. (DEC/3997/2015, do 16 de xuño)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda e Mobilidade</p></footer>

