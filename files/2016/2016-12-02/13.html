---
date: '2016-12-02'
id: G2347-101116-0001
page: 53503
number: 231
agency: Xulgado do Social número 4 da Coruña
section: V. Administración de xustiza.
title: EDICTO (267/2014).
range: Edicto
url: >-
  https://www.xunta.gal/dog/Publicados/2016/20161202/AnuncioG2347-101116-0001_gl.html
---
<p>Encarnación Mercedes Tubío Lariño, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 267/14 por instancia de José Luis Vara Rey contra a empresa Momposa, S.L. e o Fondo de Garantía Salarial, sobre cantidade, nos cales se ditou sentenza o 17 de outubro de 2014 que, copiada nos particulares necesarios, di así:</p>
    <p>Resolución:</p>
    <p>Estímase a demanda formulada por José Luis Vara Rey fronte á empresa Mompasa, S.L., con intervención do Fondo de Garantía Salarial e, en consecuencia, condénase a empresa Mompasa, S.L. a aboar a José Luis Vara Rey a cantidade de tres mil novecentos vinte e seis euros con trinta e seis céntimos de euro (3.926,36 euros).</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Mompasa, S.L., expido e asino a presente.</p>
    <p>A Coruña, 10 de novembro de 2016</p>
    <footer><p>A secretaria xudicial</p></footer>

