---
date: '2016-04-08'
id: C3K1-010416-0001
page: 12766
number: 67
agency: Consellería de Sanidade
section: IV. Oposicións e concursos.
title: >-
  ORDE do 1 de abril de 2016 pola que se resolve a convocatoria pública para a
  provisión dun posto de persoal directivo na Axencia Galega para a Xestión do
  Coñecemento en Saúde.
range: Orde
url: >-
  https://www.xunta.gal/dog/Publicados/2016/20160408/AnuncioC3K1-010416-0001_gl.html
---
<p>Por Orde desta consellería do 2 de xaneiro de 2016 (DOG nº 1, do 4 de xaneiro), convocouse a provisión, polo sistema de libre designación, dun posto de persoal directivo na Axencia Galega para a Xestión do Coñecemento en Saúde.</p>
    <p>De conformidade co establecido no artigo 59 do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e en exercicio das competencias que ten atribuídas esta consellería, </p>
    <h2>DISPOÑO:</h2>
    <p>Primeiro. Resolver a convocatoria pública efectuada por Orde desta consellería do 2 de xaneiro de 2016 (DOG nº 1, do 4 de xaneiro), para os efectos previstos no número 2 do artigo 59 do Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde.</p>
    <p>Segundo. Vista a proposta realizada polo Consello Reitor da Axencia en sesión que tivo lugar o 5 de febreiro de 2016, seleccionar, para o desempeño do posto que se indica, a persoa que figura no anexo desta orde, para os efectos de que se proceda á súa vinculación mediante contrato laboral de alta dirección.</p>
    <p>Terceiro. Contra esta orde, que pon fin á vía administrativa, poderase interpoñer recurso potestativo de reposición, ante este mesmo órgano, no prazo dun mes contado a partir do día seguinte ao da súa publicación, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo, no prazo de dous meses contados desde a mesma data, ante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de abril de 2016 </p>
    <footer><p>Jesús Vázquez Almuiña<br>Conselleiro de Sanidade</p></footer>
    <h2>ANEXO</h2>
    <p>Posto: xerente da Axencia.</p>
    <p>Nome e apelidos: Sonia Martínez Arca.</p>
    <p>DNI (*): *****421X.</p>
    <p>* Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

