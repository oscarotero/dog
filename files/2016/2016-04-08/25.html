---
date: '2016-04-08'
id: G2410-160316-0002
page: 12783
number: 67
agency: Xulgado do Social número 1 de Santiago de Compostela
section: V. Administración de xustiza.
title: EDICTO (1006/2012).
range: Edicto
url: >-
  https://www.xunta.gal/dog/Publicados/2016/20160408/AnuncioG2410-160316-0002_gl.html
---
<p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 1006/2012 deste xulgado do social, seguido por instancia de José Ángel Lestón Rodríguez contra Servilux Barbanza, S.L.U., Fondo de Garantía Salarial sobre ordinario, se ditou a seguinte resolución cuxa decisión expresa:</p>
    <p>«Que estimando integramente a demanda interposta por José Ángel Lestón Rodríguez, contra Servilux Barbanza, S.L.U., debo condenar e condeno a demandada a aboarlle ao demandante a suma de 8.718,74 polos conceptos desagregados no feito probado cuarto desta sentenza, máis os xuros por mora previstos no artigo 29.3 do ET respecto da dita cantidade devindicados desde a data de presentación da papeleta de conciliación ata a presente resolución e os do artigo 576 da LAC a partir da presente resolución.</p>
    <p>No que atinxe á responsabilidade do Fogasa non procede a súa condena nesta instancia e deberá observar o que resulte da aplicación do artigo 33 do ET.</p>
    <p>Notifíqueselles ás partes a presente resolución e fágaselles saber que fronte a ela cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco (5) días contados desde o seguinte ao da súa notificación. </p>
    <p>A anterior resolución entregaráselle á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>Para que sirva de notificación en legal forma a Servilux Barbanza, S.L.U., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 16 de marzo de 2016</p>
    <footer><p>A secretaria xudicial</p></footer>

