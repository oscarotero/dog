---
date: '2016-07-06'
id: G2345-130616-0001
page: 28774
number: 127
agency: Xulgado do Social número 2 da Coruña
section: V. Administración de xustiza.
title: EDICTO (416/2013).
range: Edicto
url: >-
  https://www.xunta.gal/dog/Publicados/2016/20160706/AnuncioG2345-130616-0001_gl.html
---
<p>María Adelaida Egurbide Margañón, letrada da Administración de xustiza do Xulgado do Social número 2 da Coruña, fai saber que no procedemento ordinario 416/2013 deste xulgado do social, seguido por instancia de Carlos Javier Santos Rodríguez contra a empresa Iso-Java, S.L., Fondo de Garantía Salarial, Fogasa, sobre ordinario, se ditou a seguinte resolución, cuxo encabezamento e parte dispositiva se xunta:</p>
    <p>Sentenza.</p>
    <p>Na Coruña o dezaoito de setembro de dous mil quince.</p>
    <p>Jorge Hay Alba, maxistrado do Xulgado do Social número 2 da Coruña, vistos os presentes autos seguidos neste xulgado co número 416/2013 sendo parte nel, dunha banda como demandante Carlos Javier Santos Rodríguez asistido do letrado José Paramo Sureda e como demandado Iso-Java, S.L. e Fondo de Garantía Salarial, que non comparecen malia ter sido citados en legal forma segundo consta nas actuacións, sobre cantidade, pronunciou en nome do rei, a seguinte sentenza</p>
    <p>Decido:</p>
    <p>Que, estimando a demanda interposta polo demandante Carlos Javier Santos Rodríguez, con citación do Fogasa, debo condenar e condeno a empresa Iso-Java, S.L. a que lle aboe ao demandante a cantidade de 3.989,95 euros polos conceptos reclamados en demanda. </p>
    <p>Notifíqueselles esta resolución ás partes ás cales se lles fará saber que contra ela só cabe recurso de suplicación perante o Tribunal Superior de Xustiza de Galicia, que deberán anuncialo perante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade. </p>
    <p>Igualmente deberá no momento de interpoñer o recurso consignar a suma de 300 euros en concepto de depósito especial para recorrer.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo.</p>
    <p>Para que sirva de notificación en legal forma a Iso-Java, S.L., expido o presente edicto para a súa inserción no <em>Diario Oficial de Galicia</em>. </p>
    <p>A Coruña, 26 de maio de 2016</p>
    <footer><p>A letrada da Administración de xustiza</p></footer>

