---
date: '2016-07-06'
id: G0003-270616-0002
page: 28762
number: 127
agency: Servizo Galego de Saúde
section: IV. Oposicións e concursos.
title: >-
  ANUNCIO do 9 de xuño de 2016, da Xerencia de Xestión Integrada de Santiago de
  Compostela, polo que se procede a darlle publicidade á resolución da mesma
  data, pola que se convoca a provisión de diversas prazas de coordinación de
  servizos de enfermaría do nivel de atención primaria.
range: Anuncio
url: >-
  https://www.xunta.gal/dog/Publicados/2016/20160706/AnuncioG0003-270616-0002_gl.html
---
<p>De conformidade co establecido no Decreto 206/2005, do 22 de xullo (DOG núm.&amp;nbsp;145, do 29 de xullo), de provisión de prazas de persoal estatutario do Servizo Galego de Saúde, e a Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para o provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto&amp;nbsp;43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, da Orde do 5 de xullo de 2012 (DOG núm.&amp;nbsp;139, do 20 de xullo), sobre delegación de competencias en órganos centrais e periféricos do Servizo Galego de Saúde, e do Decreto 168/2010, do 7 de outubro, polo que se regula a estrutura organizativa de xestión integrada do Servizo Galego de Saúde, o xerente de Xestión Integrada de Santiago de Compostela, </p>
    <h2>RESOLVE:</h2>
    <p>Primeiro. Proceder ao anuncio da convocatoria para cubrir mediante o procedemento de libre designación, a provisión dos postos de traballo da Xerencia de Xestión Integrada de Santiago de Compostela, que se indican no anexo.</p>
    <p>Segundo. As solicitudes para participar na presente convocatoria xunto coa documentación a que se refiren as bases desta presentaranse, dirixidas á Xerencia de Xestión Integrada de Santiago de Compostela, no Rexistro Xeral da Xerencia de Xestión Integrada de Santiago de Compostela, sita no Hospital Clínico, en Travesía da Choupana, s/n, 15706 Santiago de Compostela, ou a través de calquera dos procedementos do artigo&amp;nbsp;38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días naturais contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Terceiro. As bases íntegras da convocatoria estarán expostas nos taboleiros de anuncios dos Puntos de Atención ao Traballador (PAT) da Dirección de Recursos Humanos e na intranet da Xerencia de Xestión Integrada de Santiago de Compostela, así como na páxina web do Servizo Galego de Saúde (www.sergas.es).</p>
    <p>Santiago de Compostela, 9 de xuño de 2016</p>
    <footer><p>Luis Verde Remeseiro&lt;br&gt;Xerente de Xestión Integrada de Santiago de Compostela</p></footer>
    <h2>ANEXO </h2>
    <table>
     <tbody>
      <tr>
       <td>Denominación do posto</td>
       <td>Servizo de Atención Primaria</td>
       <td>Nº de prazas</td>
      </tr>
      <tr>
       <td>Coordinador/a de servizo</td>
       <td>Bertamiráns</td>
       <td>Unha</td>
      </tr>
      <tr>
       <td>Coordinador/a de servizo</td>
       <td>Boiro</td>
       <td>Unha</td>
      </tr>
      <tr>
       <td>Coordinador/a de servizo</td>
       <td>As Fontiñas</td>
       <td>Unha</td>
      </tr>
      <tr>
       <td>Coordinador/a de servizo</td>
       <td>Oroso</td>
       <td>Unha</td>
      </tr>
      <tr>
       <td>Coordinador/a de servizo</td>
       <td>Santa Comba</td>
       <td>Unha</td>
      </tr>
      <tr>
       <td>Coordinador/a de servizo</td>
       <td>Silleda-Vila de Cruces</td>
       <td>Unha</td>
      </tr>
     </tbody>
    </table>

