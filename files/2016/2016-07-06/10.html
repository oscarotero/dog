---
date: '2016-07-06'
id: G0164-270616-0002
page: 28757
number: 127
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  RESOLUCIÓN do 23 de xuño de 2016, da Dirección Xeral de Educación, Formación
  Profesional e Innovación Educativa, pola que se procede a designar os membros
  e facer pública a composición do tribunal que deberá elaborar, supervisar e
  avaliar as probas para a concesión dos premios extraordinarios de bacharelato
  correspondentes ao curso 2015/16, e se ditan instrucións para a realización
  das probas correspondentes.
range: Resolución
url: >-
  https://www.xunta.gal/dog/Publicados/2016/20160706/AnuncioG0164-270616-0002_gl.html
---
<p>De conformidade co establecido no artigo 9 e na disposición derradeira primeira da Orde do 11 de abril de 2016 (DOG do 26 de abril) pola que se convocan os premios extraordinarios de bacharelato correspondentes ao curso 2015/16, </p>
    <h2>DISPOÑO:</h2>
    <p>Primeiro. Designar os membros do tribunal que deberá elaborar, supervisar e avaliar as probas para a concesión dos premios extraordinarios de bacharelato correspondentes ao curso 2015/16 e facer pública a súa composición, que é a que figura no anexo desta resolución.</p>
    <p>Segundo. Fixar a data, horario, lugares de realización das probas e condicións de presentación dos candidatos e das candidatas.</p>
    <p>1. As probas celebraranse o día 12 de xullo de 2016 de acordo co seguinte horario:</p>
    <p>– Ás 9.30 horas, presentación dos candidatos e das candidatas.</p>
    <p>– Das 10.15 ás 12.15 horas, primeira parte da proba.</p>
    <p>– Das 12.45 ás 13.45 horas, segunda parte da proba.</p>
    <p>2. Centros nos que se realizarán as probas.</p>
    <p>Provincia da Coruña:</p>
    <p>– CIFP Someso. Rúa Someso nº 6, A Coruña.</p>
    <p>Provincia de Lugo:</p>
    <p>– IES Sanxillao. Avda. das Fontiñas, nº 171, Lugo.</p>
    <p>Provincia de Ourense:</p>
    <p>– IES Ramón Otero Pedrayo. Rúa Padre Feixóo, nº 19, Ourense.</p>
    <p>Provincia de Pontevedra:</p>
    <p>– IES Sánchez Cantón. Avenida Raíña Victoria, Pontevedra.</p>
    <p>Terceiro. Presentación dos candidatos e das candidatas.</p>
    <p>a) Os candidatos e as candidatas deberán realizar as probas, con carácter xeral, na provincia á que pertenza o centro educativo no que se atope o seu expediente académico. A Dirección Xeral de Educación, Formación Profesional e Innovación Educativa poderá autorizar cambios de sede por causas debidamente xustificadas.</p>
    <p>b) Para a realización das probas os candidatos e as candidatas acreditarán a súa identidade co DNI, pasaporte ou calquera outro documento recoñecido en dereito.</p>
    <p>Santiago de Compostela, 23 de xuño de 2016</p>
    <footer><p>Manuel Corredoira López<br>Director xeral de Educación, Formación Profesional e Innovación Educativa</p></footer>
    <h2>ANEXO</h2>
    <p>Tribunal:</p>
    <p>Titulares:</p>
    <p>Presidenta titular: María del Carmen Cimadevila Cea, subdirectora xeral de Inspección, Avaliación e Calidade do Sistema Educativo.</p>
    <p>Vogal titular 1: Berta Estrada Arias, inspectora de educación. </p>
    <p>Vogal titular 2: Isabel Serna Masiá, inspectora de educación.</p>
    <p>Vogal titular 3: José Fisteos Suengas, inspector de educación.</p>
    <p>Vogal titular 4: Federico Pérez Morán, inspector de educación.</p>
    <p>Vogal titular 5: Manuel Enrique Prado Cueva, inspector de educación.</p>
    <p>Vogal titular 6: María Ángeles Aramburu Núñez, inspectora de educación. </p>
    <p>Suplentes:</p>
    <p>Presidente suplente: Manuel Vila López, subdirector xeral de Ordenación e Innovación Educativa e Formación do Profesorado.</p>
    <p>Vogal suplente 1: Eduardo José Fernández Ares, inspector de educación.</p>
    <p>Vogal suplente 2: Marina Armada Vigo, inspectora de educación.</p>
    <p>Vogal suplente 3: Delfín Caseiro Nogueiras, inspector de educación.</p>
    <p>Vogal suplente 4: Faustino Martín González, inspector de educación.</p>
    <p>Vogal suplente 5: Margarita Pérez Froiz, inspectora de educación.</p>
    <p>Vogal suplente 6: Raimundo José Naveira Zapata, inspector de educación.</p>

