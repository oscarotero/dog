---
date: '2016-07-29'
id: C3K1-130716-0001
page: 33545
number: 143
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 22 de xuño de 2016, da Xefatura Territorial de Pontevedra, pola que
  se notifica a proposta de resolución do expediente sancionador 2016124TA-PO,
  por infracción en materia sanitaria.
range: Cédula
url: >-
  https://www.xunta.gal/dog/Publicados/2016/20160729/AnuncioC3K1-130716-0001_gl.html
---
<p>Con data do 26 maio de 2016, a instrutora do procedemento ditou proposta de resolución do expediente sancionador número 2016124TA-PO, incoado na Xefatura Territorial da Consellería de Sanidade de Pontevedra a Parada da Goulla, S.L., con CIF B94110798, como titular do establecemento Monparnasse.</p>
    <p>Tras intentar a notificación desta proposta consonte o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, non puido practicarse, polo que mediante esta cédula se lle notifica a Parada da Goulla, S.L. o contido da dita proposta, que figura no anexo, segundo o disposto no numero 5 do referido artigo, para que teña coñecemento del.</p>
    <p>Así mesmo, fáiselle saber o dereito que a asiste, ao abeiro do disposto no número 1 do artigo 19 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, e lémbraselles o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia, rúa Fernández Ladreda, número 43-1º andar, e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Pontevedra, 22 de xuño de 2016</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2016124TA-PO.</p>
    <p>Denunciada: Parada da Goulla, S.L., con CIF B94110798, como titular do establecemento Monparnasse.</p>
    <p>Último enderezo coñecido: lugar A Goulla, s/n, 36637 Meis (Pontevedra).</p>
    <p>Feito imputado: suposta infracción do previsto na Lei 28/2005, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro. </p>
    <p>Preceptos presuntamente infrinxidos: </p>
    <p>– Artigo 7) «Prohíbese fumar..., en: u) Bares, restaurantes e demais establecementos de restauración pechados». </p>
    <p>Tipificación: unha infracción administrativa tipificada como grave no artigo 19.3.b) da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro. </p>
    <p>Sanción proposta: seiscentos un euros (601 €).</p>

