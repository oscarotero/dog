---
date: '2016-07-29'
id: G0424-140716-0004
page: 33537
number: 143
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 13 de xullo de 2016, da Xefatura Territorial de Pontevedra, pola que
  se notifica a resolución do expediente sancionador incoado por infracción
  administrativa na orde social RL 2016/0067-4.
range: Cédula
url: >-
  https://www.xunta.gal/dog/Publicados/2016/20160729/AnuncioG0424-140716-0004_gl.html
---
<p>Intentada a notificación persoal e devolta polo servicio de Correos ao resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, por esta cédula notifícaselle á empresa que se relaciona a resolución ditada no expediente sancionador correspondente.</p>
    <p>Dispón dun prazo de dez (10) días hábiles, contados desde o seguinte ao da publicación desta cédula no Boletín Oficial del Estado, para examinar a resolución (que non pon fin á vía administrativa) nas dependencias desta xefatura territorial, Servizo de Emprego e Economía Social, Sección de Sancións, sitas na rúa Concepción Arenal, 8-2º andar en Vigo (Pontevedra), das 9.00 ás 14.00 horas, de luns a venres.</p>
    <p>Fáiselle saber á interesada que pode formular recurso de alzada, perante a Secretaría Xeral de Emprego, no prazo dun mes contado desde o día seguinte ao da súa publicación, de acordo co previsto no artigo 114 e seguinte da Lei 30/1992, do 26 de novembro. Advírteselle que, de non interpoñelo no tempo e na forma que procedan, deberá aboar a multa imposta mediante a necesaria utilización do impreso que poderá solicitar na Xefatura Territorial da Consellería de Economía, Emprego e Industria, no número de conta e na entidade bancaria e prazo que nel se sinala, xa que, noutro caso, se incoará o procedemento pola vía de constrinximento ante a Consellería de Facenda.</p>
    <p>Expediente: RL 2016/0067-4.</p>
    <p>Acta: I362016000001328.</p>
    <p>Empresa: José Antonio Fernández Martínez (Hotel Sun Galicia).</p>
    <p>NIF: 09714655-F.</p>
    <p>Enderezo: Forxán, 19, Sanxenxo.</p>
    <p>Materia: seguridade e saúde.</p>
    <p>Preceptos infrinxidos: artigos 15, 16, 18 e 19 da Lei 31/1995, do 8 de novembro, de prevención de riscos laborais.</p>
    <p>Preceptos sancionadores: artigos 12.1.b), 12.8, 39 e 40.2.b) do Real decreto lexislativo 5/2000, do 4 de agosto, polo que se aproba o texto refundido da Lei sobre infraccións e sancións na orde social.</p>
    <p>Data da resolución: 22.6.2016.</p>
    <p>Resolución: multa de 4.092 €.</p>
    <p>Vigo, 13 de xullo de 2016</p>
    <footer><p>O xefe territorial de Pontevedra<br>P.A. (Decreto 175/2015, do 3 de decembro)<br>Ana Rodríguez Senra<br>Xefa do Servizo de Coordinación Administrativa e Xestión Económica de Pontevedra</p></footer>

