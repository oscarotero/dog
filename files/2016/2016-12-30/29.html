---
date: '2016-12-30'
id: G2347-121216-0004
page: 57060
number: 249
agency: Xulgado do Social número 4 da Coruña
section: V. Administración de xustiza.
title: EDICTO (407/2016).
range: Edicto
url: >-
  https://www.xunta.gal/dog/Publicados/2016/20161230/AnuncioG2347-121216-0004_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, da fe e certifica que neste xulgado se seguen autos número 407/2016, por instancia de Clarisa Gago Zas contra Texcomcor-2007, S.L., administración concursal de Texcomcor-2007, S.L. e Fondo de Garantía Salarial sobre despedimento, en que se ditou sentenza con data do 18 de outubro de 2016 que, copiada nos particulares necesarios, di así:</p>
    <p>«Decido</p>
    <p>Estímase a demanda interposta por Clarisa Gago Zas contra a entidade Texcomocor-2007, S.L. e a súa administración concursal, con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada Texcomocor-2007, S.L. á demandante.</p>
    <p>– Condénase a empresa Texcomocor-2007, S.L. a que, no prazo de cinco días desde a notificación da sentenza, opte entre a readmisión da demandante ou o aboamento dunha indemnización de 657,97 euros. O aboamento desta indemnización determinará a extinción do contrato de traballo. No caso de optar pola readmisión, deberá aboar os salarios de tramitación que, desde a data do despedimento ata a esta sentenza, ascenden a 6.938,54 euros, aos cales se deberán engadir os que se xeren ata a súa notificación, a razón de 34,18 euros diarios. Tales cantidades quedan vinculadas ao administrador concursal.</p>
    <p>Notifíqueselles esta resolución ás partes.</p>
    <p>Unha vez que sexa firme esta resolución, dedúzase testemuño dela e remítase á Inspección de Traballo e Seguridade Social por se os feitos contidos nela constitúen infracción administrativa.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que este xulgado ten aberta, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em>, co fin de que lle sirva de notificación en forma á empresa Texcomcor-2007, S.L., expido e asino este edicto. </p>
    <p>A Coruña, 12 de decembro de 2016</p>
    <footer><p>A secretaria xudicial</p></footer>

