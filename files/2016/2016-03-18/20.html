---
date: '2016-03-18'
id: G0023-290216-0001
page: 10182
number: 54
agency: Xulgado do Social número 4 de Pontevedra
section: V. Administración de xustiza.
title: EDICTO (593/2015).
range: Edicto
url: >-
  https://www.xunta.gal/dog/Publicados/2016/20160318/AnuncioG0023-290216-0001_gl.html
---
<p>Branca Susana Janeiro Amela, secretaria xudicial do Xulgado do Social número 4 de Pontevedra, fago saber que no procedemento de despedimento obxectivo individual 593/2015 deste xulgado do social, seguido por instancia de María Carmen Lorenzo Godoy contra a empresa Confecciones Marblan, S.L. e o Fondo de Garantía Salarial, sobre despedimento, ditouse a seguinte resolución, cuxa parte dispositiva se xunta:</p>
    <p>Decido que estimo a demanda interposta por Mª Carmen Lorenzo Godoy fronte á empresa Confecciones Marblan, S.L., declaro improcedente o despedimento da traballadora demandante e, en consecuencia, condeno a empresa demandada a que a readmita nas mesmas condicións que rexían antes de producirse o despedimento co aboamento dos salarios deixados de percibir ou, á súa elección, a que lle aboe unha indemnización de 1.198,56 € (salvo erro aritmético).</p>
    <p>A opción deberá exercerse mediante escrito ou comparecencia na secretaría deste xulgado do social dentro do prazo de cinco días desde a notificación desta sentenza, en espera da súa firmeza. No suposto de non optar pola readmisión ou a indemnización entenderase que procede a primeira.</p>
    <p>Contra a presente resolución cabe interpoñer recurso de suplicación ante a Sala do Social do Tribunal Superior de Xustiza de Galicia, conforme establecen os artigos 191 e seguintes a Lei reguladora da xurisdición social, que debe anunciarse dentro dos cinco días seguintes á notificación desta sentenza, e a recorrente debe consignar, coa interposición do recurso e coas excepcións previstas no artigo 229 do texto citado, a suma de 300 euros na conta que este xulgado ten aberta na oficina principal de Banesto, desta cidade, baixo a denominación depósitos e consignacións, co numero 5081 especificando a clave 65 ao tratarse dun recurso de suplicación.</p>
    <p>Así mesmo e coa excepción prevista no artigo 230 do texto mencionado, será indispensable acreditar no momento do anuncio do recurso ter consignado na conta anteriormente citada a cantidade obxecto de condena, ben que se pode proceder a asegurar a suma por medio de aval bancario, con responsabilidade do avalista.</p>
    <p>Así por esta sentenza, pronúncioo, mándoo e asínoo.</p>
    <p>E para que sirva de notificación en legal forma a Confecciones Marblan, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Pontevedra, 26 de febreiro de 2016</p>
    <footer><p>A secretaria xudicial</p></footer>

