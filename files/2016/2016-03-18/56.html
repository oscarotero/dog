---
date: '2016-03-18'
id: L251-290216-0002
page: 10259
number: 54
agency: Concello de Sanxenxo
section: VI. Anuncios. b) Administración local.
title: >-
  ANUNCIO de licitación para a contración do servizo de defensa letrada deste
  concello e do seu organismo autónomo Terra de Sanxenxo en todo tipo de
  xurisdicións.
range: Anuncio
url: >-
  https://www.xunta.gal/dog/Publicados/2016/20160318/AnuncioL251-290216-0002_gl.html
---
<p>Aprobado o prego unificado de cláusulas administrativas particulares e de prescricións técnicas que rexen a contratación do servizo de defensa letrada do Concello de Sanxenxo e do seu organismo autónomo Terra de Sanxenxo en todo tipo de xurisdicións, anúnciase a convocatoria para a súa contratación.</p>
    <p>1. Obxecto: a contratación do servizo de defensa letrada do Concello de Sanxenxo e do seu organismo autónomo Terra de Sanxenxo en todo tipo de xurisdicións.</p>
    <p>2. Duración do contrato: un ano e tres posibles prórrogas dun ano cada unha.</p>
    <p>3. Prezo de licitación: orzamento máximo de licitación por ano (12 meses) 66.550,00 euros (IVE incluído). </p>
    <p>4. Procedemento e tramitación: procedemento aberto con multiplicidade de criterios de valoración e tramitación ordinaria.</p>
    <p>5. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo das 9.00 ás 14.00 horas, agás o sábado, que será das 9.00 ás 13.00 horas, dentro do prazo de quince (15) días naturais, contado desde o día seguinte ao da publicación do anuncio no Boletín Oficial da provincia de Pontevedra, Diario Oficial de Galicia e no perfil do contratante do órgano de contratación que figura na páxina web do concello, www.sanxenxo.es . O cómputo de prazos comezará desde a última publicación en calquera dos medios citados.</p>
    <p>6. Criterios de adxudicación: </p>
    <p>a) Memoria de prestación do servizo: ata un máximo de cincuenta (50) puntos. Para estes efectos, os licitadores deberán presentar unha memoria detallada dos protocolos de actuación para o desenvolvemento do servizo, coas prestacións complementarias directamente vinculadas co obxecto do contrato, que non supoñan un incremento deste e que permitan un mellor funcionamento do servizo.</p>
    <p>b) Prezo: expresarase nunha cantidade que non poderá superar o orzamento máximo de licitación por ano, co IVE (66.550,00 €). Valorarase ata un máximo de cincuenta (50) puntos.</p>
    <p>7. Mesa de contratación: designados os seus membros, o 22 de febreiro de 2016, por resolución da Alcaldía, de acordo co sinalado na cláusula 11ª dos pregos respectivos. Será constituída seguindo o disposto na cláusula 12ª dos pregos.</p>
    <p>8. Entidade e información: Concello de Sanxenxo-Sección de Contratación. Tel.: 986 72 00 75. A documentación recollerase no Concello de Sanxenxo e a través da web www.sanxenxo.es . Perfil do contratante.</p>
    <p>Sanxenxo, 24 de febreiro de 2016</p>
    <footer><p>Gonzalo Gonzalo Pita<br>Alcalde presidente</p></footer>

