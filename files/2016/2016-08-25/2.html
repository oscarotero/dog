---
date: '2016-08-25'
id: G0244-240816-2
page: 37827
number: 160
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. c) Substitucións.
title: >-
  ORDE do 22 de agosto de 2016 pola que se dispón que a Secretaría Xeral da
  Presidencia se encargue do despacho dos asuntos da Axencia Turismo de Galicia,
  da Secretaría Xeral da Emigración e da Dirección Xeral do Gabinete da
  Presidencia.
range: Orde
url: >-
  https://www.xunta.gal/dog/Publicados/2016/20160825/AnuncioG0244-240816-2_gl.html
---
<p>Por medio dos decretos 108/2016, 109/2016 e 110/2016, do 22 de setembro, disponse o cesamento, por petición propia, do director xeral do Gabinete da Presidencia, do secretario xeral da Emigración e da directora da Axencia Turismo de Galicia, polo que cómpre prover a súa suplencia, sen prexuízo do posterior nomeamento dos novos titulares, de forma que se asegure o correcto funcionamento dos servizos e a resolución, se é o caso, dos asuntos encomendados ás devanditas axencia e dirección xeral.</p>
    <p>Xa que logo, ao abeiro do establecido no artigo 12.2 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, na disposición adicional primeira do Decreto 88/2013, do 30 de maio, polo que se establece a estrutura orgánica dos órganos superiores dependentes da Presidencia da Xunta de Galicia, e no artigo 3.1 do Decreto 72/2013, do 25 de abril, polo que se establece a estrutura orgánica da Vicepresidencia e da Consellería de Presidencia, Administracións Públicas e Xustiza,</p>
    <p class="dog-titulo">DISPOÑO:</p>
    <p>Artigo 1</p>
    <p>O exercicio das competencias da Dirección Xeral do Gabinete da Presidencia, da Secretaría Xeral da Emigración e da Axencia Turismo de Galicia previstas no Decreto 88/2013, do 30 de maio, polo que se establece a estrutura orgánica dos órganos superiores e de dirección dependentes da Presidencia da Xunta de Galicia, e no Decreto 196/2012, do 27 de setembro, polo que se crea a Axencia Turismo de Galicia e se aproban os seus estatutos, será asumido polo secretario xeral da Presidencia ata que se produza a incorporación dos novos titulares aos devanditos órganos.</p>
    <p>Artigo 2</p>
    <p>Sempre que se exerzan competencias de acordo coa suplencia establecida nesta orde, deberá facerse constar así nos actos ou resolucións administrativas correspondentes.</p>
    <p>Disposición derradeira</p>
    <p>Esta orde entrará en vigor o día da súa publicación no <em>Diario Oficial de Galicia</em>.</p>
    <p>Santiago de Compostela, 22 de agosto de 2016</p>
    <footer><p>Alfonso Rueda Valenzuela<br>Vicepresidente e conselleiro de Presidencia,<br>Administracións Públicas e Xustiza</p></footer>

