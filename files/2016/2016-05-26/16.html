---
date: '2016-05-26'
id: G0423-230516-0001
page: 20362
number: 99
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  RESOLUCIÓN do 20 de maio de 2016, da Dirección Xeral de Mobilidade, pola que
  se somete a información pública o anteproxecto para a implantación dun servizo
  de transporte público regular de uso xeral á praia das Catedrais.
range: Resolución
url: >-
  https://www.xunta.gal/dog/Publicados/2016/20160526/AnuncioG0423-230516-0001_gl.html
---
<p>De acordo coa Lei 9/2013, do 4 de xullo, pola que se modifica a Lei 16/1987, do 30 de xullo, de ordenación dos transportes terrestres (LOTT) e, en concreto, coa disposición transitoria primeira, a Dirección Xeral de Mobilidade procedeu a elaborar o anteproxecto para a implantación dun servizo de transporte público regular de uso xeral á praia das Catedrais, para prestar nos meses de xullo, agosto e setembro de 2016. Este servizo é continuidade do establecido e prestado durante o período 2010-2015, en réxime de autorización administrativa con base no Decreto da Xunta de Galicia 98/1994, do 28 de abril, polo que se regula o transporte regular de viaxeiros ás praias e na anterior redacción da LOTT.</p>
    <p>A adxudicación deste servizo realizarase de conformidade co previsto no artigo 73 da LOTT.</p>
    <p>Xa que logo, consonte co establecido no Decreto 98/1994 anteriormente citado, no Decreto da Xunta de Galicia 80/2005, do 31 de marzo, polo que se regulan os servizos de transporte público a lugares de lecer, na LOTT e no Real decreto 1211/1990, do 28 de setembro, polo que se aproba o Regulamento de desenvolvemento da LOTT, sométese a información pública, durante o prazo de dez días hábiles contados desde o seguinte ao da publicación no <em>Diario Oficial de Galicia</em>, o anteproxecto para a implantación dun servizo de transporte público regular de uso xeral á praia das Catedrais.</p>
    <p>O documento íntegro poderase examinar nas dependencias da Dirección Xeral de Mobilidade sitas na praza de Europa, 5A, 2ª andar, Área Central, 15707 Santiago de Compostela, ou solicitar a súa remisión por correo electrónico no prazo de información pública ao enderezo electrónico mobilidade.civ@xunta.gal .</p>
    <p>Santiago de Compostela, 20 de maio de 2016</p>
    <footer><p>Helena de Lucas de Santos<br>Directora xeral de Mobilidade</p></footer>

