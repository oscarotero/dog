---
date: '2016-10-18'
id: G2164-260916-0001
page: 47064
number: 198
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO (315/2014).
range: Edicto
url: >-
  https://www.xunta.gal/dog/Publicados/2016/20161018/AnuncioG2164-260916-0001_gl.html
---
<p>Eu, Gema Antolín Pérez, letrada da Administración de xustiza do Xulgado de Primeira Instancia número 5 de Pontevedra, polo presente, anuncio que no presente procedemento, seguido por instancia de Gabriela Hermida Barbosa fronte a Marcio Moreira Barros, se ditou sentenza, cuxo encabezamento e resolución son do teor literal seguinte:</p>
    <p>«Tomás Farto Piay, maxistrado substituto deste Xulgado de Primeira Instancia número 5 de Pontevedra, viu as presentes actuacións de divorcio consensuado número 315/2014, tramitadas ante este xulgado por instancia de Gabriela Hermida Barbosa, baixo representación procesual acreditada do procurador dos tribunais Pedro Sanjuán Fernández e coa asistencia da letrada María Margarita Adrio Taracido, contra Marcio Moreira Barros, e con intervención do Ministerio Fiscal na condición de parte».</p>
    <p>«Resolución.</p>
    <p>Estimando a demanda consensuada interposta, debo declarar e declaro a disolución legal por causa de divorcio do matrimonio formado por Gabriela Hermida Barbosa e Marcio Moreira Barros, con aprobación do convenio regulador subscrito entre os cónxuxes con data do 10 de abril de 2014, que se encontra incorporado ás presentes actuacións.</p>
    <p>En canto sexa firme esta resolución, comuníquese ao Rexistro Civil en que conste inscrito o matrimonio, co obxecto de que se practique a oportuna inscrición marxinal.</p>
    <p>Notifíquese a presente sentenza ás partes e fágaselles saber que contra ela non cabe interpor ningún recurso, coa excepción do recurso de apelación que considere oportuno promover o Ministerio Fiscal en interese dos fillos menores ou incapacitados.</p>
    <p>Así, por esta miña sentenza, da cal se deixará testemuño en autos, xulgando definitivamente en primeira instancia, pronúncioo, mándoo e asínoo».</p>
    <p>E ao estar o dito demandado, Marcio Moreira Barros, en paradoiro descoñecido, expídese este edicto co fin de que lle sirva de notificación en forma.</p>
    <p>Pontevedra, 1 de setembro de 2016</p>
    <footer><p>A letrada da Administración de xustiza</p></footer>

