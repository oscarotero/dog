---
date: '2016-10-18'
id: G2410-260916-0002
page: 47073
number: 198
agency: Xulgado do Social número 1 de Santiago de Compostela
section: V. Administración de xustiza.
title: EDICTO (539/2013).
range: Edicto
url: >-
  https://www.xunta.gal/dog/Publicados/2016/20161018/AnuncioG2410-260916-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 539/2013 deste xulgado do social, seguidos por instancia de Marie Lacassagne contra a empresa Comarca 54, S.C., Enrique Taboada Fidalgo, Lois Taboada Fidaldo, Fogasa, Fondo de Garantía Salarial, José Antonio Taboada Fidalgo, sobre ordinario, se ditou a seguinte resolución cuxa parte dispositiva se achega:</p>
    <p>«Decido:</p>
    <p>Que estimando integramente a demanda interposta por Marie Lacassagne, contra Comarca 54, S.C., Enrique Taboada Fidalgo, Luis Taboada Fidalgo, José Antonio Taboada Fidalgo e Fogasa, debo condenar e condeno solidariamente os demandados a aboarlle á demandante a suma de 7.631,33 euros polos conceptos e coa desagregación efectuada no feito probado cuarto da presente resolución, máis os xuros previstos no artigo 1.108 do Código civil respecto da indemnización (886,86 €) e os do 29.3 do ET respecto dos conceptos salariais (6.744,47 €), desde a presentación da papeleta de conciliación ata a presente resolución e os do artigo 576 da LAC a partir da presente resolución.</p>
    <p>No que atinxe á responsabilidade do Fogasa non ten lugar a súa condena nesta instancia, debendo aterse ao que resulte da aplicación do artigo 33 do ET, con notificación da presente resolución. Notifíqueselles ás partes a presente resolución facéndolles saber que fronte a esta cabe recurso de suplicación perante a Sala do Social do Tribunal Superior de Xustiza de Galicia, no prazo de cinco días contado desde o día seguinte ao da súa notificación.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>Publicación. Dada, lida e publicada foi a anterior sentenza por esta xuíza que a subscribe, estando a celebrar audiencia pública, en Santiago de Compostela o vinte e tres de setembro de dous mil dezaseis. Dou fe».</p>
    <p>E para que sirva de notificación en legal forma a Comarca 54, S.C., en ignorado paradoiro, expido a presente para a súa inserción no <em>Diario Oficial de Galicia</em> e fixación no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de localización.</p>
    <p>Santiago de Compostela, 26 de setembro de 2016</p>
    <footer><p>A letrada da Administración de xustiza</p></footer>

