---
date: '2016-05-02'
id: C3K1-290416-0001
page: 16048
number: 83
agency: Consellería de Sanidade
section: III. Outras disposicións.
title: >-
  ORDE do 28 de abril de 2016 pola que se determinan servizos mínimos durante a
  folga que afectará o persoal da empresa Limpiezas del Noroeste, S.A. (Linorsa)
  que desenvolve a súa actividade en centros dependentes da Xestión Integrada de
  Pontevedra e O Salnés.
range: Orde
url: >-
  https://www.xunta.gal/dog/Publicados/2016/20160502/AnuncioC3K1-290416-0001_gl.html
---
<p>O artigo 28.2 da Constitución española recoñece, como dereito fundamental da persoa, o dereito á folga.</p>
    <p>O exercicio deste dereito na Administración e nas empresas, entidades e institucións públicas ou privadas, que presten servizos públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ao mantemento dos servizos esenciais fixados no artigo 2 do Decreto 155/1988, do 9 de xuño (DOG núm. 116, do 20 de xuño), entre os cales está a sanidade.</p>
    <p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
    <p>O artigo 3 do citado decreto faculta os conselleiros ou conselleiras competentes, por razón dos servizos esenciais afectados, para que, mediante orde e diante de cada situación de folga, decidan o mínimo de actividade necesaria para asegurar o mantemento de tales servizos, así como para determinar o persoal necesario para a súa prestación.</p>
    <p>A organización sindical Confederación Intersindical Galega (CIG) comunicou a convocatoria dunha folga que afectará o persoal da empresa Limpiezas del Noroeste, S.A. (Linorsa) que desenvolve a súa actividade en centros dependentes da estrutura organizativa de Xestión Integrada (EOXI) de Pontevedra e O Salnés. A folga desenvolverase desde as 00.00&amp;nbsp;horas do 3 de maio ás 24.00 horas do 8 de maio.</p>
    <p>Unha vez outorgada audiencia ao comité de folga, </p>
    <h2>DISPOÑO:</h2>
    <p>Artigo 1. A convocatoria de folga referida deberá entenderse condicionada ao mantemento dos servizos mínimos, segundo os criterios que se establecen na presente orde.</p>
    <p>Tales mínimos responden á necesidade de compatibilizar o respecto ineludible ao exercicio do dereito á folga coa atención aos usuarios e á protección da saúde.</p>
    <p>Os criterios reitores que se toman como base para determinar os servizos mínimos son os seguintes:</p>
    <p>–&amp;nbsp;Días laborables:</p>
    <p>I. Zonas onde se require a limpeza urxente (salas de extraccións, salas de curas, salas con actividades de cirurxía menor): o 100 % das presenzas habituais.</p>
    <p>II. Restantes zonas (salas de consultas, salas de espera, corredores e outras dependencias): ata o 50 % das presenzas habituais. </p>
    <p>–&amp;nbsp;Días festivos e domingos. </p>
    <p>En todas as áreas: o 100 % das presenzas habituais. </p>
    <p>Con base nestes criterios, no anexo desta resolución recóllense os tramos horarios de presenza para cubrir os servizos mínimos nas xornadas de folga.</p>
    <p>Artigo 2. A motivación dos servizos mínimos debe figurar no expediente de determinación de mínimos e exteriorizarse axeitadamente para xeral coñecemento dos/as destinatarios/as.</p>
    <p>O persoal necesario para a cobertura dos servizos mínimos deberá ser publicado nos taboleiros de anuncios con antelación á data de folga.</p>
    <p>Artigo 3. A designación nominal de efectivos que deben cubrir os servizos mínimos será realizada pola empresa e notificada ao persoal designado.</p>
    <p>O persoal designado como servizo mínimo que desexe exercer o seu dereito de folga, poderá instar a substitución da súa designación por outro/a empregado/a que voluntariamente acepte o cambio de xeito expreso.</p>
    <p>Artigo 4. Os paros e alteracións no traballo por parte do persoal necesario para o mantemento dos servizos mínimos serán considerados ilegais para os efectos do establecido no artigo 16.1 do Real decreto lei 17/1977, do 4 de marzo (BOE núm. 58, do 9 de marzo).</p>
    <p>Artigo 5. O disposto nos artigos anteriores non significará ningún tipo de limitación dos dereitos que a normativa reguladora da folga recoñece ao persoal nesta situación, nin tampouco sobre a tramitación e efectos das peticións que a motiven.</p>
    <p>Artigo 6. Sen prexuízo do que establecen os artigos anteriores, deberanse observar as normas legais e regulamentarias vixentes en materia de garantías dos usuarios dos establecementos sanitarios. Os altercados ou incidentes que se produzan serán obxecto de sanción con base nas normas vixentes.</p>
    <p>Disposición derradeira</p>
    <p>Esta orde producirá efectos e entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 28 de abril de 2016</p>
    <footer><p>Jesús Vázquez Almuíña&lt;br&gt;Conselleiro de Sanidade</p></footer>
    <h2>ANEXO</h2>
    <table>
     <thead>
      <tr>
       <td>Centro</td>
       <td>Presenzas de servizos mínimos</td>
      </tr>
     </thead>
     <tbody>
      <tr>
       <td>Arcade</td>
       <td>Martes a venres: das 18.00 ás 18.38
        Sábado: das 9.00 ás 9.23</td>
      </tr>
      <tr>
       <td>Caldas de Reis</td>
       <td>Martes a venres: das 7.00 ás 7.30; das 13.30 ás 15.00
        Sábado: das 7.00 ás 7.45
        Domingo: das 7.00 ás 8.30</td>
      </tr>
      <tr>
       <td>Cerdedo</td>
       <td>Martes a venres: das 8.30 ás 9.08; das 15.00 ás 15.53
        Sábado: das 8.30 ás 9.00
        Domingo: das 8.30 ás 9.30</td>
      </tr>
      <tr>
       <td>Dena</td>
       <td>Martes a venres: das 15.00 ás 15.30</td>
      </tr>
      <tr>
       <td>O Grove</td>
       <td>Martes a venres: das 10.00 ás 11.08, das 15.00 ás 16.54; das 17.10 ás 18.18
        Sábado: das 12.00 ás 13.00; das 16.00 ás 17.00
        Domingo: das 8.00 ás 9.30</td>
      </tr>
      <tr>
       <td>A Illa de Arousa</td>
       <td>Martes a venres: das 18.00 ás 19.11</td>
      </tr>
      <tr>
       <td>Lérez</td>
       <td>Martes a venres: das 12.42 ás 14.39; das 14.30 ás 16.33</td>
      </tr>
      <tr>
       <td>Marín</td>
       <td>Martes a venres: das 15.00 ás 16.30</td>
      </tr>
      <tr>
       <td>Marín (C. do Mar/Ped)</td>
       <td>Martes a venres: das 6.00 ás 7.53; das 15.00 ás 15.30; das 19.45 ás 20.53
        Sábado: das 8.00 ás 8.45; das 14.30 ás 14.45
        Domingo: das 8.00 ás 9.30; das 14.30 ás 15.00</td>
      </tr>
      <tr>
       <td>Meaño</td>
       <td>Martes a venres: das 16.30 ás 17.00</td>
      </tr>
      <tr>
       <td>Mollabao</td>
       <td>Martes a venres: das 8.00 ás 10.45; das 14.00 ás 14.30; das 16.00 ás 18.00; das 18.15 ás 20.00; das 19.15 ás 22.00</td>
      </tr>
      <tr>
       <td>Monteporreiro</td>
       <td>Martes a venres: das 15.00 ás 15.53</td>
      </tr>
      <tr>
       <td>Moraña</td>
       <td>Martes a venres: das 14.00 ás 15.15</td>
      </tr>
      <tr>
       <td>A Parda</td>
       <td>Martes a venres: das 7.30 ás 9.45; das 14.00 ás 14.30; das 14.00 ás 15.45; das 16.00 ás 17.00; das 19.00 ás 20.38
        Sábado: das 9.00 ás 9.23; das 19.15 ás 19.38
        Domingo: das 9.00 ás 10.30; das 19.15 ás 20.00</td>
      </tr>
      <tr>
       <td>Ponte Caldelas</td>
       <td>Martes a sábado: das 15.00 ás 15.50</td>
      </tr>
      <tr>
       <td>Raxó</td>
       <td>Mércores e venres: das 15.00 ás 15.38</td>
      </tr>
      <tr>
       <td>Sanxenxo</td>
       <td>Martes a venres: das 7.30 ás 8.52; das 14.30 ás 15.30; das 15.30 ás 17.45
        Sábado: das 8.00 ás 9.15; das 10.00 ás 10.15; das 18.00 ás 18.30
        Domingo: das 10.00 ás 10.30; das 18.00 ás 19.00</td>
      </tr>
      <tr>
       <td>Seixo-Marín</td>
       <td>Martes a venres: das 18.00 ás 18.45.</td>
      </tr>
      <tr>
       <td>Tenorio</td>
       <td>Martes a venres: das 16.30 ás 17.20.</td>
      </tr>
      <tr>
       <td>Vilagarcía de Arousa</td>
       <td>Martes a venres: das 6.00 ás 8.00; das 9.15 ás 12.00; das 14.00 ás 15.30; das 18.00 ás 20.00. 
        Sábado: das 7.00 ás 8.00; das 10.00 ás 11.00; das 17.00 ás 19.00
        Domingo: das 9.00 ás 11.00; das 17.00 ás 18.00.</td>
      </tr>
      <tr>
       <td>Vilalonga</td>
       <td>Martes a venres: das 15.00 ás 15.53.</td>
      </tr>
      <tr>
       <td>Virxe Peregrina</td>
       <td>Martes a venres: das 7.30 ás 11.15; das 15.30 ás 18.51; das 18.30 ás 21.00; das 20.30 ás 21.30.</td>
      </tr>
     </tbody>
    </table>

