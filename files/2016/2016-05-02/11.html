---
date: '2016-05-02'
id: G1994-120416-0001
page: 16062
number: 83
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (59/2016).
range: Edicto
url: >-
  https://www.xunta.gal/dog/Publicados/2016/20160502/AnuncioG1994-120416-0001_gl.html
---
<p>M. Asunción Barrio Calle, letrada da Administración de Xustiza da Sala do Social do Tribunal Superior de Xustiza de Galicia, fago saber que no procedemento recurso de suplicación 4842/2015-RCUD 59/16-S desta sección, seguido a instancia de Fogasa contra Mauricio Manuel Leis Baña, Unitec Técnicas Unidas, S.L., Administración Concursal de Unitec Técnicas Reunidas, S.L. sobre resolución de contrato, se ditou a seguinte resolución:</p>
    <p>«Dilixencia de ordenación da secretaria xudicial.</p>
    <p>M. Asunción Barrio Calle.</p>
    <p>Na Coruña, 11 de abril de 2016.</p>
    <p>Os anteriores escritos presentados polo letrado habilitado da Avogacía do Estado Alejandro Crespi Rodríguez, o primerio de interposición do RCUD que preparara e o segundo achegando as certificacións das sentenzas de contradición alegadas no primeiro, únanse á peza separada de RCUD. Tense por interposto o recurso de casación para unificación de doutrina e fórmese peza separada que se encabezará con testemuño da sentenza ditada por esta sala. Emprácense as demais partes (a empresa a través do DOG) para que comparezan por escrito de letrado, ante a Sala do Social do Tribunal Supremo dentro do prazo de dez días, achegando copias do devandito escrito e designando un domicilio para notificacións na sede da devandita sala, debendo acreditar a representación da parte de non constar previamente nas actuacións.</p>
    <p>Verificado, remítanse as actuacións ao devandito tribunal.</p>
    <p>A parte recorrente enténdese comparecida de dereito coa remisión das actuacións.</p>
    <p>Comuníquese ao Xulgado do Social número 5 da Coruña que a resolución desta sala ten sida recorrida en casación para unificación de doutrina.</p>
    <p>Notifíquese ás partes facéndolles saber que contra a presente resolución non cabe recurso ningún.</p>
    <p>Acórdoo e asino. Dou fe».</p>
    <p>E para que sirva de notificación en legal forma a Unitec Técnicas Unidas, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 11 de abril de 2016</p>
    <footer><p>A letrada da Administración de xustiza</p></footer>

