---
date: '2016-05-02'
id: L121-130416-0004
page: 16178
number: 83
agency: Concello de Carral
section: VI. Anuncios. b) Administración local.
title: >-
  ANUNCIO de aprobación inicial do Plan xeral de ordenación municipal (PXOM) e
  sometemento a información pública.
range: Anuncio
url: >-
  https://www.xunta.gal/dog/Publicados/2016/20160502/AnuncioL121-130416-0004_gl.html
---
<p>O 18 de marzo de 2016 o Pleno do Concello de Carral aprobou inicialmente o Plan xeral de ordenación municipal (PXOM), segundo o documento Plan xeral de ordenación municipal. Documento de aprobación inicial, na súa versión datada en febreiro de 2016, elaborado por Estudio Técnico Gallego, S.A., e co contido indicado no escrito presentado o 29 de febreiro de 2016 (con número de rexistro de entrada 458) e coas correccións realizadas en marzo de 2016 e indicadas no escrito presentado o 7 de marzo de 2016 (número de rexistro de entrada 525).</p>
    <p>Sométese o expediente a información pública, mediante este anuncio que se publicará no taboleiro de edictos do Concello, no Diario Oficial de Galicia e nos xornais La Voz de Galicia e El Ideal Gallego, así como a audiencia dos concellos limítrofes, por prazo simultáneo de dous meses, que se contará desde a data da derradeira das devanditas publicacións.</p>
    <p>Durante o devandito período quedará o expediente, con todos os documentos que integran o Plan xeral, incluído o estudo ambiental estratéxico, á disposición de calquera persoa que queira examinalo para poder presentar as alegacións que se consideren pertinentes.</p>
    <p>Este acordo determinará, por si só, a suspensión do procedemento de outorgamento de licenzas no ámbito do territorio obxecto de tal planeamento, cuxas novas determinacións supoñen a modificación da ordenación urbanística vixente, segundo o establecido no artigo 77 da LOUGA e cos efectos indicados nel, e nos termos indicados no informe emitido para o efecto o 29 de febreiro de 2016 polo equipo redactor do plan e validado polos informes técnico e xurídico municipais.</p>
    <p>Así mesmo, solicitarase das administracións públicas competentes os informes sectoriais que resulten necesarios (segundo o indicado nos informes técnico e xurídico municipais a que se someteu o expediente), que deberán ser emitidos no prazo máximo dun mes, salvo que a lexislación sectorial sinale outro prazo.</p>
    <p>Carral, 8 de abril de 2016</p>
    <footer><p>José Luis Fernández Mouriño<br>Alcalde</p></footer>

