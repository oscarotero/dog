---
date: '2016-05-02'
id: G0177-270416-0001
page: 16149
number: 83
agency: Axencia para a Modernización Tecnolóxica de Galicia
section: VI. Anuncios. a) Administración autonómica.
title: >-
  RESOLUCIÓN do 27 de abril de 2016 pola que se anuncia a licitación
  documentalmente simplificada, polo procedemento aberto e tramitación
  ordinaria, da subministración de equipamento de comunicacións para a mellora
  de equipos nodais da rede corporativa da Xunta de Galicia, cofinanciado polo
  Fondo Europeo de Desenvolvemento Rexional no marco do programa operativo Feder
  Galicia 2014-2020 (expediente 39/2016).
range: Resolución
url: >-
  https://www.xunta.gal/dog/Publicados/2016/20160502/AnuncioG0177-270416-0001_gl.html
---
<footer><p><img src="/dog/Publicados/2016/20160502/AnuncioG0177-270416-0001_gl-web-images/feder-gallego_fmt.jpeg" alt="missing image file"></p></footer>
    <p>1. Entidade adxudicadora.</p>
    <p>a) Organismo: Axencia para a Modernización Tecnolóxica de Galicia.</p>
    <p>b) Dependencia que tramita o expediente: Departamento de Contratación.</p>
    <p>c) Número de expediente: 39/2016.</p>
    <p>2. Obxecto do contrato.</p>
    <p>a) Descrición do obxecto: o obxecto desta contratación é a subministración de tarxetas supervisoras redundantes para os equipos nodais dos centros de proceso de datos principal e redundante e a posta en funcionamento desta nova electrónica de comunicacións.</p>
    <p>b) División por lotes e número: non.</p>
    <p>c) Prazo e lugar de entrega: o prazo de entrega da subministración obxecto do presente contrato será de 4 meses contados a partir da data de formalización do contrato, sen prexuízo da realización das actuacións derivadas da entrega, que se estenderán durante o prazo de garantía. Neste prazo os equipos que se van subministrar deberán estar instalados, configurados e postos en produción. A entrega efectuarase no lugar indicado polo órgano de contratación, en Santiago de Compostela.</p>
    <p>d) Admisión de prórroga: non.</p>
    <p>3. Tramitación e procedemento de adxudicación.</p>
    <p>a) Tramitación: ordinaria, documentalmente simplificada.</p>
    <p>b) Procedemento: aberto.</p>
    <p>4. Orzamento de licitación: o orzamento máximo autorizado é de 144.628,10 €, máis 30.371,90 € en concepto de IVE (21 %), o que supón un total de 175.000,00 €.</p>
    <p>5. Garantía provisional: non se exixe.</p>
    <p>6. Obtención da documentación e da información:</p>
    <p>a) Entidade: Axencia para a Modernización Tecnolóxica de Galicia.</p>
    <p>b) Dirección: Monte Gaiás, s/n.</p>
    <p>c) Localidade e código postal: Santiago de Compostela, 15781.</p>
    <p>d) Teléfono: 981 54 52 86.</p>
    <p>e) Fax: 981 54 52 74.</p>
    <p>f) Perfil de contratante: http://www.contratosdegalicia.es/resultado.jsp?N=26383</p>
    <p>g) Data límite de obtención de documentos e da información: ata o último día de presentación das proposicións.</p>
    <p>7. Requisitos específicos do contratista.</p>
    <p>a) Solvencia e clasificación: véxase a letra N) do prego de cláusulas administrativas particulares.</p>
    <p>8. Presentación de ofertas.</p>
    <p>a) Data límite de presentación: o prazo de admisión de proposicións rematará o día que resulte de contar quince (15) días naturais a partir do seguinte ao da publicación deste anuncio no Diario Oficial de Galicia. Se o día de finalización do prazo fose festivo ou inhábil, prorrogarase ata o primeiro día hábil seguinte.</p>
    <p>b) Documentación que deberá presentarse: a indicada no prego de cláusulas administrativas particulares.</p>
    <p>c) Lugar de presentación:</p>
    <p>1º. Entidade: rexistro da Amtega.</p>
    <p>2º. Dirección: Edificio Cinc, Monte Gaiás, s/n, 2º andar.</p>
    <p>3º. Localidade e código postal: Santiago de Compostela, 15781.</p>
    <p>Cando a proposición se envíe por correo, deberá cumprirse o establecido no número 11 das disposicións xerais do prego de cláusulas administrativas particulares.</p>
    <p>d) Admisión de variantes: non se admiten.</p>
    <p>9. Apertura das ofertas:</p>
    <p>O lugar, día e hora de apertura da documentación relativa aos sobres indicaranse no perfil de contratante.</p>
    <p>10. Criterios que servirán de base para a adxudicación do contrato e a súa ponderación: os sinalados na letra K da folla de especificacións do prego de cláusulas administrativas particulares.</p>
    <p>11. Gastos dos anuncios: serán por conta do adxudicatario.</p>
    <p>Santiago de Compostela, 27 de abril de 2016</p>
    <footer><p>Mar Pereira Álvarez<br>Directora da Axencia para a Modernización Tecnolóxica de Galicia</p></footer>

