---
date: '2016-04-07'
id: L416-010416-0002
page: 12475
number: 66
agency: Concello de Chantada
section: VI. Anuncios. b) Administración local.
title: ANUNCIO da aprobación inicial do Plan xeral de ordenación urbana.
range: Anuncio
url: >-
  https://www.xunta.gal/dog/Publicados/2016/20160407/AnuncioL416-010416-0002_gl.html
---
<p>O Concello Pleno, na sesión extraordinaria que tivo lugar o día 18 de marzo de 2016, adoptou o seguinte acordo:</p>
    <p>«Primeiro. Aprobar inicialmente o Plan xeral de ordenación urbana de Chantada nos termos que constan no expediente.</p>
    <p>Segundo. Abrir un período de información pública por un período de dous meses, mediante anuncios no taboleiro de edictos do Concello, no <em>Diario Oficial de Galicia</em> e, ademais, en dous dos xornais de maior difusión da provincia.</p>
    <p>Durante o dito período quedará o expediente, con todos os documentos que integran o plan xeral, incluído o estudo ambiental estratéxico, á disposición de calquera que queira examinalo, para que se presenten as alegacións que se consideren pertinentes.</p>
    <p>Terceiro. Suspender o outorgamento de licenzas naqueles ámbitos do territorio obxecto de planeamento, que abrangue todo o termo municipal, e cuxas novas determinacións supoñan a modificación da ordenación urbanística vixente.</p>
    <p>A suspensión afectará as licenzas que, sendo posibles co planeamento vixente, resulten incompatibles co que se aproba inicialmente.</p>
    <p>Cuarto. A duración da suspensión será de dous anos e publicarase conxuntamente coa aprobación inicial.</p>
    <p>Quinto. Dar audiencia aos municipios limítrofes, simultaneamente e durante o mesmo prazo de información pública, e someter o plan a consulta das administracións públicas afectadas e das persoas interesadas que tivesen sido previamente consultadas de conformidade co artigo 19 da Lei 21/2013, do 9 de decembro, de avaliación ambiental.</p>
    <p>Sexto. Obter das administracións públicas competentes os informes previstos pola lexislación sectorial do Estado e da Comunidade Autónoma de Galicia».</p>
    <p>O período de información pública do plan incialmente aprobado comezará a contar a partir do día seguinte ao da publicación deste anuncio no <em>Diario Oficial de Galicia</em>.</p>
    <p>Chantada, 29 de marzo de 2016</p>
    <footer><p>Manuel Lorenzo Varela Rodríguez<br>Alcalde</p></footer>

