---
date: '2016-04-07'
id: G2188-160316-0002
page: 12422
number: 66
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (171/2015).
range: Edicto
url: >-
  https://www.xunta.gal/dog/Publicados/2016/20160407/AnuncioG2188-160316-0002_gl.html
---
<p>Sarai Paniagua Acera, secretaria do Xulgado de Primeira Instancia número 5 de Vigo, certifica que no presente procedemento de garda custodia e alimentos 171/2015, se ditou a seguinte sentenza:</p>
    <p>Sentenza nº 149.</p>
    <p>En Vigo, catorce de marzo de dous mil dezaseis.</p>
    <p>María del Carmen Salvador Mateos, maxistrada xuíza titular do Xulgado de Primera Instancia número 5 de Vigo (Xulgado de Familia) viu os autos seguidos neste xulgado baixo número 171/2015 sobre garda e custodia e alimentos respecto de filla menor de idade, por instancia de Sol Ángel Folla Méndez, representada pola procuradora dos tribunais Verónica Lago Domínguez e con asistencia letrada de Luz Portela Lusquiños, contra Juan Luis Ríos Piñeiro, declarado en rebeldía procesual, e no que interveu o Ministerio fiscal, sobre a base dos seguintes:</p>
    <p>(Seguen antecedentes de feito e fundamentos de dereito).</p>
    <p>Decido:</p>
    <p>Na demanda interposta pola procuradora dos tribunais Sra. Lago Domínguez, en nome e representación de Sol Ángel Folla Méndez, como demandante, contra Juan Luis Ríos Piñeiro, declarado en situación de rebeldía procesual, e no que interveu o Ministerio fiscal, fago os seguintes pronunciamentos:</p>
    <p>Primeiro. A garda e custodia da filla menor atribúese á Sra. Folla Méndez, sendo a patria potestade compartida entre ambos os dous proxenitores.</p>
    <p>Segundo. O Sr. Ríos Piñeiro satisfará en concepto de alimentos a favor da súa filla a cantidade de 150 euros mensuais, que serán ingresados dentro dos cinco primeiros días de cada mes na conta corrente que para o efecto designe a nai e que será actualizada anualmente conforme a variación do índice de prezos ao consumo que indique o Instituto Nacional de Estatística ou organismo que o substitúa.</p>
    <p>Terceiro. Ambos os dous proxenitores satisfarán por metade os gastos extraordinarios que xere a menor, entre os que se inclúen os médicos non cubertos pola Seguridade Social, e que non comprenderán os libros e material escolar, matrículas, uniformes, comedor, transporte nin actividades extraescolares.</p>
    <p>Non se fai especial pronunciamento en canto ás custas.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>E para que conste e para a súa notificación a Juan Luis Ríos Piñeiro, en paradoiro descoñecido, expido e asino este edicto.</p>
    <p>Vigo, 16 de marzo de 2016</p>
    <footer><p>A secretaria xudicial</p></footer>

