---
date: '2016-04-07'
id: O90-220316-0002
page: 12376
number: 66
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 18 de marzo de 2016 pola que se aproban as bases
  reguladoras das subvencións a proxectos de investimento en actividades non
  agrícolas, cofinanciadas co Feader no marco do Programa de desenvolvemento
  rural (PDR) de Galicia 2014-2020, e se anuncia a convocatoria para o ano 2016.
range: Resolución
url: >-
  https://www.xunta.gal/dog/Publicados/2016/20160407/AnuncioO90-220316-0002_gl.html
---
<p>BDNS (Identif.): 302886</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.minhap.gob.es/bsnstrans/index):</p>
    <p>Primeiro. Persoas beneficiarias</p>
    <p>a) Pequenas empresas, segundo a definición que resulta do Regulamento (UE) nº 651/2014, do 17 de xuño, polo que se declaran determinadas categorías de axudas compatibles co mercado interior, en aplicación dos artigos 107 e 108 do Tratado de funcionamento da Unión Europea.</p>
    <p>b) Persoas físicas que residan nunha zona rural.</p>
    <p>c) Titulares ou membros dunha unidade familiar dunha explotación agraria que diversifiquen as súas actividades en ámbitos non agrícolas e que desenvolvan o seu proxecto na propia explotación. </p>
    <p>Segundo. Obxecto</p>
    <p>Apoio á creación e desenvolvemento de actividades económicas viables non agrícolas, ben ampliando o abano de actividades desenvolvidas no marco das explotacións agrarias ben mediante a creación, ampliación e modernización das unidades de produción no medio rural.</p>
    <p>Terceiro. Bases reguladoras</p>
    <p>Resolución do 17 de marzo de 2016 pola que se aproban as bases reguladoras das subvencións a proxectos de investimento en actividades non agrícolas, cofinanciadas co Feader no marco do Programa de desenvolvemento rural (PDR) de Galicia 2014-2020, e se anuncia a súa convocatoria para o ano 2016.</p>
    <p>Cuarto. Contía</p>
    <p>A contía global da convocatoria é de 3.500.000 €. Este crédito está cofinanciado nun 75 % polo Feader.</p>
    <p>Quinto. Prazo de presentación das solicitudes</p>
    <p>O prazo de presentación de solicitudes é dun mes, que se contará a partir do día seguinte ao da publicación da resolución de convocatoria no Diario Oficial de Galicia.</p>
    <p>Sexto. Outros datos</p>
    <p>A concesión das axudas tramitarase en réxime de concorrencia competitiva.</p>
    <p>Os proxectos subvencionados recibirán unha porcentaxe de axuda do 45 % dos gastos subvencionables. </p>
    <p>As axudas concedidas están amparadas polo Regulamento (UE) nº 1407/2013 da Comisión, do 18 de decembro de 2013 (DO L 352, do 24 de decembro), referente á aplicación dos artigos 107 e 108 do Tratado de funcionamento da Unión Europea.</p>
    <p>Santiago de Compostela, 18 de marzo de 2016 </p>
    <footer><p>Antonio Crespo Iglesias<br>Director xeral da Axencia Galega de Desenvolvemento Rural</p></footer>

