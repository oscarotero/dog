---
date: '2016-04-07'
id: C3K1-290316-0004
page: 12460
number: 66
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 15 de marzo de 2016, da Dirección Xeral de Saúde Pública, pola que
  se notifica a resolución do expediente sancionador 2015246-47TA-CO, por
  infracción en materia sanitaria.
range: Cédula
url: >-
  https://www.xunta.gal/dog/Publicados/2016/20160407/AnuncioC3K1-290316-0004_gl.html
---
<p>Con data do 8 de febreiro de 2016, a directora xeral de Saúde Pública ditou resolución do expediente sancionador 2015246-47TA-CO incoado na Xefatura Territorial da Coruña a Francisco José Barcia Crespo (O Alfaiate Café). </p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e segundo o disposto no número 5 do referido artigo, notifícase a Francisco José Barcia Crespo (O Alfaiate Café) o contido da resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que o asiste para interpor recurso de alzada ante o conselleiro de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro e lémbraselle o seu dereito a consultar o expediente, depositado nas dependencias da Dirección Xeral de Saúde Pública, sita en San Lázaro, s/n, Santiago de Compostela, e a obter, de ser o caso, copia, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade co contido desta resolución, o pagamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que deberá efectuar en calquera oficina de Abanca; en BBVA, transacción 1316, NIF S1511001H, ou no Santander, empregando os impresos normalizados que se lle facilitarán nas dependencias desta dirección xeral. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e sirva de notificación á interesada, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Santiago de Compostela, 15 de marzo de 2016</p>
    <footer><p>Sonia Martínez Arca<br>Directora xeral de Saúde Pública</p></footer>
    <h2>ANEXO</h2>
    <p>Número de expediente: 2015246-47TA-CO.</p>
    <p>Denunciado: Francisco José Barcia Crespo (O Alfaiate Café).</p>
    <p>Documento de identificación: 32774331K.</p>
    <p>Último enderezo coñecido: praza de España, 1, 6º C, 15001 A Coruña.</p>
    <p>Feito imputado: infracción da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco (BOE núm. 309, do 27 de decembro), modificada pola Lei 42/2010, do 30 de decembro (BOE núm. 318, do 31 de decembro).</p>
    <p>Preceptos infrinxidos: artigos 7.u) e 19.2.a).</p>
    <p>Tipificación: grave (artigo 19.3.b) e leve (artigo 19.2.a).</p>
    <p>Sanción imposta: seiscentos trinta e un euros (631 €).</p>

