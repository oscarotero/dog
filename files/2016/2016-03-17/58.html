---
date: '2016-03-17'
id: L134-110316-0001
page: 10086
number: 53
agency: Concello de Dumbría
section: VI. Anuncios. b) Administración local.
title: ANUNCIO da aprobación incial do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2016/20160317/AnuncioL134-110316-0001_gl.html
---
<p>O Pleno do Concello, en sesion ordinaria do 3 de marzo de 2016, acordou aprobar inicialmente o Plan xeral de ordenación municipal de Dumbría (PXOM), redactado polo equipo redactor (Oficina Galega de Proxectos Arquitectónicos, S.L.P.) dirixido polos arquitectos Daniel Beiras García-Sabell e David Estany Garea, documento de decembro de 2015 presentado con data do 10 de febreiro de 2016 (rexistro de entrada 381).</p>
    <p>En cumprimento do artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, o expediente, incluído o informe de sustentabilidade ambiental, sométese a información pública polo prazo de dous meses contados desde o día seguinte ao da última publicación deste anuncio no DOG ou nos xornais, para que calquera interesado poida consultalo e formular as alegacións que considere oportunas.</p>
    <p>De conformidade co disposto no artigo 77 da Lei 9/2002, o acordo de aprobación inicial determinará a suspensión do procedemento de outorgamento de licenzas naqueles ámbitos do territorio obxecto de planeamento no caso de que as novas determinacións supoñan a modificación da ordenación urbanística vixente e que se determinan no documento aprobado (tomo IV, anexo 2. Informe para suspensión de licenzas (páxinas 1 a 9 e plano resumo de ámbitos de suspensión). </p>
    <p>A suspensión de licenzas terá unha duración máxima de dous anos contados desde a aprobación inicial e, en calquera caso, extinguirase coa aprobación definitiva do planeamento. Non obstante, conforme o previsto no artigo 120 do Regulamento de planeamento urbanístico, poderán concederse licenzas baseadas no réxime vixente sempre que se respecten as determinacións do novo PXOM.</p>
    <p>Dumbría, 11 de marzo de 2016</p>
    <footer><p>José Manuel Pequeño Castro<br>Alcalde</p></footer>

