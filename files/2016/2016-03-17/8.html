---
date: '2016-03-17'
id: G0003-140316-0003
page: 9980
number: 53
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 9 de marzo de 2016, da Dirección Xeral de Recursos Humanos, pola
  que se publican a relación provisional de admitidos/as e excluídos/as e os
  resultados provisionais de baremación no proceso de inscrición de aspirantes
  para a formalización de nomeamentos estatutarios temporais no ámbito desta
  entidade e das entidades adscritas á Consellería de Sanidade na categoría de
  condutor/a.
range: Resolución
url: >-
  https://www.xunta.gal/dog/Publicados/2016/20160317/AnuncioG0003-140316-0003_gl.html
---
<p>Mediante a Resolución da Dirección Xeral de Recursos Humanos do Servizo Galego de Saúde, do 19 de outubro de 2015 (Diario Oficial de Galicia núm. 207, do 29 de outubro), abriuse o prazo para a inscrición de aspirantes nas listas para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade na categoría de condutor/a.</p>
    <p>Na dita resolución prevese unha xeración de listas coas persoas inscritas ata o 30 de novembro de 2015 que cumpran os requisitos determinados na anterior resolución.</p>
    <p>Finalizado o prazo indicado e de conformidade co disposto no punto oitavo da citada resolución, esta dirección xeral</p>
    <h2>RESOLVE:</h2>
    <p>Primeiro. Publicar a relación provisional de solicitantes admitidos/as e excluídos/as e os resultados provisionais de baremación no proceso de inscrición de aspirantes nas listas para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade na categoría de condutor/a, con indicación adicional das persoas aspirantes dispoñibles para vinculacións temporais de condutor/a de vehículos especiais de carácter sanitario, nos termos da base quinta da Resolución do 19 de outubro de 2015 (Diario Oficial de Galicia núm. 207, do 29 de outubro).</p>
    <p>Segundo. As listas provisionais de admitidos/as e excluídos/as coa asignación aos primeiros da puntuación e a orde de prelación provisionais acadadas atópanse publicadas, á disposición das persoas interesadas, na páxina web do Servizo Galego de Saúde ( www.sergas.es ).</p>
    <p>Ademais, o estado de cada solicitude pode ser consultado polo/pola solicitante no seu expediente electrónico persoal en Fides/expedient-e/sección de procesos.</p>
    <p>Terceiro. De conformidade coa base oitava da Resolución do 19 de outubro de 2015 (Diario Oficial de Galicia nº 207, do 29 de outubro) pola que se inicia o prazo para a inscrición de aspirantes, contra a resolución provisional de admitidos/as e excluídos/as e os resultados provisionais de baremación, as persoas interesadas poderán presentar reclamación ante as direccións das estruturas organizativas de xestión integrada e as direccións con competencias na xestión de persoal das entidades adscritas á Consellería de Sanidade no prazo de dez días naturais contados a partir do seguinte ao da súa publicación.</p>
    <p>As persoas que, presentando debidamente solicitude de inscrición, non consten como admitidas nin excluídas, disporán do mesmo prazo para formular a súa reclamación.</p>
    <p>A aceptación ou rexeitamento das reclamacións presentadas entenderanse implícitos na resolución desta dirección, que se anunciará no Diario Oficial de Galicia, pola que se declaren con carácter definitivo os/as admitidos/as e excluídos/as e que fará públicas, así mesmo, as puntuacións e a orde de prelación definitivas nas listas. </p>
    <p>Santiago de Compostela, 9 de marzo de 2016</p>
    <footer><p>Margarita Prado Vaamonde<br>Directora xeral de Recursos Humanos</p></footer>

