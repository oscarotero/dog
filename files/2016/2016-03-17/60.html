---
date: '2016-03-17'
id: L239-260216-0005
page: 10088
number: 53
agency: Concello do Porriño
section: VI. Anuncios. b) Administración local.
title: ANUNCIO da aprobación definitiva do Plan parcial do SUR PCR-1.
range: Anuncio
url: >-
  https://www.xunta.gal/dog/Publicados/2016/20160317/AnuncioL239-260216-0005_gl.html
---
<p>O Pleno da corporación municipal, na sesión ordinaria do 27 de xaneiro de 2016, aprobou definitivamente o Plan parcial SUR PCR-1 do Concello do Porriño, acordo que ten o seguinte contido literal:</p>
    <p>«1º. Aprobar definitivamente o Plan parcial do SUR PCR-1 redactado polo arquitecto Marcos Fernández Álvarez Santullano e promovido pola Comunidade de Herdeiros de José Ramón Fontán González.</p>
    <p>2º. Publicar o acordo de aprobación definitiva no DOG e a normativa e ordenanzas no <em>Boletín Oficial</em> da provincia, por aplicación do artigo 92 da Lei 9/2002, de ordenación urbanística de Galicia.</p>
    <p>3º. Dar traslado á COTOP dunha copia autenticada do expediente administrativo completo e de dous exemplares do instrumento aprobado definitivamente con todos os planos que integran o plan sobre os que recae este acordo, debidamente dilixenciados polo secretario do concello».</p>
    <p>En cumprimento do disposto no artigo 92 da Lei 9/2002, do 30 de decembro, de ordenación urbanística e protección do medio rural de Galicia, publicáronse as ordenanzas reguladoras do Plan parcial SUR PCR-1 no <em>Boletín Oficial</em> da provincia de Pontevedra do 16.2.2016 (BOPPO núm. 31) e foron remitidos dous exemplares dilixenciados e copia do expediente do Plan parcial do polígono SUR PCR-1 á Consellería de Política Territorial, Obras Públicas e Urbanismo da Xunta de Galicia do 11.2.2016 (entrada 207/RX357188).</p>
    <p>O que se fai público para o xeral coñecemento.</p>
    <p>O Porriño, 17 de febreiro de 2016</p>
    <footer><p>Eva García de la Torre<br>Alcaldesa</p></footer>

