---
date: '2016-03-17'
id: G0007-260216-0005
page: 10002
number: 53
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 230/2015).
range: Edicto
url: >-
  https://www.xunta.gal/dog/Publicados/2016/20160317/AnuncioG0007-260216-0005_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais número 230/2015 deste xulgado do social, seguido por instancia de Amancio José García Garabal contra a empresa Excavacións Migasa, S.L., sobre reclamación de cantidade, se ditou auto e decreto con data do 22 de febreiro de 2016 e cuxa parte dispositiva é do tenor literal seguinte:</p>
    <p>Parte dispositiva do auto:</p>
    <p>«Parte dispositiva.</p>
    <p>Dispoño: despachar orde xeral de execución a favor da parte executante, Amancio José García Garabal, fronte a Excavacións Migasa, S.L., parte executada, por importe de 2.584,64 euros de principal (86 euros de vacacións + 214,18 euros de pagas extras + 2.284,46 de indemnización), máis 35,03 euros en concepto de xuros do artigo 29.3 do ET, máis 106,65 euros de xuros do artigo 1.108 do CC, máis 272,63 euros que se fixan provisionalmente en concepto de xuros que, de ser o caso, se poidan percibir durante a execución e as súas custas, sen prexuízo da súa posterior liquidación.</p>
    <p>Este auto, xunto co decreto que ditará o/a secretario/a xudicial, e copia da demanda executiva seranlle notificados simultaneamente á parte executada, tal e como dispón o artigo 553 da LAC, e quedará a executada apercibida para os efectos mencionados nos razoamentos xurídicos terceiro e cuarto desta resolución e conforme dispoñen os artigos 251.2 e 239.3 da LXS.</p>
    <p>Contra este auto poderá interporse recurso de reposición, ante este órgano xudicial, no prazo dos tres días hábiles seguintes ao da súa notificación, no cal ademais de alegar as posibles infraccións en que houber de incorrer a resolución e o cumprimento ou incumprimento dos presupostos e requisitos procesuais exixidos, poderá deducirse a oposición á execución despachada, aducindo o pagamento ou cumprimento documentalmente xustificado, a prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que tiveren acaecido con posterioridade á súa constitución do título, e non será a compensación de débedas admisible como causa de oposición á execución.</p>
    <p>Se o recorrente non tiver a condición de traballador ou beneficiario do réxime público da Seguridade Social, deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3, aberta en Banco Santander, conta nº 5076 0000 64 0230 15. Se o ingreso se fai mediante transferencia bancaria, deberá ingresarse na conta número 000493569920005001274 e no campo “concepto” deberá indicar o número de conta “5076 0000 64 0230 15”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a que se recorre utilizando o formato dd/mm/aaaa. Quedan exentos do seu aboamento en todo caso o Ministerio Fiscal, o Estado, as comunidades autónomas, as entidades locais e os organismos autónomos dependentes destes.</p>
    <p>Así o acorda e asina. Dou fe. O/a maxistrado/a xuíz. A secretaria xudicial».</p>
    <p>E parte dispositiva do decreto:</p>
    <p>«Parte dispositiva.</p>
    <p>Co gallo de dar efectividade ás medidas concretas, acordo:</p>
    <p>Dar traslado a Amancio José García Garabal e ao Fondo de Garantía Salarial, co fin de que no prazo de quince días poida designar a existencia de novos bens de titularidade da executada e, no caso contrario, declarar a insolvencia desta.</p>
    <p>Notifíqueselles ás partes e a Excavacións Migasa, S.L., por medio de edictos no DOG, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e os datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos. Será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que se deberá interpor ante o presente órgano xudicial no prazo de tres días hábiles. Se o recorrente non tiver a condición de traballador ou beneficiario do réxime público da Seguridade Social, deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3, aberta en Banco Santander, conta nº 5076 0000 64 0230 15. Se o ingreso se fai mediante transferencia bancaria, deberá ingresarse na conta número 000493569920005001274 e no campo “concepto” deberá indicar o número de conta “5076 0000 64 0230 15”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a que se recorre utilizando o formato dd/mm/aaaa. Quedan exentos do seu aboamento en todo caso o Ministerio Fiscal, o Estado, as comunidades autónomas, as entidades locais e os organismos autónomos dependentes destes.</p>
    <p>Así o acorda e asina. Dou fe. A secretaria xudicial».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Excavacións Migasa, S.L., expido o presente edicto.</p>
    <p>Santiago de Compostela, 26 de febreiro de 2016</p>
    <footer><p>A secretaria xudicial</p></footer>

