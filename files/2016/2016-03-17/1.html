---
date: '2016-03-17'
id: G0422-090316-0002
page: 9922
number: 53
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 22 de febreiro de 2016, da Secretaría Xeral de Ordenación do
  Territorio e Urbanismo, sobre a aprobación definitiva da modificación puntual
  número 1 da delimitación do solo do núcleo rural da Mezquita, no concello da
  Mezquita.
range: Resolución
url: >-
  https://www.xunta.gal/dog/Publicados/2016/20160317/AnuncioG0422-090316-0002_gl.html
---
<p>O Concello da Mezquita eleva, para a súa aprobación definitiva, o expediente da modificación puntual número 1 da delimitación do solo de núcleo rural da Mezquita, de conformidade co previsto na disposición adicional segunda da Lei 9/2002, de ordenación urbanística e protección do medio rural de Galicia, do 30 de decembro.</p>
    <p>Unha vez analizada a documentación remitida polo Concello da Mezquita e vista a proposta subscrita pola Subdirección Xeral de Urbanismo, resultan:</p>
    <p>I. Antecedentes.</p>
    <p>I.1. O Concello da Mezquita non conta con ningunha figura de planeamento xeral, polo que son de aplicación as normas complementarias e subsidiarias provinciais, aprobadas definitivamente o 3 de abril de 1991. </p>
    <p>I.2. A tramitación da modificación puntual da delimitación foi a seguinte:</p>
    <p>• O Concello someteu á información pública a modificación puntual da delimitación durante o prazo dun mes, mediante anuncios nos diarios La Voz de Galicia do 23.9.2015 e Faro de Vigo do 26.9.2013 e no DOG do 24.9.2015. Durante o período de exposición non se presentou ningunha alegación.</p>
    <p>• O Concello Pleno do 29.10.2015 aprobou provisionalmente a modificación puntual da delimitación do solo do núcleo rural da Mezquita.</p>
    <p>II. Análise e consideracións.</p>
    <p>II.1. O ámbito da actuación é o núcleo rural complexo da Mezquita, cuxa delimitación de solo de núcleo rural foi aprobada definitivamente o 10.11.2014 (DOG do 9 de decembro).</p>
    <p>II.2. O obxecto da modificación puntual é corrixir as alíneas f) e j) da Ordenanza 1 do solo do núcleo rural común e da Ordenanza 2 do solo do núcleo rural histórico tradicional, para emendar os erros materiais detectados na redacción das citadas ordenanzas.</p>
    <p>De acordo co punto 2 da disposición adicional segunda da LOUG e co artigo 3.a), en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, a competencia para resolver sobre a aprobación definitiva dos expedientes de delimitación do solo de núcleos rurais correspóndelle á Secretaría Xeral de Ordenación do Territorio e Urbanismo.</p>
    <p>III. Resolución.</p>
    <p>Visto canto antecede, </p>
    <h2>RESOLVO:</h2>
    <p>Primeiro. Aprobar definitivamente a modificación puntual número 1 da delimitación do solo do núcleo rural da Mezquita, no concello da Mezquita.</p>
    <p>Segundo. Contra esta resolución cabe interpor recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>Terceiro. Notifíqueselle ao Concello e publíquese no Diario Oficial de Galicia.</p>
    <p>Santiago de Compostela, 22 de febreiro de 2016</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

