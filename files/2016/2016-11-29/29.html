---
date: '2016-11-29'
id: G0424-161116-0001
page: 52983
number: 228
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 26 de outubro de 2016, da Secretaría Xeral de Emprego, pola que
  se fai público o depósito da modificación dos estatutos por cambio de réxime
  xurídico e cambio de denominación da Asociación Galega de Guionistas (Agag),
  que pasa a denominarse Asociación Sindical Galega de Guionistas (Agag),
  depositada co número 72-474-1997.
range: Resolución
url: >-
  https://www.xunta.gal/dog/Publicados/2016/20161129/AnuncioG0424-161116-0001_gl.html
---
<p>En cumprimento do disposto no artigo 4 da Lei orgánica 11/1985, do 2 de agosto, de liberdade sindical, e para os efectos previstos nel, faise público que na correspondente oficina pública de depósito de estatutos de asociacións sindicais e empresariais desta secretaría xeral se depositou a modificación de estatutos por cambio de réxime xurídico e cambio de denominación da Asociación Galega de Guionistas (Agag), que pasa a denominarse Asociación Sindical Galega de Guionistas (Agag), segundo se indica na acta da asemblea xeral, do 1 de abril de 2016, da citada asociación. </p>
    <p>– Ámbito territorial: Comunidade Autónoma de Galicia.</p>
    <p>– Ámbito profesional: os guionistas profesionais que traballen por conta allea ou autónomos sen traballadores, independentemente de que estean en activo, en paro, en excedencia ou situación similar, ou pensionistas.</p>
    <p>– Asinantes: Nicolás Campos Ripoll (presidente) e Lidia María Fraga Siso (secretaria).</p>
    <p>Santiago de Compostela, 26 de outubro de 2016</p>
    <footer><p>Covadonga Toca Carús<br>Secretaria xeral de Emprego</p></footer>

