---
date: '2016-11-29'
id: G2410-071116-0004
page: 52949
number: 228
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 752/2013).
range: Edicto
url: >-
  https://www.xunta.gal/dog/Publicados/2016/20161129/AnuncioG2410-071116-0004_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 752/2013 deste xulgado do social, seguido por instancia de Jesús Paulino contra Compostela de Alojamientos y Servicios, S.A.U., sobre ordinario, ditouse sentenza o 31 de outubro de 2016 co número 346/2016, cuxo encabezamento e resolución son do teor literal seguinte:</p>
    <p>«Vistos por min, Paula Méndez Domínguez, maxistrada do Xulgado do Social número 1 de Santiago de Compostela, os presentes autos de procedemento ordinario número 752/2013, seguidos por instancia de Jesús Paulino, asistido pola letrada Sra. López Calviño, contra Compostelana de Alojamientos y Servicios, S.A.U., que non compareceu ao acto do xuízo oral, despois de ser citado o seu administrador concursal Manuel Morera Martel, que non compareceu ao xuízo oral, e despois de ser citado o Fogasa, que non compareceu ao xuízo oral, en virtude das facultades que me foron dadas pola Constitución española, dito a presente sentenza, con base nos seguintes...».</p>
    <p>«Que, estimando integramente a demanda interposta por Jesús Paulino, contra Compostelana de Alojamientos y Servicios, S.A.U., debo condenar e condeno a mercantil demandada a aboarlle ao demandante a suma de 2.141,71 euros brutos polos conceptos e coa desagregación efectuada no feito probado terceiro da presente resolución, máis os xuros previstos no artigo 29.3 do ET respecto da devandita cantidade desde a presentación da papeleta de conciliación ata a presente resolución e os do artigo 576 da LAC a partir da presente resolución; e debo condenar e condeno a Manuel Morera Martel, na súa soa condición de administrador concursal da mercantil demandada, a avirse á devandita declaración e condena.</p>
    <p>No que atinxe á responsabilidade do Fogasa, non procede a súa condena nesta instancia, debendo observarse que resulte da aplicación do artigo 33 do ET, con notificación da presente resolución.</p>
    <p>Notifíquese ás partes a presente resolución, facéndolles saber que fronte a ela non cabe recurso.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Compostela de Alojamientos y Servicios, S.A.U., en ignorado paradoiro, expido o presente para a súa inserción no Diario Oficial de Galicia e a súa fixación no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 4 de novembro de 2016</p>
    <footer><p>A letrada da Administración de xustiza</p></footer>

