---
date: '2016-07-20'
id: G0424-300616-0020
page: 31645
number: 137
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 6 de xuño de 2016, da Xefatura Territorial de Lugo, pola que se
  concede a autorización administrativa previa e de construción da instalación
  eléctrica de modificado número 1 do proxecto para desdobramento actual LMT
  MOF805/nova saída subestación Monforte-centro de repartición Morín, no
  concello de Monforte de Lemos (expediente 002/2016 AT).
range: Resolución
url: >-
  https://www.xunta.gal/dog/Publicados/2016/20160720/AnuncioG0424-300616-0020_gl.html
---
<p>Examinado o expediente instruído por instancia da empresa Unión Fenosa Distribución, S.A., con enderezo para os efectos de notificación na Batundeira 2, Velle, Ourense, aprécianse os seguintes</p>
    <p>Antecedentes de feito:</p>
    <p>Primeiro. Con data do 2 de marzo de 2016 a citada empresa solicita a autorización administrativa, a aprobación do proxecto de execución e a declaración de utilidade pública, en concreto, para a instalación eléctrica de modificado número 1 ao proxecto para desdobramento actual LMT MOF805/nova saída subestación Monforte-centro de repartición Morín, no concello de Monforte de Lemos, presentando o preceptivo proxecto das instalacións a que fai referencia o Real decreto 1955/2000, do 1 de decembro (BOE núm. 310, do 27 de decembro), que regula as actividades de transporte, distribución, comercialización, subministración e procedementos de autorización de instalacións de enerxía eléctrica, e xuntando a relación concreta e individualizada de bens e dereitos afectados pola instalación que determina o artigo 55 da Lei 24/2013, do 26 de decembro, do sector eléctrico (BOE núm. 310, do 27 de decembro), e o artigo 143 do Real decreto 1955/2000, antes citado.</p>
    <p>Segundo. O proxecto someteuse a información pública para os efectos previstos na Lei 24/2013, do 26 de decembro, do sector eléctrico, e no Real decreto 1955/2000, do 1 de decembro, mediante resolución desta Xefatura Territorial de Economía, Emprego e Industria do 12 de abril de 2016. Esta resolución foi publicada no diario El Progreso do 6 de maio de 2016, no BOP de Lugo do 28 de abril e no DOG do 3 de maio, no taboleiro de anuncios da citada xefatura territorial e no taboleiro de anuncios do Concello de Monforte de Lemos. Con esta resolución inseríase a relación de bens e dereitos afectados.</p>
    <p>Así mesmo, practicouse notificación individual aos interesados incluídos na referida relación de bens e dereitos afectados. </p>
    <p>Terceiro. Enviáronselles separatas do proxecto aos diferentes organismos afectados e cumpríronse os trámites establecidos no artigo 127 do Real decreto 1955/2000, do 1 de decembro.</p>
    <p>Cuarto. Durante o trámite de información pública non se presentaron alegacións.</p>
    <p>Quinto. Con data 19 de maio de 2016 a empresa beneficiaria comunica que desiste da solicitude de declaración de utilidade pública, en concreto, ao chegar a un acordo amigable coa totalidade dos afectados.</p>
    <p>A este feitos son de aplicación os seguintes</p>
    <p>Fundamentos de dereito:</p>
    <p>Primeiro. A esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro), e 175/2015, do 3 de decembro (DOG núm. 232, do 4 de decembro), polos que se crea e se establece a estrutura orgánica da Consellería de Economía, Emprego e Industria, e tendo en conta o Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, en relación co Real decreto 1955/2000, do 1 de decembro, e a Lei 24/2013, do 26 de decembro, do dector eléctrico, correspóndelle resolver sobre a presente solicitude.</p>
    <p>Segundo. No expediente cumpríronse os trámites sinalados no artigo 53 da citada Lei 24/2013 e os regulamentarios ordenados nos capítulos II e V do título VII do Real decreto 1955/2000, do 1 de decembro, que regula o procedemento de autorización de instalacións de enerxía eléctrica.</p>
    <p>De acordo co exposto e en virtude das competencias que ten atribuídas, esta xefatura territorial,</p>
    <p>RESOLVE:</p>
    <p>Primeiro. Autorizar a Unión Fenosa Distribución, S.A. o establecemento da instalación eléctrica denominada de modificado número 1 ao proxecto para desdobramento actual LMT MOF805/nova saída subestación Monforte-centro de repartición Morín, no concello de Monforte de Lemos, coas seguintes características técnicas principais:</p>
    <p>1. LMT soterrada a 20 kV con orixe nun paso aéreo a soterrado sobre celosía metálica proxectada (C-16/4500) D36-31, e final no centro de repartición proxectado Morín, cunha lonxitude de 35 metros en condutor tipo RHZ-240.</p>
    <p>2. LMT soterrada a 20 kV con orixe no centro de repartición proxectado Morín e final en conexión en punto de acceso a rede proxectado coa LMT soterrada existente cara ao CT existente Guntiar, cunha lonxitude de 11 metros en condutor tipo RHZ-240.</p>
    <p>3. LMT soterrada a 20 kV con orixe no centro de repartición proxectado Morín e final en conexión en punto de acceso á rede existente coa LMT soterrada existente MOF810, cunha lonxitude de 161 metros en condutor tipo RHZ-240.</p>
    <p>4. Centro de repartición prefabricado Morín, cunha potencia de 250 kVA e unha relación de transformación de 20.000/400-230 V, no cal se instalan tres celas de liña e unha de proteción.</p>
    <p>5. RBT soterrada con orixe no centro de repartición proxectado Morín e final nun paso aéreo a soterrado da RBT do centro de repartición proxectado Morín, cunha lonxitude de 286 metros en condutor tipo XZ1.</p>
    <p>6. RBT aérea con orixe nun paso aéreo a soterrado da RBT do centro de repartición proxectado Morín e final en conexions coa RBT aérea existente, cunha lonxitude de 42 metros en condutor tipo RZ.</p>
    <p>Segundo. Conceder a autorización administrativa previa e de construción ao proxecto da instalación eléctrica de modificado número 1 ao proxecto para desdobramento actual LMT MOF805/nova saída subestación Monforte-centro de repartición Morín, visado o día 23 de decembro de 2015 co número 20153563 polo ICOEIG, e asinado polo enxeñeiro industrial Burkard Hecht Elorduy, colexiado número 2633.</p>
    <p>Todo isto de acordo coas condicións seguintes:</p>
    <p>Primeira. As instalacións que se autorizan terán que realizarse de acordo coas especificacións e cos planos que figuran no proxecto de modificado número 1 do proxecto para desdobramento actual LMT MOF805/nova saída subestación Monforte-centro de repartición Morín presentado pola empresa Unión Fenosa Distribución, S.A.</p>
    <p>Segunda. O peticionario asegurará o mantemento e a vixilancia correcta das instalacións durante a construción e logo da súa posta en servizo, co fin de garantir que en todo momento se manterán as condicións regulamentarias de seguridade con carácter permanente.</p>
    <p>Terceira. Deberase cumprir canto establece a lexislación técnica de liñas eléctricas de alta tensión e as súas instrucións técnicas complementarias, de acordo co Real decreto 223/2008, do 15 de febreiro, así como, de ser o caso, a lexislación aplicable ás instalacións de baixa tensión e as súas instrucións técnicas complementarias de acordo co Real decreto 842/2002, do 2 de agosto, ademais do resto de normativa e directrices vixentes que sexan de aplicación.</p>
    <p>Cuarta. Para introducir modificacións nas instalacións que afecten datos básicos do proxecto será necesaria a autorización previa desta xefatura territorial. </p>
    <p>Quinta. O prazo para a execución das instalacións que se autorizan será de doce meses, contados a partir da data de notificación/publicación desta resolución.</p>
    <p>Sexta. A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
    <p>Sétima. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para realizar as obras das instalacións autorizadas.</p>
    <p>Contra esta resolución, que non é definitiva na vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación/publicación nos termos establecidos nos artigos 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, sen prexuízo de que os interesados poidan interpor calquera outro recurso que consideren pertinente.</p>
    <p>Lugo, 6 de xuño de 2016</p>
    <footer><p>Pilar Fernández López<br>Xefa territorial de Lugo</p></footer>

