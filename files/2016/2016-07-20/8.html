---
date: '2016-07-20'
id: G1991-280616-0002
page: 31600
number: 137
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (PO 4521/2008-E).
range: Edicto
url: >-
  https://www.xunta.gal/dog/Publicados/2016/20160720/AnuncioG1991-280616-0002_gl.html
---
<p>Procedemento ordinario 4521/2008-E</p>
    <p>Recorrente: Giráldez BDR, S.L.</p>
    <p>Letrado: Javier García Martínez</p>
    <p>Procuradora: Elena Miranda Osset</p>
    <p>Admón. demandada: Consellería de Política Territorial, Obras Públicas e Transportes. Letrado da Xunta de Galicia</p>
    <p>Codemandado: Concello de Vigo. Letrado do Concello de Vigo</p>
    <p>Procurador: Sr. Lage Fernández Cervera</p>
    <p>No procedemento ordinario tramitado nesta sección co número 4521/2008 acordouse expedir este edicto, co fin de que se publique no Diario Oficial de Galicia a parte dispositiva da sentenza ditada polo Tribunal Supremo, con data do 11 de novembro de 2015, e se remita a esta Sección fotocopia da folla en que se publique, con indicación da data, para a súa unión aos autos de referencia.</p>
    <p>«1. Que debemos declarar e declaramos procedente o recurso de casación número 1913/2014, interposto polo procurador Ramón Rodríguez Nogueira, en nome e representación das entidades mercantís Giráldez BDR, S.L., M. Vázquez Promoción de Edificios, S.L., Grupo Arines 7, S.L., Solterra, S.A., Hipercor, S.A., así como de Severino Estévez Comesaña, contra a Sentenza do 20 de febreiro de 2014, ditada pola Sala do Contencioso-Administrativo (Sección Segunda) do Tribunal Superior de Xustiza de Galicia, no recurso número 4521/2008, sentenza que casamos e anulamos. </p>
    <p>2. Que estimando o recurso contencioso-administrativo número 4521/2008, interposto polas mencionadas partes agora recorrentes, debemos declarar e declaramos a nulidade de pleno dereito da Orde da Consellería de Política Territorial, Obras Públicas e Transportes da Xunta de Galicia, do 18 de maio de 2008, pola que se aproba definitiva e parcialmente o Plan Xeral de Ordenación Urbana de Vigo, así como a posterior Orde da Consellería de Medio Ambiente, Territorio e Infraestruturas, do 13 de xullo de 2009, que aprobou definitivamente o documento de cumprimento da citada orde en canto ás cuestións que na primeira quedaron en suspenso, nulidade que comprende tamén a do propio Plan Xeral de Ordenación Municipal de Vigo aprobado nelas. </p>
    <p>3. Non formulamos declaración expresa sobre condena ao pagamento das custas procesuais causadas na instancia, nin tampouco neste recurso de casación. </p>
    <p>Así, por esta nosa sentenza, que deberá inserir o Consello Xeral do Poder Xudicial na publicación oficial de xurisprudencia deste Tribunal Supremo, definitivamente xulgando, pronunciámolo, mandámolo e asinámolo».</p>
    <p>A Coruña, 27 de xuño de 2016</p>
    <footer><p>Inmaculada Pérez Arrojo<br>Letrada da Administración de xustiza</p></footer>

