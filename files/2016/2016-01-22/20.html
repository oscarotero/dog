---
date: '2016-01-22'
id: G2347-040116-0001
page: 2487
number: 14
agency: Xulgado do Social número 4 da Coruña
section: V. Administración de xustiza.
title: EDICTO (1313/2012).
range: Edicto
url: >-
  https://www.xunta.gal/dog/Publicados/2016/20160122/AnuncioG2347-040116-0001_gl.html
---
<p>Eu, Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1313/2012 por instancia de José Manuel Rodríguez García e Severino Bértoa Bastón contra a empresa Construcciones José Carro, S.A., o seu administrador concursal e o Fondo de Garantía Salarial, sobre cantidade, nos cales se ditou sentenza o 14 de decembro de 2015 que, copiada nos particulares necesarios, di así:</p>
    <p>«Resolución:</p>
    <p>Estímase a demanda formulada por José Manuel Rodríguez García e Severino Bértoa Bastón fronte a Construcciones José Carro, S.A., o seu administrador concursal, con intervención do Fondo de Garantía Salarial e, en consecuencia, condénase a empresa Construcciones José Carro, S.A. a aboar aos demandantes as seguintes cantidades:</p>
    <p>• A José Manuel Rodríguez García a cantidade de mil douscentos nove euros con corenta e catro céntimos de euro (1.209,44 euros).</p>
    <p>• A Severino Bértoa Bastón a cantidade de mil douscentos nove euros con corenta e catro céntimos de euro (1.209,44 euros).</p>
    <p>As devanditas cantidades vincularán o administrador concursal.</p>
    <p>Notifíquese a presente resolución ás partes, facéndolles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, que se debe anunciar este neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Construcciones José Carro, S.A. expido e asino a presente.</p>
    <p>A Coruña, 4 de xaneiro de 2016</p>
    <footer><p>A secretaria xudicial</p></footer>

