---
date: '2016-05-23'
id: G2358-290416-0001
page: 19792
number: 96
agency: Xulgado do Social número 1  de Lugo
section: V. Administración de xustiza.
title: EDICTO (660/2015).
range: Edicto
url: >-
  https://www.xunta.gal/dog/Publicados/2016/20160523/AnuncioG2358-290416-0001_gl.html
---
<p>Rafael González Alió, secretario xudicial do Xulgado do Social número 1 de Lugo, fai saber que no procedemento 660/2015 deste xulgado do social, seguido por instancia de Virginia Soledad Martínez Gutiérrez contra Cervecería Dominó, C.B. e María Sol Argerey Ríos sobre despedimento, se ditou sentenza cuxa decisión é a seguinte:</p>
    <p>Estimo a demanda presentada por Virginia Soledad Martínez Gutiérrez, representada polo letrado Sr. Vázquez Díaz, contra María Sol Argerey Ríos e Cervecería Dominó Comunidad de Bienes, ningunha das cales compareceu malia constar a súa citación en legal forma, e, en consecuencia:</p>
    <p>– Declaro improcedente o despedimento con efectos desde o 1 de agosto de 2015.</p>
    <p>– Condeno solidariamente a ambas as demandadas a que, no prazo de cinco días contados desde a notificación da presente resolución opten, comunicándollo a este xulgado por escrito ou en comparecencia, ben pola readmisión da demandante nas mesmas condicións que rexían antes de se producir o despedimento e o aboamento de salarios de tramitación desde o 1 de agosto de 2015 ata a data de notificación da presente resolución, a razón de 32,93 euros diarios, ben polo aboamento de indemnización por importe de 181,12 euros e advírtaselles que de non optar pola indemnización ou a readmisión se entende que procede a segunda.</p>
    <p>– Impóñolles ás demandadas o aboamento solidario das custas procesuais causadas, incluídos os honorarios do letrado da parte demandante ata o límite de 600 euros.</p>
    <p>Notifíqueselles esta resolución ás partes e fágaselles saber que non é firme e que contra ela cabe interpoñer, perante este xulgado, recurso de suplicación que será resolto pola Sala do Social do Tribunal Superior de Xustiza de Galicia.</p>
    <p>Para que sirva de notificación en forma a Cervecería Dominó, C.B. e María Sol Argerey Ríos, en ignorado paradoiro, expido e asino o presente edicto.</p>
    <p>Lugo, 29 de abril de 2016</p>
    <footer><p>O secretario xudicial</p></footer>

