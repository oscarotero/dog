---
date: '2016-11-03'
id: G0003-261016-0002
page: 48732
number: 209
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 26 de outubro de 2016, da Dirección Xeral de Recursos Humanos,
  relativa á publicación das puntuacións definitivas e finalización da fase de
  oposición do proceso selectivo para o ingreso en diversas categorías de
  persoal estatutario, convocado pola Resolución do 17 de xuño de 2015.
range: Resolución
url: >-
  https://www.xunta.gal/dog/Publicados/2016/20161103/AnuncioG0003-261016-0002_gl.html
---
<p>A base oitava da Resolución da Dirección Xeral de Recursos Humanos, do 17 de xuño de 2015 (<em>Diario Oficial de Galicia</em> núm.121, do 30 de xuño), pola que se convoca concurso-oposición para o ingreso nas categorías de enfermeiro/a especialista en obstetricia e xinecoloxía, fisioterapeuta, logopeda, terapeuta ocupacional, técnico/a superior en anatomía patolóxica e citoloxía, técnico/a superior en hixiene bucodental, técnico/a superior en imaxe para o diagnóstico, técnico/a superior en laboratorio de diagnóstico clínico, técnico/a superior en radioterapia, técnico/a en coidados auxiliares de enfermaría e técnico/a en farmacia, dispón que tras a publicación das puntuacións provisionais dos exercicios, os/as aspirantes poderán presentar reclamación ante o tribunal no prazo de cinco días hábiles seguintes ao da devandita publicación, unicamente de existiren erros na confección aritmética da puntuación obtida.</p>
    <p>A estimación ou desestimación das reclamacións entenderase implícita na resolución pola que se aproben as puntuacións definitivas dos distintos exercicios, que se publicará no <em>Diario Oficial de Galicia</em>.</p>
    <p>Á vista das reclamacións presentadas e dos acordos adoptados sobre estas polos respectivos tribunais de selección e elevados ao órgano convocante, este centro directivo, de conformidade coa antedita base</p>
    <p>RESOLVE:</p>
    <p>Primeiro. Aprobar e dar publicidade, a través da páxina web do Servizo Galego de Saúde (www.sergas.es), ás puntuacións definitivas obtidas polos/as aspirantes presentados en cada un dos exercicios da fase de oposición do proceso selectivo para o ingreso nas categorías de enfermeiro/a especialista en obstetricia e xinecoloxía, fisioterapeuta, logopeda, terapeuta ocupacional, técnico/a superior en anatomía patolóxica e citoloxía, técnico/a superior en hixiene bucodental, técnico/a superior en imaxe para o diagnóstico, técnico/a superior en laboratorio de diagnóstico clínico, técnico/a superior en radioterapia, técnico/a en coidados auxiliares de enfermaría e técnico/a en farmacia convocado, pola Resolución do 17 de xuño de 2015. </p>
    <p>Segundo. Declarar finalizada a fase de oposición do referido proceso selectivo en todas as categorías.</p>
    <p>Terceiro. Esta resolución poderá ser impugnada polos/as interesados/as nos termos previstos nas bases 7) e 11) da resolución de convocatoria do proceso.</p>
    <p>Santiago de Compostela, 26 de outubro de 2016</p>
    <footer><p>Margarita Prado Vaamonde<br>Directora xeral de Recursos Humanos</p></footer>

