---
date: '2016-03-31'
id: G0424-080316-0018
page: 11648
number: 61
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 8 de marzo de 2016, da Xefatura Territorial da Coruña, polo que se
  anuncia o levantamento das actas previas á ocupación de bens e dereitos
  afectados pola instalación eléctrica de adecuación da LMT PED706 e CT
  Gunduriz, no concello de Paderne (expediente IN407A 2015/217-1).
range: Acordo
url: >-
  https://www.xunta.gal/dog/Publicados/2016/20160331/AnuncioG0424-080316-0018_gl.html
---
<p>Unha vez outorgada a declaración de utilidade pública que leva implícita a urxente ocupación dos bens e dereitos afectados polas instalacións da instalación eléctrica denominada LMT PED706 e CT Gunduriz, no concello de Paderne (expediente IN407A 2015/217-1), mediante resolución desta xefatura territorial, do 4 de febreiro de 2016, a favor da entidade beneficiaria Unión Fenosa Distribución, S.A., con enderezo na avenida de Arteixo, 171, 15007 da Coruña.</p>
    <p>Esta xefatura territorial acorda sinalar o día 26 de abril de 2016 (martes) para o levantamento das actas previas á ocupación, de conformidade cos artigos 52 da Lei de expropiación forzosa, do 16 de decembro de 1954, e 56 do seu regulamento, do 26 de abril de 1957, nas cales se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se expón xunto con esta resolución no taboleiro de edictos do Concello de Paderne, deducida da que se someteu á información pública no DOG, no BOP e no xornal La Voz de Galicia do 5 de outubro, 22 de setembro e 16 de decembro de 2015, respectivamente, acto ao cal deberán concorrer as persoas propietarias ou titulares de dereitos sobre os predios propostos como afectadas, ás cales se lles efectuará notificación individual sinalándolles os horarios de toma de datos sobre o terreo e do levantamento efectivo das actas nas oficinas da casa do dito concello.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, publicarase un anuncio no taboleiro de edictos único (TEU) do Boletín Oficial del Estado.</p>
    <p>A Coruña, 8 de marzo de 2016</p>
    <footer><p>Isidoro Martínez Arca<br>Xefe territorial da Coruña</p></footer>

