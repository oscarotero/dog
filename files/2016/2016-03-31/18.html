---
date: '2016-03-31'
id: G2410-090316-0001
page: 11636
number: 61
agency: Xulgado do Social número 1 de Santiago de Compostela
section: V. Administración de xustiza.
title: EDICTO (827/2015).
range: Edicto
url: >-
  https://www.xunta.gal/dog/Publicados/2016/20160331/AnuncioG2410-090316-0001_gl.html
---
<p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 827/2015 deste xulgado do social, seguido por instancia de Valber Luna Ferreira contra a empresa Optimal Servicios Integrales de Limpieza, S.L., sobre despedimento, se ditou a seguinte resolución:</p>
    <p>«Decreto.</p>
    <p>Secretaria xudicial: María Teresa Vázquez Abades.</p>
    <p>Santiago de Compostela, 11 de xaneiro de 2016</p>
    <p>Antecedentes de feito:</p>
    <p>Primeiro. O 26 de outubro de 2015 tivo entrada neste órgano xudicial demanda presentada por Valber Luna Ferreira fronte a Optimal Servicios Integrales de Limpieza en materia de despedimento, e admitida a trámite convocáronse as partes para os actos de conciliación e xuízo.</p>
    <p>Segundo. No día da data chegaron a un acordo en conciliación, cuxo contido consta na acta expedida para o efecto, que di literalmente:</p>
    <p>“Que a empresa demandada recoñece a improcedencia do despedimento do demandante e ofrécelle a cantidade de 1.442,41 euros líquidos, dos cales 200 euros se corresponden a indemnización e o resto a salarios de agosto e setembro de 2015 e liquidación final. A dita cantidade, de ser aceptada polo traballador, aboarase mediante dous pagamentos. O primeiro deles, de 800 euros, aboarase antes do día 15 de xaneiro de 2016. E o segundo, de 642.41 euros, que se aboará antes do 10 de febreiro de 2016. Os ditos aboamentos faranse na conta bancaria que o traballador designe ante a demandada. O traballador acepta a oferta e forma de pagamento e ao cobrar a cantidade sinalada darase por saldado e liquidado, sen que teña nada máis que reclamar. Así mesmo, manifesta que o incumprimento de calquera dos dous prazos poderá determinar a execución polo total”.</p>
    <p>Fundamentos de dereito:</p>
    <p>Único. O artigo 84 da LPL establece que se as partes alcanzan unha avinza, sempre que non sexa constitutiva de lesión grave a terceiro, fraude de lei ou abuso de dereito, se ditará decreto que a aprobe e ademais acordarase o arquivamento das actuacións.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>Acordo aprobar a avinza alcanzada entre as partes no día da data e arquivar as actuacións.</p>
    <p>Incorpórese o orixinal ao libro de decretos definitivos, e déixese certificación deste no procedemento da súa razón.</p>
    <p>Modo de impugnación: poderá interporse recurso directo de revisión ante quen dita esta resolución mediante escrito que deberá expresar a infracción cometida a xuízo do recorrente, no prazo de tres días hábiles seguintes á súa notificación (artigo 188.2 da LXS). O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros na conta<br>0049 3569 9200 0500 1274 do Banco Santander, S.A., e deberá indicar no campo concepto a indicación recurso seguida do código “31 Social-revisión”. Se o ingreso se fai mediante transferencia bancaria deberá incluír tras a conta referida, separados por un espazo coa indicación “recurso”, seguida do “código 31 Social-revisión”.</p>
    <p>A secretaria xudicial».</p>
    <p>E para que lle sirva de notificación en legal forma a Optimal Servicios Integrales de Limpieza, S.L., en ignorado paradoiro, expido o presente edicto para a súa inserción no taboleiro de anuncios deste xulgado e no <em>Diario Oficial de Galicia.</em></p>
    <p>Santiago de Compostela, 8 de marzo de 2016</p>
    <footer><p>A secretaria xudicial</p></footer>

