---
date: '2016-01-21'
id: U500-110116-0001
page: 2357
number: 13
agency: Universidade de Vigo
section: IV. Oposicións e concursos.
title: >-
  RESOLUCIÓN do 7 de xaneiro de 2016 pola que se resolve a convocatoria de
  provisión, mediante libre designación, dun posto vacante no cadro de persoal
  funcionario de administración e servizos desta universidade.
range: Resolución
url: >-
  https://www.xunta.gal/dog/Publicados/2016/20160121/AnuncioU500-110116-0001_gl.html
---
<p>Convocada mediante a Resolución do 10 de novembro de 2015 (<em>Diario Oficial de Galicia</em> do 19 de novembro) a provisión, polo sistema de libre designación, dun posto vacante no cadro de persoal funcionario de administración e servizos desta universidade,</p>
    <p>En uso das competencias que me recoñece o artigo 20 da Lei orgánica 6/2001, do 21 de decembro, de universidades, os estatutos da Universidade de Vigo e consonte o establecido no capítulo IV do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna,</p>
    <p>Esta reitoría</p>
    <h2>RESOLVEU:</h2>
    <p>Primeiro. Adxudicar á funcionaria Cristina Gallego Méndez o posto de Secretaría da Vicerreitoría de Organización Académica e Profesorado.</p>
    <p>Segundo. O prazo para tomar posesión do novo destino será de tres (3) días hábiles se non implica cambio de residencia, ou de sete (7) días hábiles se comporta cambio de residencia, e comezará a contar a partir do día seguinte ao do cesamento, que deberá producirse no día seguinte ao da publicación desta resolución no DOG.</p>
    <p>Terceiro. A funcionaria nomeada para ocupar este posto de libre designación poderá ser cesada discrecionalmente nas condicións previstas nas normas legais e regulamentarias que resultan de aplicación.</p>
    <p>Contra esta resolución, que esgota a vía administrativa, as persoas interesadas poderán presentar recurso potestativo de reposición perante o reitor no prazo dun mes, contado desde o día seguinte ao da súa publicación no DOG, de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común, ou impugnala directamente ante a xurisdición contencioso-administrativa, no prazo de dous (2) meses, contados desde a mesma data, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Este recurso non poderá interporse mentres non se dite resolución expresa ou presunta daquel, ao abeiro do disposto no artigo 116.2 da Lei 30/1992, do 26 de novembro.</p>
    <p>Vigo, 7 de xaneiro de 2016</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

