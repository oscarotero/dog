---
date: '2016-10-06'
id: G1440-300916-0001
page: 46062
number: 191
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación do procedemento aberto para a contratación da
  subministración de sal mineral como fundente para o mantemento da vialidade
  invernal nas estradas da rede provincial na tempada 2016/17.
range: Anuncio
url: >-
  https://www.xunta.gal/dog/Publicados/2016/20161006/AnuncioG1440-300916-0001_gl.html
---
<p>Procedemento aberto para a contratación da subministración de sal mineral como fundente para o mantemento da vialidade invernal nas estradas da rede provincial na temporada 2016/17.</p>
    <p>No perfil do contratante publícanse íntegros os pregos de condicións do procedemento aberto para a contratación da subministración de sal mineral como fundente para o mantemento da vialidade invernal nas estradas da rede provincial na temporada 2016/17, cun gasto autorizado de 82.128,75 € (IVE e demais tributos incluídos). As proposicións presentaranse ata as 14.00 horas do décimo quinto (15) día natural contado desde o seguinte ao da publicación do anuncio de licitación no DOG, a través da plataforma www.leal.gal, única e exclusivamente. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións ao que se poderá acceder gratuitamente a través do perfil do contratante na web da Deputación www.depourense.es, ou na plataforma www.leal.gal. As solicitudes de información poderán formularse telefonicamente no número 988 31 75 40 perante o servizo de contratación. </p>
    <p>Sen prexuízo de calquera outros recursos que se estimen procedentes, o prego de condicións, os anuncios de licitación e os demais documentos contractuais que establezan as condicións que teñan de rexer a licitación, serán susceptibles de recurso potestativo de reposición ante a presidencia da Deputación no prazo dun mes e alternativamente de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os prazos desde o día seguinte ao da publicación dos anuncios de licitación ou, de ser o caso, da última publicación (se non fosen simultáneos).</p>
    <p>Ourense, 26 de setembro de 2016</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

