---
date: '2016-10-06'
id: G0192-270916-0001
page: 45977
number: 191
agency: Instituto de Estudos do Territorio
section: III. Outras disposicións.
title: >-
  RESOLUCIÓN do 9 de setembro de 2016 pola que se dá publicidade dos convenios
  subscritos no segundo cuadrimestre do ano 2016.
range: Resolución
url: >-
  https://www.xunta.gal/dog/Publicados/2016/20161006/AnuncioG0192-270916-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (Diario Oficial de Galicia núm. 30, do 15 de febreiro), impón a cada consellería ou entidade da Xunta de Galicia a obriga de remitir para a súa publicación no Diario Oficial de Galicia unha relación dos convenios subscritos referida ao cuadrimestre anterior.</p>
    <p>En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Artigo único</p>
    <p>Darlle publicidade á relación dos convenios subscritos polo Instituto de Estudos do Territorio no segundo cuadrimestre do ano 2016 que se incorpora como anexo a esta resolución.</p>
    <p>Santiago de Compostela, 9 de setembro de 2016</p>
    <footer><p>Inés Santé Riveira<br>Directora do Instituto de Estudos do Territorio</p></footer>
    <h2>ANEXO</h2>
    <table>
     <tbody>
      <tr>
       <td>Convenio</td>
       <td>Obxecto do convenio</td>
       <td>Achega económica do IET</td>
       <td>Data da 
        sinatura</td>
      </tr>
      <tr>
       <td>Convenio de colaboración entre a Consellería de Cultura, Educación e Ordenación Universitaria; a Consellería de Medio Ambiente e Ordenación do Territorio e a Axencia para a Modernización Tecnolóxica de Galicia para a colaboración na realización de traballos relacionados coa normalización, xeolocalización e difusión da toponimia galega.</td>
       <td>Fixar as bases de colaboración e cooperación técnica entre a Consellería de Cultura, Educación e Ordenación Universitaria, a través da Secretaría Xeral de Política Lingüística; a Consellería de Medio Ambiente e Ordenación do Territorio, a través do Instituto de Estudos do Territorio (IET), e a Axencia para a Modernización Tecnolóxica de Galicia (Amtega), consistente na participación conxunta e efectiva no desenvolvemento das actividades en común para a colaboración na realización de traballos relacionados coa normalización, xeolocalización e difusión da toponimia galega.</td>
       <td>28.936,85 €</td>
       <td>13.5.2016</td>
      </tr>
      <tr>
       <td>Convenio de colaboración entre o Instituto de Estudos do Territorio, da Consellería de Medio Ambiente e Ordenación do Territorio, e o Colexio Oficial de Arquitectos de Galicia, relativo á convocatoria dun concurso para o desenvolvemento dunha guía de cor e materiais nas doce grandes áreas paisaxísticas do Catálogo das paisaxes de Galicia.</td>
       <td>Establecer as condicións de colaboración entre a Consellería de Medio Ambiente e Ordenación do Territorio, a través do Instituto de Estudos do Territorio, e o Colexio Oficial de Arquitectos de Galicia, para os efectos de elaborar a guía de cor e materiais nas doce grandes áreas paisaxísticas definidas no Catálogo das paisaxes de Galicia. 
        A finalidade da guía é a redacción duns criterios e directrices técnicas, científicas e obxectivas para a regulación do emprego da cor e dos materiais de revestimentos arquitectónicos nas paisaxes urbanas e rururbanas das doce grandes áreas paisaxísticas de Galicia.</td>
       <td>163.350 €</td>
       <td>21.6.2016</td>
      </tr>
     </tbody>
    </table>

