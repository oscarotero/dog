---
date: '2016-10-06'
id: G2347-160916-0002
page: 45981
number: 191
agency: Xulgado do Social número 4 da Coruña
section: V. Administración de xustiza.
title: EDICTO (996/2013).
range: Edicto
url: >-
  https://www.xunta.gal/dog/Publicados/2016/20161006/AnuncioG2347-160916-0002_gl.html
---
<p>Encarnación Mercedes Tubío Lariño, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 996/2013, por instancia de Luciano Patiño Riveiro contra a empresa Rofe Innovaciones, S.L., sobre cantidade, nos cales se ditou Sentenza do 12.9.2016, que copiada nos particulares necesarios di así:</p>
    <p>«Resolvo que se acepta demanda formulada por Luciano Patiño Riveiro fronte á empresa Rofe Innovaciones, S.L. e, en consecuencia:</p>
    <p>– Condénase a empresa Rofe Innovaciones, S.L. a aboarlle ao demandante a cantidade de tres mil catrocentos vinte e dous euros con oitenta e dous céntimos de euro (3.422,82 euros).</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. Abonda a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao mesmo tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em>, co fin de que lle sirva de notificación en forma á empresa Rofe Innovaciones, S.L., expido e asino este edicto.</p>
    <p>A Coruña, 16 de setembro de 2016</p>
    <footer><p>A secretaria xudicial</p></footer>

