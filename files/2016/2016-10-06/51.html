---
date: '2016-10-06'
id: L178-160916-0001
page: 46060
number: 191
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle das parcelas EU-7, EU-2 e
  grupo de vivendas de San Ignacio de Loyola. SUP-5 A Choupana-Campus Sur.
range: Anuncio
url: >-
  https://www.xunta.gal/dog/Publicados/2016/20161006/AnuncioL178-160916-0001_gl.html
---
<p>A Xunta de Goberno da cidade de Santiago de Compostela, na sesión ordinaria que tivo lugar o día 22 de xullo de 2016, adoptou, entre outros, o seguinte acordo:</p>
    <p>a) Aprobar inicialmente o estudo de detalle nas parcelas EU-7, EU-2 e grupo de vivendas de San Ignacio de Loyola (SUP-5 A Choupana-Campus Sur), formulado de oficio pola Sección Municipal de Planeamento en xullo de 2016.</p>
    <p>b) En aplicación do procedemento que regula o artigo 80.2 da Lei 2/2016 do solo de Galicia (LSG), o expediente someterase a información pública durante o prazo mínimo dun mes, mediante anuncios que para tal fin se publicarán no <em>Diario Oficial de Galicia </em>e nun xornal dos de maior circulación na provincia. Así mesmo, practicarase notificación persoal aos titulares catastrais dos terreos afectados, e publicarase edicto no <em>Boletín Oficial del Estado </em>co fin de que sirva de notificación aos propietarios que non puideron ser citados persoalmente no seu domicilio.</p>
    <p>De conformidade co disposto polo artigo 47.2 da LSG, o acordo de aprobación inicial do estudo de detalle determina a suspensión, durante o prazo máximo de dous anos, do procedemento de outorgamento das licenzas que poidan devir incompatibles co estudo de detalle, no ámbito das seguintes parcelas afectadas:</p>
    <p>5968301NH3456H0001SQ</p>
    <p>5666971NH3456F0000UT</p>
    <p>5666959NH3456F0001MY</p>
    <p>5666901NH3456F0001RY</p>
    <p>5666902NH3456F0001DY</p>
    <p>O que se publica co fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente no Servizo de Planeamento e Xestión e formular as alegacións que xulguen oportunas. Na páxina web do Concello www.santiagodecompostela.gal, poderase consultar a documentación sometida a información pública.</p>
    <p>Santiago de Compostela, 24 de agosto de 2016</p>
    <footer><p>O alcalde<br>P.D. (DEC/3997/2015, do 18 de xuño)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda e Mobilidade</p></footer>

