---
date: '2016-03-28'
id: G0423-160316-0001
page: 11039
number: 58
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  CÉDULA do 14 de marzo de 2016, da Secretaría Xeral Técnica da Consellería de
  Infraestruturas e Vivenda, pola que se notifica a solicitude de acreditación
  da representación no recurso interposto contra unha resolución sancionadora en
  materia de transportes terrestres devolta polo servizo de Correos (expediente
  RA/M/2015/00878).
range: Cédula
url: >-
  https://www.xunta.gal/dog/Publicados/2016/20160328/AnuncioG0423-160316-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que a seguir se relaciona a solicitude de acreditación da representación do recurso interposto contra a resolución do expediente sancionador instruído por infracción da normativa reguladora dos transportes terrestres, por resultar descoñecido o seu destinatario ou ben porque, intentada a notificación, non se puido efectuar.</p>
    <p>Examinado o recurso interposto, observouse que este carece dun requisito esencial exixido polo artigo 32.3 da Lei 30/1992, do 26 de novembro, de réxime xurídico das administracións públicas e do procedemento administrativo común, que é que, para interpoñer recursos deberá acreditarse a representación por calquera medio válido en dereito que deixe constancia fidedigna. Por tanto, requírese o interesado para que presente a documentación (orixinal ou copia compulsada) do representante para actuar en nome da entidade e a remita á Consellería de Infraestruturas e Vivenda; Secretaría Xeral Técnica; Servizo Técnico-Xurídico; San Caetano, bq. 5, 15781 Santiago de Compostela (A Coruña).</p>
    <p>Por todo o exposto, e co fin de dar cumprimento ao establecido no artigo 110.1 da Lei 30/1992, do 26 de novembro, de réxime xurídico das administracións públicas e do procedemento administrativo común, e ter así por interposto o recurso presentado, deberá proceder á emenda da falta mencionada no prazo de dez (10) días contados a partir da publicación desta cédula no Boletín Oficial del Estado, tal e como se establece no artigo 32.4 da mencionada lei.</p>
    <p>Lémbraselle que, de non proceder á corrección dos defectos antes mencionados, esta Administración procederá a dar cumprimento ao establecido no artigo 113.1 da Lei 30/1992, inadmitindo o recurso interposto.</p>
    <p>E para que conste e sirva de notificación ao interesado, asino e selo esta cédula.</p>
    <p>Santiago de Compostela, 14 de marzo de 2016</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>
    <h2>ANEXO</h2>
    <table>
     <tbody>
      <tr>
       <td>Número recurso
        Expediente
        Matrícula
        Denunciante</td>
       <td>Recorrente</td>
       <td>Infracción cometida
        Datos da denuncia: data; hora; estrada; p.q.</td>
      </tr>
      <tr>
       <td>RA/M/2015/00878
        LU-00974-O-2014
        4928-CGX
        Garda Civil 2701 C30220X</td>
       <td>Corresponsal Orensana de Transportes, S.L.</td>
       <td>Non levar inserida no tacógrafo a tarxeta de condutor ou a folla de rexistro dos tempos de condución e descanso, cando iso resulte exixible, ou facelo de forma incorrecta. Ou non ter efectuado os documentos impresos ao inicio e á finalización da viaxe nos supostos de deterioración ou mal funcionamento da tarxeta de condutor ou no caso de que esta non obre no seu poder.
        21.3.2014; 18.00; N-120; 498,00</td>
      </tr>
     </tbody>
    </table>

