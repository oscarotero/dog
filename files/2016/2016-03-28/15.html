---
date: '2016-03-28'
id: G0003-220316-0001
page: 11010
number: 58
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de marzo de 2016, da Dirección Xeral de Recursos Humanos,
  pola que se nomean novos membros dos tribunais cualificadores do
  concurso-oposición para o ingreso en diversas categorías de persoal
  estatutario, convocado pola Resolución do 17 de xuño de 2015.
range: Resolución
url: >-
  https://www.xunta.gal/dog/Publicados/2016/20160328/AnuncioG0003-220316-0001_gl.html
---
<p>Pola Resolución da Dirección Xeral de Recursos Humanos do Servizo Galego de Saúde, do 17 de xuño de 2015 (DOG núm. 121, do 30 de xuño), convocouse concurso-oposición para o ingreso en diversas categorías de persoal estatutario sanitario, diplomado e de formación profesional.</p>
    <p>Na súa base sétima disponse que os tribunais cualificadores do concurso-oposición serán nomeados pola autoridade convocante cunha antelación mínima dun mes ao da data de realización das probas; para este efecto, publicarase a oportuna resolución no Diario Oficial de Galicia.</p>
    <p>Pola Resolución da Dirección Xeral de Recursos Humanos, do 18 de febreiro de 2016 (DOG núm. 38, do 25 de febreiro), procedeuse ao nomeamento dos tribunais cualificadores.</p>
    <p>Na antedita base sétima disponse que a autoridade convocante publicará no Diario Oficial de Galicia a resolución pola que se nomeen os novos membros que teñan que substituír os que perderon a súa condición por algunha das causas previstas.</p>
    <p>De conformidade coa mencionada base, por circunstancias sobrevidas con posterioridade á Resolución de nomeamento do 18 de febreiro de 2016, esta dirección, como órgano convocante do proceso,</p>
    <h2>ACORDA:</h2>
    <p>Nomear presidente titular do tribunal cualificador do concurso-oposición para o ingreso na categoría de técnico/a superior en imaxe para o diagnóstico, convocado pola Resolución do 17 de xuño de 2015 (DOG núm. 121, do 30 de xuño), a Manuel Díaz López, funcionario do corpo superior de Administración da Xunta de Galicia, en substitución de Javier Enríquez Morales, persoal estatutario de xestión e servizos, grupo técnico da función administrativa.</p>
    <p>Santiago de Compostela, 21 de marzo de 2016</p>
    <footer><p>Margarita Prado Vaamonde<br>Directora xeral de Recursos Humanos</p></footer>

