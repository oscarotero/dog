---
date: '2016-03-28'
id: G2154-040316-0008
page: 11012
number: 58
agency: Xulgado de Primeira Instancia número 1 de Ourense
section: V. Administración de xustiza.
title: EDICTO (50/2015).
range: Edicto
url: >-
  https://www.xunta.gal/dog/Publicados/2016/20160328/AnuncioG2154-040316-0008_gl.html
---
<p>María Regina Domínguez Cougil, letrada da Administración de xustiza do Xulgado de Primeira Instancia número 1 de Ourense, polo presente anuncio:</p>
    <p>No presente procedemento ordinario 50/2015 seguido por instancia de Jorge Feijoo González fronte a Víctor Cantón Vázquez ditouse sentenza, cuxo teor literal é o seguinte:</p>
    <p>Sentenza</p>
    <p>Ourense, 29 de xaneiro de 2016.</p>
    <p>Vistos por María del Pilar Domínguez Comesaña, maxistrada xuíza do Xulgado de Primeira Instancia número 1 de Ourense, os presentes autos de xuízo ordinario, rexistrados con número 50/2015, seguidos por iniciativa de Jorge Feijoo González, quen actúa representado pola procuradora María Luisa González Mascareñas e defendido polo letrado Jaime Benito Gutiérrez, fronte a Víctor Cantón Vázquez, en situación de rebeldía procesual. Versan os presentes autos sobre reclamación de cantidade.</p>
    <p>Decido que, estimando a demanda interposta pola procuradora María Luisa González Mascareñas, en representación de Jorge Feijoo González, contra Víctor Cantón Vázquez, condénase o devandito demandado a aboar ao demandante a cantidade de 11.242,50 euros en concepto de principal e, en concepto de indemnización por demora, o xuro legal desde a data de presentación da petición de xuízo monitorio do cal deriva este procedemento e ata a data desta sentenza, a partir da cal o xuro será o previsto no artigo 576 da LAC.</p>
    <p>As custas impóñense ao demandado.</p>
    <p>Notifíquese a presente resolución ás partes e advírtase que esta non é firme. Contra a sentenza pode interpoñerse recurso de apelación dentro dos vinte días seguintes á súa notificación na forma indicada no artigo 458 da LAC. Indíquese á demandada que non se admitirá a trámite o recurso se ao interpoñelo non acredita documentalmente ter constituído o depósito que para recorrer exixe a LOPX así como, se é o caso, ter liquidado a taxa xudicial creada pola Lei 10/2012, do 20 de novembro.</p>
    <p>Así por esta sentenza, pronúncioa, mándoa e asínoa.</p>
    <p>E encontrándose o devandito demandado, Víctor Cantón Vázquez, en paradoiro descoñecido, expídese o presente co fin de que sirva de notificación en forma a este.</p>
    <p>Ourense, 1 de febreiro de 2016</p>
    <footer><p>A letrada da Administración de xustiza</p></footer>

