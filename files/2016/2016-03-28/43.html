---
date: '2016-03-28'
id: G1534-160316-0001
page: 11063
number: 58
agency: Fondo Galego de Garantía Agraria
section: VI. Anuncios. a) Administración autonómica.
title: >-
  ANUNCIO do 10 de marzo de 2016 sobre notificación de audiencia previa á
  solicitude de execución de aval relativo ao expediente de subvención
  980/27/07/000023.
range: Anuncio
url: >-
  https://www.xunta.gal/dog/Publicados/2016/20160328/AnuncioG1534-160316-0001_gl.html
---
<p>De conformidade co disposto nos artigos 59.5 y 61 da Lei 30/1992, do 26 de novembro, modificada pola Lei 15/2014, do 26 de setembro, de racionalización do sector público e outras medidas de reforma administrativa, esta notificación ten que ser feita no BOE, e será a data de publicación neste a que determine a eficacia do acto notificado.</p>
    <p>Logo de ser intentada sen éxito a notificación a Esmader Galicia (NIF *****9623) nos intentos practicados no seu enderezo, comunicámoslle que o 29 de febreiro de 2016 a directora do Fogga ditou o trámite de audiencia previa á solicitude de execución de aval á devandita empresa que se transcribe a seguir:</p>
    <p>«Esmader Galicia, S.L., con CIF *****9623, constituíu un aval en virtude do disposto no artigo 15.2.b) do Regulamento (CE) nº 1227/2000 da Comisión, do 31 de maio de 2000, que foi inscrito no Rexistro Especial de Avais da Consellería de Economía e Facenda, Delegación de Lugo, co nº 1620/2008, para responder da obriga de garantir o pagamento parcial da subvención aprobada no expediente D07-31210-0285.</p>
    <p>Unha vez superado o prazo para o ingreso voluntario, e antes de proceder á execución do aval, de acordo coa Orde do 7 de xaneiro de 2000 pola que se desenvolve o Real decreto 161/1997, do 7 de febreiro, polo que se aproba o Regulamento da caixa xeral de depósitos, tanto o avalista coma o avalado disporán dun trámite de audiencia de dez (10) días para presentaren alegacións, así como os documentos e xustificacións que achen pertinentes, de acordo co disposto no artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común».</p>
    <p>O interesado poderá comparecer no prazo de dez (10) días hábiles contados desde o seguinte ao da publicación deste anuncio nas oficinas do Fondo Galego de Garantía Agraria, situadas na rúa dos Irmandiños, s/n, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da mencionada audiencia previa á solicitude de execución de aval. </p>
    <p>Santiago de Compostela, 10 de marzo de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

