---
date: '2016-03-28'
id: L130-040216-0002
page: 11084
number: 58
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do proxecto de expropiación para a obtención de
  solo dunha parcela no lugar de Perdiceiros, para o acondicionamento de espazo
  público en Eirís, avenida de Monelos e rúa Jerónimo Vázquez Franco.
range: Anuncio
url: >-
  https://www.xunta.gal/dog/Publicados/2016/20160328/AnuncioL130-040216-0002_gl.html
---
<p>A Xunta de Goberno local, con data do 20 de novembro de 2015, adoptou o seguinte acordo:</p>
    <p>«Primeiro. Aprobar inicialmente o proxecto de expropiación para a obtención do solo dunha leira sita no lugar de Perdiceiros afectada pola execución do proxecto de acondicionamento de espazo público en Eirís, avda. de Monelos e rúa Jerónimo Vázquez Franco.</p>
    <p>Segundo. Optar polo procedemento de taxación conxunta para a determinación do prezo xusto. </p>
    <p>Terceiro. Someter o citado expediente a información pública polo prazo dun mes para os efectos de alegacións con notificación individual aos titulares de bens e dereitos que aparecen no expediente, mediante traslado literal da correspondente folla de aprecio e da proposta de fixación dos criterios de valoración, para que no prazo dun mes contado desde o día seguinte ao do recibo da notificación, formulen alegacións e acheguen os títulos que os acrediten como propietarios ou titulares doutros dereitos, se for o caso».</p>
    <p>De conformidade co disposto no artigo 143.2 e 3 da Lei 9/2002, de ordenación urbanística e protección do medio rural de Galicia, o citado expediente sométese a información pública polo prazo dun mes para que os que poidan resultar interesados formulen as observacións e reclamacións que achen pertinentes.</p>
    <p>Para estes efectos, indícase que o expediente pode consultarse durante o prazo dun mes nas dependencias da Área de Rexeneración Urbana e Dereito á Vivenda (rúa de Indalecio Prieto, nº 1), de luns a venres, das 9.00 ás 14.00 horas.</p>
    <p>A Coruña, 17 de decembro de 2015 </p>
    <footer><p>P.D. (Decreto 15.6.2015)<br>Xiao Gómez Varela<br>Tenente de alcalde de Rexeneración Urbana e Dereito á Vivenda</p></footer>

