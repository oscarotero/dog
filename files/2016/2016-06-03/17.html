---
date: '2016-06-03'
id: G2410-130516-0002
page: 22051
number: 105
agency: Xulgado do Social número 1 de Santiago de Compostela
section: V. Administración de xustiza.
title: EDICTO (171/2015).
range: Edicto
url: >-
  https://www.xunta.gal/dog/Publicados/2016/20160603/AnuncioG2410-130516-0002_gl.html
---
<p>Eu, María Teresa Vázquez Abades, letrada da Administración de Xustiza do Xulgado do Social número 1 de Santiago de Compostela, fago saber que no procedemento de execución de títulos non xudiciais 171/2015 deste xulgado do social, seguido por instancia de María-José Tarrío Cereijo contra á Rede Galega de Empresas, se ditou a seguinte resolución:</p>
    <p>Decreto.</p>
    <p>Secretaria xudicial María Teresa Vázquez Abades.</p>
    <p>Santiago de Compostela, 21 de marzo de 2016.</p>
    <p>Antecedentes de feito.</p>
    <p>Primeiro. María-José Tarrío Cereijo presentou demanda de execución fronte á Rede Galega de Empresas.</p>
    <p>Segundo. Ditouse auto mediante o que se despacha execución con data do 14.7.2015 por un total de 8.132,84 euros de principal (4.282,63 euros en concepto de indemnización + 3.850,21 euros en concepto de salarios debidos), máis outros 813,28 euros que se fixan provisionalmente en concepto de xuros que, se é o caso, se poidan percibir durante a execución e as custas desta, sen prexuízo da súa posterior liquidación.</p>
    <p>Terceiro. Presentado escrito pola executada mediante o que se acredita o ingreso na conta deste xulgado de 2.000 euros á conta do principal e solicita o fraccionamento do pagamento das cantidades restantes, en dous prazos por importe de 3.066,42 euros; conferiuse traslado da devandita solicitude á parte executante que manifestou conformidade coa proposta de pagamento fraccionado; a executada só aboou o primeiro prazo.</p>
    <p>Cuarto. Non se encontraron bens susceptibles de traba e deuse a preceptiva audiencia a María José Tarrío Cereijo.</p>
    <p>Quinto. Das actuacións practicadas non se obtivo ningunha cantidade ningunha.</p>
    <p>Fundamentos de dereito.</p>
    <p>Único. Dispoñen os artigos 250 e 276 da LXS que de non se ter coñecemento da existencia de bens suficientes do executado nos que facer traba e embargo, se practicarán as indagacións procedentes e, de ser infrutuosas, total ou parcialmente, o/a secretario/a xudicial da execución ditará decreto de insolvencia tras oír o Fondo de Garantía Salarial e a parte demandante.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo:</p>
    <p>a) Declarar o executado, Rede Galega de Empresas, en situación de insolvencia parcial por importe de 3.066,42 euros en concepto de principal e 813,28 euros en concepto de xuros e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución, se a partir deste momento se coñecen novos bens do executado.</p>
    <p>c) Unha vez asine a presente resolución, procédase á súa inscrición no rexistro correspondente.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que se deberá interpoñer perante quen dita a resolución no prazo de tres días hábiles seguintes á notificación desta con expresión da infracción cometida nesta a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta nº 0049 3569 9200 0500 1274 no Banco Santander, S.A., debendo indicar no campo concepto, “recurso” seguido do código “31 Social-Revisión de resolución, secretario xudicial”. Se o ingreso se fai mediante transferencia bancaria deberá incluír tras a conta referida, separados por un espazo coa indicación “recurso” seguida do “31 Social-Revisión de resolucións Secretario Xudicial”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos desta ou distinta clase, indicando no campo de observacións a data da resolución recorrida utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <footer><p>O secretario xudicial».</p></footer>
    <p>E para que sirva para os efectos de publicidade a declaración de insolvencia de Rede Galega de Empresas, expido o presente para a súa inserción no Diario Oficial de Galicia.</p>
    <p>Santiago de Compostela, 13 de maio de 2016</p>
    <footer><p>A letrada da Administración de xustiza</p></footer>

