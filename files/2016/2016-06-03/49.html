---
date: '2016-06-03'
id: C141-300516-0001
page: 22116
number: 105
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 27 de maio de 2016 pola que se modifica a Resolución do 3 de
  maio de 2016 pola que se anuncia a licitación, mediante procedemento aberto e
  sistema multicriterio, tramitación ordinaria e documentalmente simplificada,
  do contrato de subministración, en réxime de compra, de equipamentos
  informáticos de usuario para os servizos centrais e periféricos (delegacións
  da Coruña, Lugo e Pontevedra), non suxeito a regulación harmonizada
  (expediente 2/2016/CNTSU).
range: Resolución
url: >-
  https://www.xunta.gal/dog/Publicados/2016/20160603/AnuncioC141-300516-0001_gl.html
---
<p>No punto 1.c).6 da Resolución do 3 de maio de 2016, publicada no <em>Diario Oficial de Galicia</em>, número 91, do 13 de maio de 2016, pola que se anuncia a licitación, mediante procedemento aberto e sistema multicriterio, tramitación ordinaria e documentalmente simplificada, do contrato de subministración, en réxime de compra, de equipamentos informáticos de usuario para os servizos centrais e periféricos (Delegacións da Coruña, Lugo e Pontevedra) da entidade pública Portos de Galicia (EPPG), non suxeito a regulación harmonizada, disponse que o prego tipo de cláusulas administrativas particulares (PCAP), o de prescricións técnicas particulares (PPT) e o cadro de características do contrato (CCC) se poderán obter no seguinte enderezo da internet: http://www.contratosdegalicia.es/resultado.jsp?N=24040 .</p>
    <p>Advertidos erros no contido do CCC e do PPT que rexerán a referida licitación, cómpre efectuar as seguintes modificacións nos ditos documentos:</p>
    <p>– No punto 14.A.2 do CCC, relativo á valoración da oferta técnica, no punto 2.1.2, relativo á «Puntuación benchmark do procesador-equipamentos gama media», onde di: «Ponderación: 10 %»; debe dicir: «Ponderación: 15 %».</p>
    <p>– No punto 14.A.2 do CCC, no punto 2.2.2, relativo á «Memoria RAM-equipamentos gama media», onde di: «Ponderación: 10 %», debe dicir: «Ponderación: 15 %».</p>
    <p>– No anexo II do CCC, relativo á valoración de ofertas, no punto 2.2 do dito anexo, relativo á «Memoria RAM: máximo 25 puntos», con respecto á fórmula de valoración dos equipamentos de gama media (para persoal administrativo), onde di: «Valoración=(RAM*2,5)-15», debe dicir: «Valoración=(RAM*3,75)-15».</p>
    <p>– Na cláusula 2ª do PPT, no cadro relativo ás «Características técnicas principais, de obrigado cumprimento para ter en conta polos licitadores nas súas propostas. Grupo 1: 36 equipamentos de gama estándar», onde di: «Garantía do fabricante: 3 anos», debe dicir: «Garantía do fabricante: 2 anos».</p>
    <p>– Na cláusula 2ª do PPT, no cadro relativo ás «Características técnicas principais, de obrigado cumprimento para ter en conta polos licitadores nas súas propostas. Grupo 1: 56 equipamentos de gama media», onde di: «Garantía do fabricante: 3 anos», debe dicir: «Garantía do fabricante: 2 anos».</p>
    <p>– Na cláusula 2ª do PPT, no cadro relativo a «Grupo 2: 3 equipamentos con capacidades ampliadas para tarefas de delineación», onde di: «Garantía do fabricante: 3 anos», debe dicir: «Garantía do fabricante: 2 anos».</p>
    <p>– Na cláusula 2ª do PPT, no cadro relativo ás «Características dos monitores (65 unidades)», onde di: «Garantía do fabricante: 3 anos», debe dicir: «Garantía do fabricante: 2 anos».</p>
    <p>– Obtención de información e da documentación corrixida:</p>
    <p>1. Entidade: División de Contratación de Portos de Galicia. Teléfono: 881 99 52 70.</p>
    <p>2. Enderezo da internet: http://www.contratosdegalicia.es/resultado.jsp?N=24040</p>
    <p>– Prazo de presentación de proposicións:</p>
    <p>Á vista do anterior, ábrese un novo prazo de presentación de ofertas para participar na licitación convocada para adxudicar o contrato de subministracións de referencia, que rematará ás catorce (14.00) horas do décimo quinto (15º) día natural seguinte ao da publicación deste anuncio no <em>Diario Oficial de Galicia</em>. No caso de que ese día coincida en sábado ou festivo, o prazo rematará o primeiro día hábil seguinte.</p>
    <p>– Data de apertura de ofertas: a apertura pública das ofertas técnicas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte.</p>
    <p>Santiago de Compostela, 27 de maio de 2016</p>
    <footer><p>José Juan Durán Hermida<br>Presidente de Portos de Galicia</p></footer>

