---
date: '2016-08-19'
id: G2410-260716-0001
page: 37097
number: 156
agency: Xulgado do Social número 1 de Santiago de Compostela
section: V. Administración de xustiza.
title: EDICTO (326/2016).
range: Edicto
url: >-
  https://www.xunta.gal/dog/Publicados/2016/20160819/AnuncioG2410-260716-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de despedimento obxectivo individual 326/2016 deste xulgado do social, seguido por instancia de María Pilar Buján Fernández contra Sonia Rodríguez Rey, sobre despedimento, se ditou a seguinte resolución:</p>
    <p>«Decreto.</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, 17 de xuño de 2016.</p>
    <p>Antecedentes de feito:</p>
    <p>Primeiro. O 14 de abril de 2016 tivo entrada neste órgano xudicial demanda presentada por María Pilar Buján Fernández fronte a Sonia Rodríguez Rey por despedimento, e admitida a trámite convocáronse as partes para os actos de conciliación e xuízo.</p>
    <p>Segundo. No día da data chegaron a un acordo en conciliación nos seguintes termos, cuxo contido consta na acta expedida para o efecto:</p>
    <p>«Que a empresa demandada mantén procedencia do despedimento obxectivo da demandante con data do 31 de marzo de 2016 e que lle ofrece a cantidade de 11.061,52 euros netos en concepto de indemnización. A dita cantidade, de ser aceptada pola traballadora, será aboada da seguinte forma: 4.000 euros mediante transferencia á conta bancaria da demandante en que percibía o seu salario, o día 20 de xuño de 2016, e o resto aboarase en 6 prazos de 1.000 euros cada un deles e un sétimo prazo de 1.061,52 euros. Os ditos prazos aboaranse na conta bancaria sinalada os días 20 de cada mes, comezando en xullo de 2016 e rematando en xaneiro de 2017. A traballadora acepta a oferta e forma de pagamento e cobrada a cantidade sinalada darase por saldada e liquidada, sen que teña que reclamar nada máis». </p>
    <p>Fundamentos de dereito:</p>
    <p>Único. O artigo 84 da LPL establece que se as partes alcanzan unha avinza, sempre que non sexa constitutiva de lesión grave a terceiro, fraude de lei ou abuso de dereito, ditarase decreto que a aprobe e ademais acordarase o arquivamento das actuacións.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>Acordo aprobar a avinza alcanzada entre as partes no día da data e arquivar as actuacións.</p>
    <p>Incorpórese o orixinal ao libro de decretos, e déixese certificación deste no procedemento da súa razón.</p>
    <p>Modo de impugnación: poderá interporse recurso directo de revisión ante quen dita esta resolución mediante escrito que deberá expresar a infracción cometida a xuízo do recorrente, no prazo de tres días hábiles seguintes á súa notificación (artigo 188.2 da LXS).</p>
    <p>A letrada da Administración de xustiza».</p>
    <p>E para que lle sirva de notificación en legal forma a Sonia Rodríguez Rey, en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 26 de xullo de 2016</p>
    <footer><p>A letrada da Administración de xustiza</p></footer>

