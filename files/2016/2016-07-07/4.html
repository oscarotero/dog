---
date: '2016-07-07'
id: G0424-010716-0003
page: 28948
number: 128
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 14 de xuño de 2016 pola que se amplía o crédito da Orde do 28 de
  decembro de 2015 pola que se establecen as bases reguladoras para a concesión,
  en réxime de concorrencia non competitiva, das axudas destinadas á renovación
  total ou parcial de ascensores existentes pertencentes a comunidades de
  propietarios de edificios en réxime de propiedade horizontal radicadas na
  Comunidade Autónoma de Galicia, e se convocan para o ano 2016 (código do
  procedemento IN532A).
range: Orde
url: >-
  https://www.xunta.gal/dog/Publicados/2016/20160707/AnuncioG0424-010716-0003_gl.html
---
<p>A través da Orde do 28 de decembro de 2015 (DOG núm. 249, do 31 de decembro) convocáronse para o ano 2016 as axudas destinadas á renovación total ou parcial de ascensores existentes, en réxime de concorrencia non competitiva.</p>
    <p>O artigo 3 das bases reguladoras da Orde do 28 de decembro de 2015, relativo ao crédito orzamentario destinado ás axudas, establece que se destinará unha contía de 700.000 euros con cargo á aplicación orzamentaria 09.20.732A.781.0, e no artigo 1.3 prevese a posibilidade de incrementar as ditas cantidades en función das solicitudes presentadas e de acordo coa dispoñibilidade de crédito, feito este que non supón a apertura dun novo prazo de presentación de solicitudes.</p>
    <p>Para tramitar os expedientes de axuda desta convocatoria o crédito orzamentario inicial deberase incrementar para atender as necesidades de fondos para a súa tramitación, polo que a Dirección Xeral de Planificación e Orzamentos tramitou unha xeración de crédito, adscribindo á aplicación 09.20.732A.781.0 Plan renove de ascensores un importe total de 800.000 euros.</p>
    <p>En consecuencia, en uso das atribucións que me foron conferidas,</p>
    <h2>DISPOÑO:</h2>
    <p>Artigo único.</p>
    <p>Modificar o artigo 3 das bases reguladoras da Orde da Consellería de Economía, Emprego e Industria do 28 de decembro de 2015, no referente ao crédito orzamentario destinado, incrementando este en 800.000 euros, pasando de 700.000 euros á cantidade final de 1.500.000 euros.</p>
    <p>Santiago de Compostela, 14 de xuño de 2016</p>
    <footer><p>Francisco Conde López<br>Conselleiro de Economía, Emprego e Industria</p></footer>

