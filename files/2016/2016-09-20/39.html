---
date: '2016-09-20'
id: G1558-140916-0007
page: 43307
number: 179
agency: Fundación Deporte Galego
section: VI. Anuncios. c) Outros anuncios.
title: >-
  ANUNCIO do 14 de setembro de 2016 sobre a convocatoria de axudas a deportistas
  galegos/as de alto nivel (segunda fase). Axudas DGAN 2016.
range: Anuncio
url: >-
  https://www.xunta.gal/dog/Publicados/2016/20160920/AnuncioG1558-140916-0007_gl.html
---
<p>A Fundación Deporte Galego, tendo en conta que o seu obxecto social recolle o fomento do deporte de alta competición, convoca a segunda fase das axudas a deportistas galegos/as de alto nivel «Axudas DGAN 2016».</p>
    <p>A instancia de solicitude e a documentación correspondente presentarase no Rexistro da Fundación Deporte Galego: rúa Madrid, 2-4 (Edificio EGAP, 2º andar), polígono das Fontiñas, 15781 Santiago de Compostela. Os/as interesados/as poderán tamén presentar as súas instancias mediante correo certificado, nos termos previstos no Real decreto 1829/1999, do 3 de decembro, que aproba o Regulamento dos servizos postais. Non se admitirán solicitudes presentadas noutros rexistros diferentes, se chegan á Fundación fóra do prazo establecido neste anuncio.</p>
    <p>O prazo de presentación de solicitudes será dun mes contado desde o día seguinte ao da publicación do anuncio da convocatoria no Diario Oficial de Galicia. Se o último día de prazo fora inhábil, entenderase prorrogado ao primeiro día hábil seguinte. Se no mes de vencemento non houber día equivalente a aquel en que comeza o cómputo, entenderase que o prazo expira o último día do mes.</p>
    <p>As bases poderanse consultar na sede da Fundación Deporte Galego, no ederezo sinalado anteriormente ou na web deporte.xunta.gal. Teléfono 881 99 63 73.</p>
    <p>Santiago de Compostela, 14 de setembro de 2016</p>
    <footer><p>José Ramón Lete Lasa<br>Presidente da Fundación Deporte Galego</p></footer>

