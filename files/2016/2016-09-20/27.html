---
date: '2016-09-20'
id: G0427-310816-0003
page: 43288
number: 179
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 26 de agosto de 2016, da Dirección Xeral de Desenvolvemento
  Pesqueiro, pola que se recoñece a escola JB Indalosub Pontevedra, S.L., como
  escola de navegación de lecer (Enal básica).
range: Resolución
url: >-
  https://www.xunta.gal/dog/Publicados/2016/20160920/AnuncioG0427-310816-0003_gl.html
---
<p>Antecedentes:</p>
    <p>A escola JB Indalosub Pontevedra, S.L. solicitou o recoñecemento como escola de navegación de lecer (Enal básica).</p>
    <p>Consideracións legais e técnicas:</p>
    <p>1. Decreto 168/2015, do 13 de novembro, polo que se aproba a estrutura orgánica da Consellería do Mar (DOG núm. 221, do 19 de novembro).</p>
    <p>2. Real decreto 875/2014, do 10 de outubro, polo que se regulan as titulacións náuticas para o goberno das embarcacións de lecer (BOE núm. 247, do 11 de outubro).</p>
    <p>3. Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia (DOG núm. 164, do 25 de agosto).</p>
    <p>4. O Servizo de Ensino e Titulacións Náutico-Pesqueiras analizou a documentación e realizou as correspondentes inspeccións.</p>
    <p>A Dirección Xeral de Desenvolvemento Pesqueiro é a competente para resolver o expediente.</p>
    <p>De acordo con todo o indicado,</p>
    <h2>RESOLVE:</h2>
    <p>Recoñecer a escola JB Indalosub Pontevedra, S.L. como escola de navegación de lecer (Enal básica) e, segundo o artigo 7 da Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia, terá a consideración de centro colaborador da Administración nos temas que lle son propios.</p>
    <p>Así mesmo, procédese á inscrición no Rexistro de Escolas de Navegación de Lecer da Dirección Xeral de Desenvolvemento Pesqueiro co número de rexistro XGEN049. As súas instalacións están situadas no Casal, Nantes, núm. 19, 36969 Sanxenxo, Pontevedra.</p>
    <p>A inscrición no Rexistro de Escolas de Navegación de Lecer ten como finalidade a anotación, seguimento, control e inspección da escola recoñecida. Terá unha vixencia de cinco (5) anos, que se contarán a partir do día seguinte ao da publicación no DOG desta resolución e deberá solicitar a súa renovación transcorrido ese prazo.</p>
    <p>A escola está obrigada a comunicarlle ao rexistro calquera cambio que modifique as condicións en que foi recoñecida, como pode ser o cambio do instrutor/es ou da embarcación de prácticas.</p>
    <p>Así mesmo, a escola poderá perder o seu recoñecemento e darse de baixa no rexistro por non renovar o recoñecemento, por incumprimento das súas obrigas ou por cesamento da actividade por máis de tres (3) anos. A resolución publicarase no DOG.</p>
    <p>Santiago de Compostela, 26 de agosto de 2016</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

