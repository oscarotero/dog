---
date: '2016-08-08'
id: L257-030816-0003
page: 35369
number: 149
agency: Concello de Vigo
section: VI. Anuncios. b) Administración local.
title: ANUNCIO da licitación das obras do campo de fútbol Monte da Mina.
range: Anuncio
url: >-
  https://www.xunta.gal/dog/Publicados/2016/20160808/AnuncioL257-030816-0003_gl.html
---
<p>Contratación das obras de renovación do céspede artificial no campo de fútbol de Monte da Mina, segundo o convenio coa Deputación Provincial de Pontevedra.</p>
    <p>1. Entidade adxudicadora: a) Organismo: Concello de Vigo. b) Dependencia que tramita o expediente: Servizo de Deportes. c) Obtención de documentación e información: www.vigo.org (perfil do contratante), teléfono: 986 81 01 48. Fax: 986 22 62 06. Data límite para solicitar documentación: ata o día de finalización do prazo de presentación de proposicións. d) Número de expediente: 15121-333.</p>
    <p>2. Obxecto do contrato: a) Tipo: obras. b) Descrición: execución das obras do proxecto de instalación de céspede artificial no campo de fútbol Monte da Mina-Castrelos (concello de Vigo). c) CPV: 45236110-4. d) División por lotes e número de lotes: non. e) Lugar de execución: Vigo. f) Prazo de execución: dous meses. </p>
    <p>3. Tramitación e procedemento: a) Tramitación: ordinaria. b) Procedemento: aberto. c) Criterios de adxudicación: os consignados no número 8 da FEC do prego de cláusulas administrativas particulares.</p>
    <p>4. Orzamento base de licitación: a) Importe total: 191.017,42 euros (IVE incluído).</p>
    <p>5. Garantías exixidas: a) Provisional: non se exixe. b) Definitiva: 5 % do importe do contrato, excluído o IVE.</p>
    <p>6. Requisitos específicos do contratista: a) Documentos acreditativos da solvencia económica e financeira: declaración do volume anual de negocios. Consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato. b) Documentos acreditativos da solvencia técnica e profesional: certificacións ou documentos que acrediten a boa execución de contratos de obras ou traballos similares aos do obxecto do contrato executados, como máximo, nos dez últimos anos. Indicaranse importe, datas e destino público ou privado. Considerarase acreditada a solvencia se nalgún dos últimos dez anos xustifican ter realizado traballos similares aos do obxecto do contrato cuxo importe, en conxunto, sexa igual ou superior ao valor estimado.</p>
    <p>7. Presentación de ofertas: a) Data límite de presentación: o prazo rematará aos 26 días seguintes ao da publicación do presente anuncio no BOP e no DOG. b) Lugar de presentación: Rexistro Xeral do Concello de Vigo, Pza. do Rei, s/n, 36202 Vigo. c) Admisión de melloras: non. d) Prazo da obriga de manter a oferta: dous meses contados desde o día da apertura de proposicións.</p>
    <p>8. Apertura de ofertas: a) Enderezo: Casa do Concello de Vigo, Pza. do Rei, s/n, 36202 Vigo. b) Data e hora: anunciarase no perfil do contratante do Concello de Vigo (www.vigo.org).</p>
    <p>9. Gastos de publicidade: pagaraos o adxudicatario ata a cantidade de 1.500 euros.</p>
    <p>Vigo, 27 de xullo de 2016</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

