---
date: '2016-08-08'
id: G1096-260716-0003
page: 35326
number: 149
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 12 de xullo de 2016 pola que se notifica a imposición dunha multa
  coercitiva devolta polo servizo de  Correos por resultar o seu destinatario
  ausente na repartición (expediente IU2/33/2012).
range: Cédula
url: >-
  https://www.xunta.gal/dog/Publicados/2016/20160808/AnuncioG1096-260716-0003_gl.html
---
<p>O director da Axencia de Protección da Legalidade Urbanística ditou, o 15 de abril de 2016, unha resolución pola que se lle impón unha cuarta multa coercitiva derivada do expediente de reposición da legalidade urbanística número IU2/33/2012 a David Blanco Alonso como consecuencia de incumprir o ordenado na Resolución do 23 de xaneiro de 2013, que ordenaba a demolición dunha vivenda unifamiliar prefabricada de planta baixa cunha superficie de 32 m2, instalada sobre unha planta semisoto composta de cimentación estrutura de formigón (vigas e piares), forxado de teito de formigón e paramentos realizados mediante fábrica de bloques de formigón cunha superficie de 50 m2, promovidas polo interesado na parcela 336, do polígono 34, con referencia catastral 36045A034003360000WO, no lugar de Millarada, Vilar de Infesta, 159, no termo municipal de Redondela, provincia de Pontevedra.</p>
    <p>Ao non poderse realizar a notificación persoal daquela resolución, mediante esta cédula e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se lle notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, 1º andar, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que se produza a notificación, ante o director da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, e é motivo de inadmisión a reiteración das mesmas razóns que se esgrimiron ou puideron esgrimirse fronte á resolución da cal este acordo é un mero acto de execución.</p>
    <p>No caso de non exercer o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 12 de xullo de 2016</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

