---
date: '2016-05-24'
id: G0424-090516-0003
page: 19945
number: 97
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 4 de maio de 2016, da Secretaría Xeral Técnica da Consellería de
  Economía, Emprego e Industria, pola que se emprazan as persoas interesadas no
  recurso contencioso-administrativo, procedemento ordinario 7107/2016,
  interposto contra o Decreto 191/2015, do 23 de decembro, polo que se crea a
  Cámara Oficial de Comercio, Industria, Servizos e Navegación de Pontevedra,
  Vigo e Vilagarcía de Arousa.
range: Resolución
url: >-
  https://www.xunta.gal/dog/Publicados/2016/20160524/AnuncioG0424-090516-0003_gl.html
---
<p>A Consellería de Economía, Emprego e Industria recibiu da Sala do Contencioso-Administrativo do Tribunal Superior de Xustiza de Galicia (sección 3ª) oficio en que se comunica a interposición do recurso contencioso-administrativo, procedemento ordinario 7107/2016, por Manuel Castro Moldes contra o Decreto 191/2015, do 23 de decembro, polo que se crea a Cámara Oficial de Comercio, Industria, Servizos e Navegación de Pontevedra, Vigo e Vilagarcía de Arousa.</p>
    <p>En consecuencia, esta secretaría xeral técnica acorda, de conformidade co disposto no artigo 49.1 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e son emprazadas para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 4 de maio de 2016</p>
    <footer><p>Borja Verea Fraiz<br>Secretario xeral técnico da Consellería de Economía, Emprego e Industria</p></footer>

