---
date: '2016-05-24'
id: G2188-030516-0001
page: 19923
number: 97
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (898/2014).
range: Edicto
url: >-
  https://www.xunta.gal/dog/Publicados/2016/20160524/AnuncioG2188-030516-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, certifico que neste xulgado se tramitan autos arriba referenciados nos cales se ditou a seguinte: </p>
    <p>Sentenza nº 742.</p>
    <p>En Vigo o 3 de decembro de 2015.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia) viu os autos seguidos neste xulgado baixo o número 898/2014, sobre garda e custodia e alimentos respecto de fillo menor de idade, por instancia de Rossy Albania Báez Hiraldo, representada polo procurador dos tribunais Javier Toucedo Rey e con asistencia letrada de Paula Torres Álvarez, contra Julio Dauris Geraldino González, declarado en situación procesual de rebeldía, e no cal interveu o Ministerio Fiscal, con base no seguinte: </p>
    <p>(seguen antecedentes de feito e fundamentos de dereito)</p>
    <p>Resolvo na demanda interposta polo procurador dos tribunais, Sr. Toucedo Rey, en nome e representación de Rossy Albania Báez Hiraldo, contra Julio Dauris Geraldino González, declarado en situación procesual de rebeldía, e no cal interveu o Ministerio Fiscal, estimo esta e fago os seguintes pronunciamentos:</p>
    <p>Primeiro. A garda e custodia da filla menor atribúeselle á Sra. Báez Hiraldo e a patria potestade é compartida por ambos os proxenitores.</p>
    <p>Segundo. O Sr. Geraldino González poderá estra e desfrutar da compañía da súa filla nos termos establecidos no fundamento de dereito terceiro desta resolución.</p>
    <p>Terceiro. En concepto de alimentos para a súa filla, o Sr. Geraldino González aboará a cantidade de 230 euros ao mes que ingresará na conta corrente que designe a nai para o efecto dentro dos cinco primeiros días de cada mes e que se actualizará anualmente conforme a variación que experimente o índice de prezos de consumo que fixe o Instituto Nacional de Estatística.</p>
    <p>Cuarto. Ambos os proxenitores satisfarán por metade os gastos extraordinarios que xere a menor, entre os cales se encontran os médicos non cubertos pola Seguridade Social.</p>
    <p>Non se fai especial pronunciamento sobre as custas.</p>
    <p>Modo de impugnación: recurso de apelación no prazo de vinte días, desde a notificación desta resolución, perante a Audiencia Provincial.</p>
    <p>Así, por esta miña sentenza, da cal se expedirá testemuño para a súa unión aos autos, pronúncioo, mándoo e asínoo.</p>
    <p>Para que conste e lle sirva de notificación a Julio Dauris Geraldino González, en ignorado paradoiro, expido e asino este edicto. </p>
    <p>Vigo, 3 de maio de 2016</p>
    <footer><p>A letrada da Administración de xustiza</p></footer>

