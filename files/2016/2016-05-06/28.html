---
date: '2016-05-06'
id: G0422-220416-0001
page: 16961
number: 86
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 18 de abril de 2016, da Secretaría Xeral de Ordenación do
  Territorio e Urbanismo, pola que se dá publicidade á parte dispositiva da
  Sentenza do 11 de novembro de 2015, ditada pola Sala do
  Contencioso-Administrativo, Sección Quinta, do Tribunal Supremo.
range: Resolución
url: >-
  https://www.xunta.gal/dog/Publicados/2016/20160506/AnuncioG0422-220416-0001_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, de 13 de xullo, reguladora da xurisdición contencioso-administrativa, faise público que a Sección Quinta da Sala do Contencioso-Administrativo do Tribunal Supremo, con data do 11 de novembro de 2015, ditou sentenza no recurso de casación núm. 1824/2014, contra a sentenza pronunciada, con data do 20 de febreiro de 2014, pola Sección Segunda da Sala do Contencioso-Administrativo do Tribunal Superior de Xustiza de Galicia, no procedemento ordinario 4492/2008, interposto polo procurador Ramón Rodríguez Nogueira en nome e representación da sociedade Ciudad de la Pesca de Vigo, S.L. Esta sentenza, que é firme, na súa parte dispositiva literalmente di: </p>
    <p>«1°. Que debemos declarar e declaramos que procede o recurso de casación nº 1824/2014, interposto polo procurador Ramón Rodríguez Nogueira, en nome e representación da entidade mercantil Ciudad de la Pesca de Vigo, S.L., contra a sentenza de 20 de febreiro de 2014, ditada pola Sala do Contencioso-Administrativo (Sección Segunda) do Tribunal Superior de Xustiza de Galicia no recurso contencioso-administrativo nº 4492/2008, sentenza que casamos e anulamos.</p>
    <p>2°. Que, estimando o recurso contencioso-administrativo nº 4492/2008 interposto pola mencionada parte agora recorrente, debemos declarar e declaramos a nulidade de pleno dereito da Orde da Consellería de Política Territorial, Obras Públicas e Transporte da Xunta de Galicia, do 16 de maio de 2008, pola que se aproba definitiva e parcialmente o Plan xeral de ordenación urbana de Vigo, así como a posterior orde da Consellería de Medio Ambiente, Territorio e Infraestruturas, do 13 de xullo de 2009, que aprobou definitivamente o documento de cumprimento da citada orde canto ás cuestións que na primeira quedaron en suspenso, nulidade que comprende tamén a do propio Plan xeral de ordenación urbana de Vigo aprobado nelas.</p>
    <p>3º. Non formulamos declaración expresa sobre condena ao pagamento das costas procesuais causadas na instancia, nin tampouco neste recurso de casación».</p>
    <p>Santiago de Compostela, 18 de abril de 2016</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

