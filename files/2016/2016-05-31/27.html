---
date: '2016-05-31'
id: G0424-110516-0001
page: 20940
number: 102
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de maio de 2016, da Xefatura Territorial de Lugo, pola que se
  somete a información pública a petición de autorización administrativa previa
  e de construción dunha instalación eléctrica no concello de Monforte de Lemos
  (expediente IN407A 2016/36-2, 8345 AT).
range: Resolución
url: >-
  https://www.xunta.gal/dog/Publicados/2016/20160531/AnuncioG0424-110516-0001_gl.html
---
<p>Para os efectos previstos na Lei 24/2013 do 26 de decembro (BOE nº 310), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, Velle, Ourense.</p>
    <p>Denominación: actuacións complementarias LMT camiño Guntín-Reboredo.</p>
    <p>Situación: concello de Monforte de Lemos.</p>
    <p>Características técnicas:</p>
    <p>1. Paso aéreo a subterráneo situado sobre celosía metálica nº 4 B tipo C-12/4500 en liña de simple circuito procedente da subestación de Monforte que pasa a denominarse nova MOF812 (liña cero).</p>
    <p>2. Paso aéreo a subterráneo situado sobre celosía metálica nº 11 B tipo C-14/4500 en liña de simple circuito MOF805.</p>
    <p>3. Liña de media tensión aérea a 20 kV con orixe nun paso aéreo a subterráneo sobre apoio tubular metálico proxectado tipo CH-15/1000 e final no apoio de formigón existente nº 7-1, cunha lonxitude de 69 metros en condutor LA-56.</p>
    <p>4. Liña de media tensión subterránea nova MOF812-tramo subestación Monforte: LMT subterránea a 20 kV con orixe nunha cela de liña situada no interior da subestación de Monforte e final nun paso aéreo a subterráneo situado sobre un apoio metálico existente no interior da subestación de Monforte, cunha lonxitude de 87 metros en condutor RHZ1-240.</p>
    <p>5. Liña de media tensión subterránea nova MOF812-tramo sector mantemento UFD: LMT súbterránea a 20 kV con orixe nun paso aéreo a subterráneo situado sobre pórtico metálico existente no interior do sector mantemento Monforte e final nun paso aéreo a subterráneo proxectado ubicado sobre un apoio de formigón existente no interior do sector mantemento Monforte, cunha lonxitude de 55 metros en condutor RHZ1-240.</p>
    <p>6. Liña de media tensión subterránea nova MOF812-tramo entre apoios nº 4 B e nº 10 B: LMT subterránea a 20 kV con orixe nun paso aéreo a subterráneo proxectado sobre celosía metálica nº 4 B e final nun paso aéreo a subterráneo proxectado sobre celosía metálica nº 10 B, cunha lonxitude de 539 metros en condutor RHZ1-240.</p>
    <p>7. Adecuación do centro de transformación de distribución en edificio prefabricado existente camiño de Guntín (27CH67) cunha potencia de 250 kV.</p>
    <p>8. Adecuación do centro de transformación de distribución en edificio non prefabricado existente estrada Reboredo (27CM04) cunha potencia de 250 kV.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 10 de maio de 2016</p>
    <footer><p>Pilar Fernández López<br>Xefa territorial de Lugo</p></footer>

