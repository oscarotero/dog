---
date: '2016-06-16'
id: O92-080616-0001
page: 24682
number: 114
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 8 de xuño de 2016 pola que se redistribúen os créditos
  orzamentarios das bases reguladoras dos premios e axudas aos proxectos Piloto
  fábrica 4.0 en Galicia (Piloto fábrica 4.0), cofinanciados polo Fondo Europeo
  de Desenvolvemento Rexional con cargo ao programa operativo Feder Galicia
  2014-2020.
range: Resolución
url: >-
  https://www.xunta.gal/dog/Publicados/2016/20160616/AnuncioO92-080616-0001_gl.html
---
<p>No Diario Oficial de Galicia número 247, do 29 de decembro de 2015, publicouse a Resolución do 28 de decembro de 2015 pola que se dá publicidade do acordo do Consello de Dirección que aproba as bases reguladoras dos premios e axudas deste instituto aos proxectos Piloto fábrica 4.0 en Galicia (Piloto fábrica 4.0), cofinanciados polo Fondo Europeo de Desenvolvemento Rexional con cargo ao programa operativo Feder Galicia 2014-2020, e procedeuse a súa convocatoria en réxime de concorrencia competitiva.</p>
    <p>Na dita resolución, no seu punto cuarto, establécese a súa dotación orzamentaria, así como que o director xeral do Igape poderá ampliar os créditos e modificar as partidas orzamentarias, logo de declaración de dispoñibilidade dos créditos nos termos referidos no artigo 30.2 do Decreto 11/2009, mediante resolución publicada para o efecto.</p>
    <p>No número quinto da devandita resolución establecíase que os proxectos poderían ter como prazo máximo de execución, alternativamente, o 30 de setembro de 2016 ou o 30 de xuño de 2017.</p>
    <p>Unha vez examinados os proxectos e tomada a decisión do xurado, resulta que os prazos de execución dos proxectos individuais das empresas non se axustan á distribución de anualidades do crédito prevista inicialmente polo que, para poder resolver definitivamente a convocatoria e conceder os correspondentes premios e axudas, precísanse redistribuír os devanditos importes.</p>
    <p>Por todo o anterior, de conformidade co disposto no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que non se causan prexuízos a terceiros,</p>
    <h2>RESOLVO:</h2>
    <p>Único. Redistribuír os créditos orzamentarios das bases reguladoras dos premios e axudas deste instituto aos proxectos Piloto fábrica 4.0 en Galicia (Piloto fábrica 4.0), cofinanciados polo Fondo Europeo de Desenvolvemento Rexional con cargo ao programa operativo Feder Galicia 2014-2020, publicadas mediante Resolución do 28 de decembro de 2015 (DOG núm. 247, do 29 de decembro), quedando establecidos do seguinte xeito:</p>
    <table>
     <tbody>
      <tr>
       <td>Partida orzamentaria</td>
       <td>Orzamento 2016</td>
       <td>Orzamento 2017</td>
      </tr>
      <tr>
       <td>09.A1.741A.7706</td>
       <td>1.442.099,37</td>
       <td>2.457.900,63</td>
      </tr>
      <tr>
       <td>09.A1.741A.7820</td>
       <td>     20.000,00</td>
       <td>     80.000,00</td>
      </tr>
     </tbody>
    </table>
    <p>Santiago de Compostela, 8 de xuño de 2016</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

