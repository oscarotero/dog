---
date: '2016-06-16'
id: O3G1-080616-0001
page: 24635
number: 114
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 6 de xuño de 2016 pola que se redistribúen e minoran os créditos
  orzamentarios por epígrafes recollidas na Resolución do 16 de decembro de 2015
  pola que se establecen as bases reguladoras e se anuncia a convocatoria
  anticipada de subvencións para a realización de auditorías enerxéticas,
  implantación de sistemas de xestión, mobilidade con combustibles alternativos
  e proxectos de aforro e eficiencia enerxética nas empresas dos sectores de
  industria e servizos para o ano 2016, cofinanciadas polo Fondo Europeo de
  Desenvolvemento Rexional no marco do programa operativo Feder-Galicia
  2014-2020.
range: Resolución
url: >-
  https://www.xunta.gal/dog/Publicados/2016/20160616/AnuncioO3G1-080616-0001_gl.html
---
<p>Mediante Resolución do 16 de decembro de 2015 que foi publicada no <em>Diario Oficial de Galicia</em> número 247, do 29 de decembro, establecéronse as bases reguladoras para a realización de auditorías enerxéticas, implantación de sistemas de xestión, mobilidade con combustibles alternativos e proxectos de aforro e eficiencia enerxética nas empresas dos sectores de industria e servizos para o ano 2016, cofinanciadas polo Fondo Europeo de Desenvolvemento Rexional no marco do programa operativo Feder-Galicia 2014-2020.</p>
    <p>No transcurso do procedemento administrativo de concesión das axudas, cando xa rematou o prazo de presentación de solicitudes (29.2.2016), nalgunha das epígrafes o número de solicitantes é inferior ao esperado, mentres que noutros o volume de axuda solicitada superou a dispoñibilidade orzamentaria; por tanto, cómpre facer unha redistribución de fondos entre as distintas epígrafes e liberar o crédito orzamentario sobrante que resultaría de atender todas as solicitudes.</p>
    <p> De acordo co disposto no artigo 31 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (DOG núm. 20, do 29 de xaneiro), cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria. En calquera caso, cómpre subliñar que non se trata de modificar a contía máxima fixada na convocatoria, ao non darse ningún dos supostos previstos no artigo 30.2 do referido Decreto 11/2009.</p>
    <p>Por todo o anterior, coa finalidade de incrementar a eficacia administrativa e a eficiencia na asignación de recursos públicos, maximizando o impulso de proxectos de aforro e eficiencia enerxética e atendendo a totalidade das solicitudes en cada un dos epígrafes da convocatoria.</p>
    <h2>RESOLVO:</h2>
    <p>Primeiro. Modificar o crédito destinado ás subvencións para realización de auditorías enerxéticas, implantación de sistemas de xestión, mobilidade con combustibles alternativos e proxectos de aforro e eficiencia enerxética nas empresas dos sectores de industria e servizos para o ano 2016 cofinanciadas polo Fondo Europeo de Desenvolvemento Rexional no marco do programa operativo Feder-Galicia 2014-2020, redistribuíndoas do seguinte xeito:</p>
    <p>Axudas a proxectos de aforro e eficiencia enerxética (IN417Y).</p>
    <table>
     <tbody>
      <tr>
       <td rowspan="2">Liña de axuda</td>
       <td rowspan="2">Abreviatura</td>
       <td colspan="3">Dotación orzamentaria (€)</td>
      </tr>
      <tr>
       <td>Importe inicial</td>
       <td>Modificación</td>
       <td>Importe final</td>
      </tr>
      <tr>
       <td>Auditorías enerxéticas</td>
       <td>AE</td>
       <td>300.000,00</td>
       <td>-241.846,00</td>
       <td>58.154,00</td>
      </tr>
      <tr>
       <td>Mobilidade con combustibles alternativos</td>
       <td>MA</td>
       <td>1.000.000,00</td>
       <td>-952.573,12</td>
       <td>47.426,88</td>
      </tr>
      <tr>
       <td>Implantación sistemas de xestión</td>
       <td>SX</td>
       <td>200.000,00</td>
       <td>-190.684,00</td>
       <td>9.316,00</td>
      </tr>
      <tr>
       <td colspan="2">Proxectos de aforro e eficiencia enerxética no sector industrial e ESE</td>
       <td>7.261.788,96</td>
       <td>-2.839.866,51</td>
       <td>4.421.922,45</td>
      </tr>
      <tr>
       <td colspan="3">Proxectos de aforro e eficiencia enerxética no sector servizos</td>
       <td>-39.962,32</td>
       <td>766.902,72</td>
      </tr>
      <tr>
       <td colspan="2">Total</td>
       <td>9.568.654,00</td>
       <td>-4.264.931,95</td>
       <td>5.303.722,05</td>
      </tr>
     </tbody>
    </table>
    <p>Segundo. A eficacia da presente resolución producirase coa súa publicación no <em>Diario Oficial de Galicia</em>.</p>
    <p>Santiago de Compostela, 6 de xuño de 2016</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

