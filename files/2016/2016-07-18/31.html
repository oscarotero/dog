---
date: '2016-07-18'
id: G0424-300616-0018
page: 31277
number: 135
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 20 de xuño de 2016, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Moaña (expediente IN407A 2016/187-4).
range: Resolución
url: >-
  https://www.xunta.gal/dog/Publicados/2016/20160718/AnuncioG0424-300616-0018_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita, da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo 204, 36207 Vigo.</p>
    <p>Título: LMT CII809 Domaio Signo.</p>
    <p>Situación: Moaña.</p>
    <p>Características técnicas: LMT aérea a 20 kV con condutor LA-110 de 52 metros de lonxitude, con orixe no apoio proxectado nº 1, CH-2500-11P, e final no apoio proxectado nº 2, HVH-4500-S13. LMT subterránea a 20 kV con condutor RHZ de 25 metros de lonxitude, con orixe no paso aéreo subterráneo no apoio proxectado nº 2 e final no CT proxectado Doamio Signo. LMT subterránea a 20 kV con condutor RHZ de 382 metros de lonxitude, con orixe no CT proxectado e final no apoio proxectado nº 12 na LMT CII809 Latón 9. Centro de transformación de 400 kVA, r.t. 20 kV/400-230 V, situado en Domaio, Moaña.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións por duplicado nesta xefatura territorial, avenida Fernández Ladreda, 43, 36003 Pontevedra, no prazo de trinta días, a partir da última publicación ou notificación individual.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacions por razón do disposto no artigo 145 do Real decreto 1955/2000, anteriormente citado.</p>
    <p>Así mesmo, e no mencionado prazo, poderase examinar nesta xefatura territorial o proxecto da instalación.</p>
    <p>Pontevedra, 20 de xuño de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Predio 3. Municipio: Moaña; lugar: Bulsiños; titular: herdeiros de Manuel Pastoriza Cuña; afeccións: 6,62 m2 para o centro de transformación, 17,78 m2 para liña subterránea, 1,28 m2 para o apoio nº 2 e 98,2 m2 de voo correspondentes a 17 metros de liña aérea.</p>
    <p>Predio 4. Municipio: Moaña; lugar: Bulsiños; titular: Umberto Rosales Pérez; afeccións: 5,24 m2 para o centro de transformación, 1,28 m2 para liña subterránea, 1,28 m2 para o apoio nº 2 e 102,14 m2 de voo.</p>
    <p>Predio 5. Municipio: Moaña; lugar: Lamas; titular: Milagros Bermúdez Ferradas; afeccións: 1,10 m2 para o apoio nº 3.</p>

