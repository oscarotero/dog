---
date: '2016-07-18'
id: O143-040716-0001
page: 31312
number: 135
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 28 de xuño de 2016 pola que se fai público o cofinanciamento a
  través do Proxecto Life+política e gobernanza ambiental, Solucións
  sustentables para pequenos abastecementos de auga, denominado Life Rural
  Supplies, de varios servizos.
range: Resolución
url: >-
  https://www.xunta.gal/dog/Publicados/2016/20160718/AnuncioO143-040716-0001_gl.html
---
<footer><p><img src="/dog/Publicados/2016/20160718/AnuncioO143-040716-0001_gl-web-images/logo%20augas_fmt.jpeg" alt="missing image file"></p></footer>
    <p>De conformidade coa normativa da Unión Europea reguladora dos fondos europeos procédese a dar publicidade ao cofinanciamento europeo, para os efectos do cumprimento da obriga de información e publicidade establecida na regulación europea sobre os fondos e, en xeral, do disposto na demais normativa que resulte de aplicación na materia e ao abeiro do previsto na Lei 9/2010, do 4 de novembro, de augas de Galicia, e no Decreto 32/2012, do 12 de xaneiro, polo que se aproba o estatuto da entidade pública Augas de Galicia, das seguintes actuacións: </p>
    <p>1. Entidade adxudicadora.</p>
    <p>Organismo: Augas de Galicia.</p>
    <p>Dependencia que tramita o expediente: contratación.</p>
    <p>Tipo de contrato: servizo.</p>
    <p>Tramitación: ordinaria.</p>
    <p>Procedemento: gasto menor.</p>
    <p>2. Obxecto do contrato.</p>
    <p>a) Título: realización dunha instrución técnica aplicable ao abastecemento autónomo.</p>
    <p>Clave do expediente: GA.16017.</p>
    <p>CPV (referencia de nomenclatura): 71356000-8.</p>
    <p>Orzamento base: importe neto: 9.900,80 euros. Importe total: 11.979,97 euros. </p>
    <p>Prazo de execución: seis meses.</p>
    <p>Importe da oferta: importe neto: 9.700,80 euros. Importe total: 11.737,97 euros.</p>
    <p>Empresa: SGS Tecnos, S.A.</p>
    <p>b) Título: tradución e interpretación simultánea para a conferencia sobre abastecemento rural.</p>
    <p>Clave do expediente: GA.16037.</p>
    <p>CPV (referencia de nomenclatura): 79540000-1.</p>
    <p>Orzamento base: importe neto: 2.308,60 euros. Importe total: 2.793,41 euros. </p>
    <p>Prazo de execución: 4 horas. Celebrado entre as 10.00 h e as 14.00 h do día 10 de xuño de 2016.</p>
    <p>Importe da oferta: importe neto: 2.300,00 euros. Importe total: 2.783,00 euros.</p>
    <p>Empresa: Audiovisuales Codec, S.L.</p>
    <p>3. Cofinanciamento da Unión Europea.</p>
    <p>As actuacións referidas no punto 2) cofinanciaranse coa contribución do instrumento financeiro LIFE da Unión Europea, que poderá alcanzar ata a porcentaxe máxima do 50 % dos gastos do proxecto, a través dos fondos LIFE+política e gobernanza ambiental, que teñen por finalidade o cofinanciamento de accións e proxectos que contribúen ao desenvolvemento de conceptos políticos, tecnoloxías, métodos e instrumentos innovadores, dentro do proxecto aprobado LIFE12/ENV/ES/000557 «Solucións sostibles para pequenos abastecementos de auga (Life Rural Supplies)». Nos proxectos LIFE+política e gobernanza ambiental aprobados para o seu cofinanciamento comunitario o 7 de agosto de 2013, o beneficiario coordinador é o Concello de Abegondo e os participantes como socios beneficiarios Augas de Galicia e a Consellería de Sanidade. </p>
    <p>En concreto, o gasto indicado coa letra a) no eido de Acción A.2: «Elaboración dunha instrución técnica aplicable ao abastecemento autónomo» e o indicado coa letra b) no eido de Acción E.2: «Xestión do proxecto».</p>
    <p>Santiago de Compostela, 28 de xuño de 2016</p>
    <footer><p>A presidenta de Augas de Galicia<br>P.D. (Resolución do 30.1.2012; DOG nº 21, do 31 de xaneiro)<br>Roberto Rodríguez Martínez<br>Director de Augas de Galicia</p></footer>

