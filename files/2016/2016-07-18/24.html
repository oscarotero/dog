---
date: '2016-07-18'
id: G2411-270616-0001
page: 31263
number: 135
agency: Xulgado do Social número 2 de Santiago de Compostela
section: V. Administración de xustiza.
title: EDICTO (242/2015).
range: Edicto
url: >-
  https://www.xunta.gal/dog/Publicados/2016/20160718/AnuncioG2411-270616-0001_gl.html
---
<p>Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fai saber que no procedemento execución de títulos xudiciais 242/2015 deste xulgado do social, seguidos por instancia de María Teresa Silva Rivera contra a empresa Universidade de Santiago de Compostela, Sulzer Orthopedics Ibérica, S.A., Zimmer, S.A., sobre ordinario, se ditou a seguinte resolución, cuxa parte dispositiva se xunta:</p>
    <p>Parte dispositiva.</p>
    <p>Acordo:</p>
    <p>a) Declarar o executado Centerpulse Ibérica, S.A. (antes Sulzer Orthopedics Ibérica, S.A.) en situación de insolvencia por importe de 27.974,07 euros de principal, máis 2.857,50 euros calculados provisionalmente para xuros e custas, máis 601 euros en concepto de honorarios de letrado, insolvencia que se entenderá para todos os efectos como provisional, continuando coa tramitación respecto das outras executadas.</p>
    <p>b) Procédase á súa inscrición no rexistro correspondente. </p>
    <p>Notifíqueselles ás partes e fágaselles saber que en aplicación do mandato contido no artigo 53.2 da LXS, no primeiro escrito ou comparecencia perante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean sendo utilizados como instrumentos de comunicación co Tribunal.</p>
    <p>Modo de impugnación: contra a presente resolución cabe recurso directo de revisión que se deberá interpoñer perante quen dita a resolución no prazo de tres días hábiles seguintes ao da súa notificación con expresión da infracción cometida nela a xuízo do recorrente, artigo 188 LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta nº 1596 clave 64 N no Banesto e debe indicar no campo concepto «recurso» seguida do código «31 social-revisión de resolucións letrado da Administración de xustiza». Se o ingreso se fai mediante transferencia bancaria deberá incluír tras a conta referida, separados por un espazo coa indicación «recurso», seguida do «31 social-revisión de resolucións letrado da Administración de xustiza». Se efectúa diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza.</p>
    <p>Para que sirva de notificación en legal forma a Centerpulse Ibérica, S.A. (antes Sulzer Orthopedics Ibérica, S.A.), en ignorado paradoiro, expido o presente edicto para inserir no DOG.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 27 de xuño de 2016</p>
    <footer><p>A letrada da Administración de xustiza</p></footer>

