---
date: '2016-01-18'
id: G0164-120116-0002
page: 1765
number: 10
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 11 de xaneiro de 2016 pola que se modifica a Orde do 25 de xaneiro de
  2012, de delegación de competencias nos órganos superiores, directivos e
  periféricos desta consellería.
range: Orde
url: >-
  https://www.xunta.gal/dog/Publicados/2016/20160118/AnuncioG0164-120116-0002_gl.html
---
<p>A Orde do 25 de xaneiro de 2012, de delegación de competencias nos órganos superiores, directivos e periféricos da Consellería de Educación, Cultura e Ordenación Universitaria, regula a delegación de competencias da persoa titular da Consellería de Cultura, Educación e Ordenación Universitaria nas persoas titulares da Secretaría Xeral Técnica, das diferentes secretarías xerais, direccións xerais e xefaturas territoriais, no ámbito dos servizos centrais e periféricos correspondentes.</p>
    <p>O Decreto 144/2001, do 7 de xuño, sobre indemnizacións por razón do servizo ao persoal con destino na Administración autonómica de Galicia, modificado polo Decreto 144/2008, do 26 de xuño, e polo Decreto 96/2011, do 5 de maio, establece na súa disposición derradeira primeira que cada consellería, entidade ou organismo sufragará as indemnizacións e demais compensacións que teñan dereito a percibir os servizos que deles dependan, calquera que sexa o órgano ou organismo da Administración da Comunidade Autónoma a que pertenza o persoal que teña que realizalos.</p>
    <p>Mediante a Orde do 25 de xaneiro de 2012, o conselleiro de Cultura, Educación e Ordenación Universitaria delega na persoa titular da Secretaría Xeral Técnica a competencia para designar as comisións de servizos con dereito a indemnización previstas no Decreto 144/2001, do 7 de xuño, a excepción das designadas pola persoa titular da Secretaría Xeral de Política Lingüística e polas persoas titulares das xefaturas territoriais.</p>
    <p>Á vista do gran volume de sinatura de designacións de comisións de servizos con dereito a indemnización asumido pola persoa titular da Secretaría Xeral Técnica, resulta necesario proceder a adaptar as normas de delegación de competencias previstas na Orde do 25 de xaneiro de 2012, co fin de que as persoas titulares das diferentes secretarías xerais e direccións xerais designen as comisións de servizos respecto do persoal adscrito aos ditos órganos, en prol de acadar unha maior axilidade na actuación administrativa.</p>
    <p>En consecuencia, en virtude das facultades que me confiren os artigos 38, 43.3 e 44 da Lei 1/1983, do 22 de febreiro, de normas reguladoras da Xunta e da súa Presidencia; o artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia; o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais disposicións de xeral aplicación,</p>
    <h2>RESOLVO:</h2>
    <p>Artigo único. <em>Modificación da Orde do 25 de xaneiro de 2012 de delegación de competencias nos órganos superiores, directivos e periféricos da Consellería de Cultura, Educación e Ordenación Universitaria</em></p>
    <p>A Orde do 25 de xaneiro de 2012 de delegación de competencias nos órganos superiores, directivos e periféricos da Consellería de Cultura, Educación e Ordenación Universitaria queda modificada como segue:</p>
    <p>Un. A alínea e) do artigo 1 queda redactada como segue:</p>
    <p>«e) Designar as comisións de servizos con dereito a indemnización previstas no Decreto 144/2001, do 7 de xuño, sobre indemnizacións por razón do servizo ao persoal con destino na Administración autonómica de Galicia, do persoal adscrito a esta secretaría xeral técnica, así como dos altos cargos da consellería».</p>
    <p>Dous. A alínea f) do artigo 1 queda redactada como segue:</p>
    <p>«f) Autorizar a asistencia do persoal adscrito a esta secretaría xeral técnica a cursos e actividades de formación e perfeccionamento».</p>
    <p>Tres. Engádese unha alínea d) ao artigo 2 co seguinte contido:</p>
    <p>«d) Designar as comisións de servizos con dereito a indemnización previstas no Decreto 144/2001, do 7 de xuño, sobre indemnizacións por razón de servizo ao persoal con destino na Administración autonómica de Galicia, do persoal adscrito a esta secretaría xeral, así como autorizar a súa asistencia a cursos e actividades de formación e perfeccionamento».</p>
    <p>Catro. A alínea b) do artigo 4 queda redactada como segue:</p>
    <p>«b) Designar as comisións de servizos con dereito a indemnización previstas no Decreto 144/2001, do 7 de xuño, sobre indemnizacións por razón de servizo ao persoal con destino na Administración autonómica de Galicia, do persoal adscrito a esta secretaría xeral, así como autorizar a súa asistencia a cursos e actividades de formación e perfeccionamento».</p>
    <p>Quinto. A alínea b) do artigo 5 queda redactada como segue:</p>
    <p>«b) Designar as comisións de servizos con dereito a indemnización previstas no Decreto 144/2001, do 7 de xuño, sobre indemnizacións por razón de servizo ao persoal con destino na Administración autonómica de Galicia, do persoal adscrito a esta dirección xeral, así como autorizar a súa asistencia a cursos e actividades de formación e perfeccionamento».</p>
    <p>Sexto. Engádese unha alínea e) ao artigo 6 co seguinte contido:</p>
    <p>«e) Designar as comisións de servizos con dereito a indemnización previstas no Decreto 144/2001, do 7 de xuño, sobre indemnizacións por razón de servizo ao persoal con destino na Administración autonómica de Galicia, do persoal adscrito a esta dirección xeral, así como autorizar a súa asistencia a cursos e actividades de formación e perfeccionamento».</p>
    <p>Disposición derradeira. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 11 de xaneiro de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

