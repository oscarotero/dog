---
date: '2016-01-18'
id: G0003-070116-0006
page: 1879
number: 10
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de decembro de 2015, da Xerencia de Xestión Integrada de
  Lugo, Cervo e Monforte de Lemos, pola que se resolve a convocatoria para a
  provisión, polo sistema de avaliación colexiada, do posto de xefe/a da Sección
  de Anestesioloxía e Reanimación (CMA) do Hospital Universitario Lucus Augusti
  de Lugo.
range: Resolución
url: >-
  https://www.xunta.gal/dog/Publicados/2016/20160118/AnuncioG0003-070116-0006_gl.html
---
<p>Convocado pola Resolución do 12 de maio de 2015 (DOG núm. 102, do 2 de xuño), a provisión do posto de xefe/a de Sección de Anestesioloxía e Reanimación (CMA) do Hospital Lucus Augusti, esta gerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión de postos de xefatura e coordinación nas institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo), e na Orde do 12 de abril de 2013 (DOG núm. 76, do 19 de abril), pola que se desenvolve a estrutura organizativa de Xestión Integrada de Lugo, Cervo e Monforte de Lemos, así como na Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, </p>
    <h2>DISPÓN: </h2>
    <p>Primeiro. Resolver a convocatoria pública para a provisión do posto de xefe/a de Sección de Anestesioloxía e Reanimación (CMA) do Hospital Universitario Lucus Augusti, convocada pola Resolución do 12 de maio de 2015 (DOG núm. 102, do 2 de xuño).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo polo que se percibirán os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. O aspirante nomeado obterá un nomeamento que será obxecto de avaliación cada catro anos, para os efectos de apreciar o nivel de rendemento. O resultado da avaliación determinará a prórroga do nomeamento ou, de ser o caso, a súa remoción. A omisión da avaliación non suporá a consideración do nomeamento como definitivo.</p>
    <p>Quinto. Contra a presente resolución, que non pon fin á vía administrativa conforme a Lei 6/2001, do 29 de xuño (DOG núm. 135, do 12 de xullo) de adecuación da normativa da Comunidade Autónoma Galega á Lei 4/1999, do 13 de xaneiro, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, poderá interpoñerse recurso de alzada perante o mesmo órgano que ditou o acto ou ante o competente para resolvelo que será a Dirección Xeral de Recursos Humanos do Servizo Galego de Saúde, no prazo dun mes, que comezará a contar a partir do día seguinte ao da súa publicación, de conformidade co establecido nos artigos 114 e seguintes da Lei 30/1992 citada.</p>
    <p>Lugo, 21 de decembro de 2015</p>
    <footer><p>Antonio García Quintáns<br>Xerente de Xestión Integrada de Lugo, Cervo e Monforte de Lemos</p></footer>
    <h2>ANEXO</h2>
    <p>Denominación do posto: xefe/a da Sección de Anestesioloxía e Reanimación (CMA).</p>
    <p>Nome e apelidos: Manuela Gómez Rois.</p>
    <p>NIF: *****158H (*).</p>
    <p>(*) Ocúltase parcialmente o número do documento nacional de identidade para preservar os dereitos de carácter persoal, de acordo coa Lei orgánica 15/1999, do 13 de decembro.</p>

