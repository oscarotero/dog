---
date: '2016-01-18'
id: L311-241215-0001
page: 1919
number: 10
agency: Concello de Beariz
section: VI. Anuncios. b) Administración local.
title: >-
  ANUNCIO da aprobación definitiva do Plan especial para a creación dun
  cemiterio municipal.
range: Anuncio
url: >-
  https://www.xunta.gal/dog/Publicados/2016/20160118/AnuncioL311-241215-0001_gl.html
---
<p>O Pleno do Concello de Beariz (Ourense), en sesión ordinaria do 27 de novembro de 2015, adoptou o seguinte acordo:</p>
    <p>Primeiro. Aprobar definitivamente o Plan especial para a creación dun cemiterio municipal no concello de Beariz (Ourense), segundo determina o artigo 86.1.d) da LOUGA.</p>
    <p>Segundo. Publicar a aprobación definitiva no Diario Oficial de Galicia, para os efectos do establecido no artigo 92.1 da Lei 9/2002 da LOUGA. Esta publicación deberá realizarse no prazo dun mes desde a adopción da aprobación definitiva.</p>
    <p>Igualmente, publicarase a aprobación definitiva xunto coa normativa e as ordenanzas do Plan especial no Boletín Oficial da provincia de Ourense. Todo isto en virtude do establecido no artigo 92.2 da LOUGA.</p>
    <p>Terceiro. Comunicar o acordo de aprobación definitiva en virtude do artigo 92.3 da LOUGA, para os efectos oportunos, á consellería competente na materia de urbanismo e ordenación do territorio, achegando as copias autenticadas de dous exemplares do plan aprobado definitivamente con todos os planos e documentos que integran o plan sobre os que recaese o acordo de aprobación definitiva, debidamente dilixenciados polo secretario do concello.</p>
    <p>Así mesmo, faise constar que con data do 23 de decembro de 2015 tivo entrada na Consellería de Medio Ambiente, Territorio e Infraestruturas a documentación sobre a que se ditou o acordo de aprobación definitiva, ao abeiro do establecido no artigo 92.3 da LOUGA.</p>
    <p>Contra o presente acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición de carácter xeral, poderá interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contado desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de poder interpoñer calquera outro recurso que poida considerar máis conveniente ao seu dereito.</p>
    <p>Beariz, 23 de decembro de 2015</p>
    <footer><p>Manuel Prado López<br>Alcalde</p></footer>

