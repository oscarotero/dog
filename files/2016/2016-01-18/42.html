---
date: '2016-01-18'
id: G0310-120116-0001
page: 1938
number: 10
agency: 'Sociedade Municipal de Xestión do Transporte Urbano de Santiago, S.A. (TUSSA)'
section: VI. Anuncios. b) Administración local.
title: >-
  RESOLUCIÓN do 23 de decembro de 2015 pola que se anuncia a licitación, polo
  procedemento aberto, da contratación da subministración e do mantemento dun
  equipo multifunción.
range: Resolución
url: >-
  https://www.xunta.gal/dog/Publicados/2016/20160118/AnuncioG0310-120116-0001_gl.html
---
<p>1. Obxecto do contrato: subministración dun equipo multifunción, que inclúe a instalación, configuración, posta en funcionamento e o mantemento integral durante a vixencia do contrato.</p>
    <p>2. Orzamento máximo de licitación:</p>
    <p>O orzamento máximo de licitación, sen incluír o IVE, que deberá soportar TUSSA para a subministración do equipo multifunción fíxase en 4.500 €+IVE.</p>
    <p>O IVE correspondente (21 % do orzamento base anterior) ascende a 945 €.</p>
    <p>No caso do mantemento, o importe máximo de licitación por páxina é de: en branco e negro: 0,015 €/páxina+IVE; en cor: 0,085 €/páxina+IVE.</p>
    <p>3. Procedemento de licitación: licitación pública por procedemento aberto. </p>
    <p>4. Duración: </p>
    <p>O contrato terá unha duración de cinco anos, contados desde o día que se estipule no contrato.</p>
    <p>O equipo, xunto con calquera hardware e software ofertado, será subministrado e posto en explotación nun prazo máximo de 10 días hábiles contados desde a data de formalización do contrato.</p>
    <p>5. Presentación de proposicións: os licitadores poderán presentar proposicións nas oficinas de TUSSA (praza de Camilo Díaz Baliño, s/n (estación de autobuses), 15704 Santiago de Compostela (A Coruña), das 9.00 ás 14.00 horas, dentro do prazo de quince días naturais contados desde o día seguinte á data de publicación deste anuncio no DOG.</p>
    <p>6. Garantía provisional: non se exixe.</p>
    <p>7. Garantía definitiva: 529 euros.</p>
    <p>8. Clasificación: non se exixe.</p>
    <p>9. Apertura da proposición económica: a data e o lugar de apertura do sobre núm. 2 anunciarase cunha antelación mínima de tres días naturais ao da súa realización no perfil do contratante: www.tussa.org.</p>
    <p>10. Documentación e demais información: nas oficinas de TUSSA. Tfno.: 981 56 82 10. Fax: 981 57 43 24. Na web da sociedade: www.tussa.org.</p>
    <p>11. Gastos dos anuncios: o gasto derivado da publicación desta licitación será por conta do adxudicatario.</p>
    <p>Santiago de Compostela, 23 de decembro de 2015</p>
    <footer><p>José Ramón Mosquera Ferreiro<br>Director xerente da Sociedade Municipal de Xestión<br>do Transporte Urbano de Santiago, S.A. (TUSSA)</p></footer>

