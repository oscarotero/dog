---
date: '2016-01-18'
id: O3G1-120116-0002
page: 1768
number: 10
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 12 de xaneiro de 2016 pola que se fan públicos os anexos da
  Resolución do 23  de decembro de 2015 pola que se establecen as bases
  reguladoras e se anuncia a convocatoria anticipada de subvencións para
  proxectos de equipamentos térmicos de biomasa, para o ano 2016, cofinanciadas
  polo Fondo Europeo de Desenvolvemento Rexional, no marco do programa operativo
  Feder-Galicia 2014-2020.
range: Resolución
url: >-
  https://www.xunta.gal/dog/Publicados/2016/20160118/AnuncioO3G1-120116-0002_gl.html
---
<p>O 30 de decembro de 2015 publicouse no DOG a Resolución do 23 de decembro de 2015 pola que se establecen as bases reguladoras e se anuncia a convocatoria anticipada de subvencións para proxectos de equipamentos térmicos de biomasa, para o ano 2016, cofinanciadas polo Fondo Europeo de Desenvolvemento Rexional (Feder) no marco do programa operativo Feder-Galicia 2014-2020. Xunto coa citada resolución non se fixeron públicos os anexos, polo que cómpre agora proceder á súa publicación.</p>
    <p>En consecuencia co anteriormente exposto e no exercicio das facultades que me confire o artigo 8 da Lei 3/1999, do 11 de marzo, de creación do Instituto Enerxético de Galicia (DOG núm. 61, do 30 de marzo).</p>
    <h2>ACORDO:</h2>
    <p>Primeiro. Facer públicos os anexos da Resolución do 23 de decembro de 2015 pola que se establecen as bases reguladoras e se anuncia a convocatoria anticipada de subvencións para proxectos de equipamentos térmicos de biomasa, para o ano 2016, cofinanciadas polo Fondo Europeo de Desenvolvemento Rexional (Feder) no marco do programa operativo Feder-Galicia 2014-2020.</p>
    <p>Segundo. Modificar a data para presentar as solicitudes que figura no artigo 8.2 das bases reguladoras. O prazo será dun (1) mes, contado desde o día seguinte ao da publicación desta resolución no <em>Diario Oficial de Galicia</em>.</p>
    <p>Terceiro. Procédese a facer a seguinte corrección de erros no artigo 15.1.a) das bases reguladoras:</p>
    <p>Onde di: «a) Prestacións segundo as características do equipo xerador (ata 35 puntos)», debe dicir: «a) Prestacións segundo as características do equipo xerador (ata 40 puntos)».</p>
    <p>Disposición derradeira. Entrada en vigor</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 12 de xaneiro de 2016</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

