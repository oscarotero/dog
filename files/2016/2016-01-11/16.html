---
date: '2016-01-11'
id: G0003-301215-0006
page: 998
number: 5
agency: Servizo Galego de Saúde
section: IV. Oposicións e concursos.
title: >-
  ANUNCIO do 17 de decembro de 2015, da Xerencia de Xestión Integrada da Coruña,
  polo que se resolve a convocatoria pública para a provisión, polo procedemento
  de libre designación, dun posto de xefe/a do Servizo de Compras e
  Subministracións.
range: Anuncio
url: >-
  https://www.xunta.gal/dog/Publicados/2016/20160111/AnuncioG0003-301215-0006_gl.html
---
<p>Convocada por Resolución do 8 de setembro de 2015 (<em>Diario Oficial de Galicia</em> nº 185, do 28 de setembro), a provisión dun posto de xefe/a de Servizo de Compras e Subministracións da Xerencia de Xestión Integrada da Coruña, esta Xerencia, en virtude das competencias atribuídas polo Decreto 43/2013, do 21 de febreiro (<em>Diario Oficial de Galicia</em> nº 47, do 7 de marzo), polo que se establece a estrutura orgánica do Servizo Galego de Saúde, a Orde do 5 de xullo de 2012 (<em>Diario Oficial de Galicia</em> nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro (<em>Diario Oficial de Galicia</em> nº 199, do 15 de outubro), polo que se regula a estrutura organizativa de Xestión Integrada do Servizo Galego de Saúde,</p>
    <h2>RESOLVE:</h2>
    <p>Primeiro. Resolver a convocatoria pública para a provisión dun posto de xefe/a de Servizo de Compras e Subministracións da Xerencia de Xestión Integrada da Coruña, convocada, por Resolución do 8 de setembro de 2015 (<em>Diario Oficial de Galicia</em> nº 185, do 28 de setembro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres (3) días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días (15) hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terá a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderá interpoñerse recurso de alzada ante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada por Lei 4/1999, do 13 de xaneiro.</p>
    <p>A Coruña, 17 de decembro de 2015</p>
    <footer><p>Francisco José Vilanova Fraga<br>Xerente de Xestión Integrada da Coruña</p></footer>
    <h2>ANEXO</h2>
    <p>Denominación do posto: xefe/a de Servizo de Compras e Subministracións da Xerencia de Xestión Integrada da Coruña.</p>
    <p>Nome e apelidos: Gómez Fernández, Benito Valentín.</p>
    <p>DNI: *****465 T (*).</p>
    <p>(*) Ocúltase parcialmente o número do documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

