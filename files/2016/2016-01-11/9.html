---
date: '2016-01-11'
id: U500-211215-0014
page: 981
number: 5
agency: Universidade de Vigo
section: III. Outras disposicións.
title: >-
  RESOLUCIÓN do 15 de decembro de 2015 pola que se publica a modificación no
  plan de estudos da titulación de grao en Enxeñaría de Tecnoloxías de
  Telecomunicación.
range: Resolución
url: >-
  https://www.xunta.gal/dog/Publicados/2016/20160111/AnuncioU500-211215-0014_gl.html
---
<p>O plan de estudos da titulación de grao en Enxeñaría de Tecnoloxías de Telecomunicación pola Universidade de Vigo foi publicado no Boletín Oficial del Estado do 11 de xaneiro de 2013, unha vez establecido o carácter oficial do título por acordo do Consello de Ministros do 12 de novembro de 2010, publicado mediante Resolución do 22 de novembro de 2010, da Secretaría Xeral de Universidades (BOE do 16 de decembro).</p>
    <p>De conformidade co que dispón o artigo 28 do Real decreto 1393/2007, do 29 de outubro, modificado polo Real decreto 861/2010, do 2 de xullo, polo que se establece o procedemento para a modificación de plans de estudo xa verificados, e tras obter o informe favorable da Axencia para a Calidade do Sistema Universitario de Galicia á solicitude da Universidade de Vigo de modificación do plan de estudos da titulación de grao en Enxeñaría de Tecnoloxías de Telecomunicación, esta reitoría </p>
    <h2>RESOLVE:</h2>
    <p>Publicar a modificación do plan de estudos conducente á obtención do título universitario oficial de graduado ou graduada en Enxeñaría de Tecnoloxías de Telecomunicación pola Universidade de Vigo que se recolle no anexo a esta resolución.</p>
    <p>Vigo, 15 de decembro de 2015</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO<br>Resolución do 15 de decembro de 2015 pola que se publica a modificación<br>do plan de estudos de grao en Enxeñaría de Tecnoloxías de Telecomunicación </h2>
    <p>Denominación do título: graduado ou graduada en Enxeñaría de Tecnoloxías de Telecomunicación pola Universidade de Vigo.</p>
    <p>Código da titulación: V05G300 (Escola de Enxeñaría de Telecomunicación. Campus de Vigo).</p>
    <p>De conformidade coa modificación do plan de estudos da titulación de grao en Enxeñaría de Tecnoloxías de Telecomunicación pola Universidade de Vigo, esta reitoría procede á modificación da publicación no sentido seguinte:</p>
    <p>1. Na organización temporal do plan de estudos, no curso 3, semestre 2 da mención: sistemas de telecomunicación, a partir do curso 2015/16 engádese a materia obrigatoria de xestión do espectro radioeléctrico e extínguese a materia obrigatoria de xestión e certificación radioeléctricas, da cal só se poderá matricular o alumnado que xa se matriculou nela en cursos anteriores.</p>
    <p>2. Na organización da oferta de créditos ECTS do plan de estudos por módulos e materias engádese a materia de mobilidade, con 30 ECTS, no módulo de optatividade (162 ECTS) e queda a oferta total de ECTS en 516.</p>
    <p>A temporalidade das materias poderá, por circunstancias excepcionais, sufrir modificacións, sempre que o autorice a vicerreitoría con competencias en organización académica e con anterioridade ao inicio do curso académico. </p>

