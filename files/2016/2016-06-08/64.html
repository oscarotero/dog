---
date: '2016-06-08'
id: L208-270516-0001
page: 23328
number: 108
agency: Concello de Cangas
section: VI. Anuncios. b) Administración local.
title: >-
  ANUNCIO de apertura do prazo de convocatoria pública de subvencións en
  concorrencia competitiva para o desenvolvemento de programas e actividades de
  servizos sociais e igualdade.
range: Anuncio
url: >-
  https://www.xunta.gal/dog/Publicados/2016/20160608/AnuncioL208-270516-0001_gl.html
---
<p>Aprobadas por acordo da Xunta de Goberno Local do 9.5.2016 as bases reguladoras da convocatoria de concesión de subvencións, en réxime de concorrencia competitiva, para o desenvolvemento de programas e actividades de servizos sociais e igualdade durante o ano 2016 e publicadas integramente no <em>Boletín Oficial</em> da provincia de Pontevedra núm. 96, do 20.5.2016 e na páxina web do concello, faise público un extracto destas, así como a apertura de prazo para presentación de solicitudes, co seguinte teor:</p>
    <p>1. Finalidade e obxecto. A presente convocatoria ten por obxecto apoiar e promover en réxime de concorrencia competitiva a concesión de subvencións entre as entidades de carácter social sen fins de lucro que reúnan os requisitos establecidos na convocatoria.</p>
    <p>Poderán ser obxecto de subvención as actividades relacionadas na base 1ª, número 1, das bases reguladoras da convocatoria.</p>
    <p>2. Destinatarios. Poderán solicitar esta subvención as asociación e colectivos legalmente constituídos que figuren inscritos no Rexistro Municipal de Asociacións do Concello de Cangas e que entre os seus obxectivos estatutarios figuren o desenvolvemento de actividades para promover o benestar social da cidadanía do concello de Cangas.</p>
    <p>3. Procedemento e prazo. O prazo de presentación de solicitudes será de vinte (20) días hábiles a partir do día seguinte ao da publicación do presente anuncio. As solicitudes presentaranse no Rexistro Xeral do Concello, ou mediante calquera outro dos medios previstos na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>4. Documentación que hai que presentar. A que figura na base 5ª da convocatoria.</p>
    <p>5. Xustificación. O prazo de xustificación terminará o 1 de decembro de 2016, e débese presentar a documentación a que se refire a base 11ª da convocatoria.</p>
    <p>6. Financiamento. A concesión das subvencións obxecto desta convocatoria efectuarase con cargo ao orzamento municipal para o exercicio 2016, aplicación 231.48, polo importe total de 9.000,00 euros.</p>
    <p>Cangas, 24 de maio de 2016</p>
    <footer><p>Xosé Manuel Pazos Varela<br>Alcalde</p></footer>

