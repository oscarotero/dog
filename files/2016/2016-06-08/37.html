---
date: '2016-06-08'
id: G0424-100516-0006
page: 23213
number: 108
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 29 de abril de 2016, da Xefatura Territorial da Coruña, pola que
  se somete a información pública a solicitude de autorización administrativa
  previa, a declaración de utilidade pública, en concreto, e a necesidade de
  urxente ocupación que iso implica, a autorización administrativa de
  construción, o proxecto sectorial de incidencia supramunicipal e o estudo de
  impacto ambiental referidos á modificación do proxecto do parque eólico Pico
  Cedeira, nos concellos de Cerceda e A Laracha, na provincia da Coruña
  (expediente IN661A 2011/24-1).
range: Resolución
url: >-
  https://www.xunta.gal/dog/Publicados/2016/20160608/AnuncioG0424-100516-0006_gl.html
---
<p>Mediante Resolución do 3 de agosto de 2012 a Xefatura Territorial da Coruña someteu á información pública a solicitude de autorización administrativa, a declaración de utilidade pública, en concreto, e a necesidade de urxente ocupación que iso implica, a aprobación do proxecto de execución, do proxecto sectorial de incidencia supramunicipal e do estudo de impacto ambiental do parque eólico Pico Cedeira, nos concellos de Cerceda e A Laracha, na provincia da Coruña (expediente IN661A 2011/24-1).</p>
    <p>A Dirección Xeral de Enerxía e Minas, por Resolución do 4 de febreiro de 2015, autorizou a modificación proposta pola empresa Sigenera, S.L. relacionada co proxecto do dito parque eólico e que implica o cambio de posición de sete dos dezaseis aeroxeradores do parque.</p>
    <p>A modificación é necesaria para adaptarse aos requirimentos da AEMET e da AESA, debido á existencia dun radar meteorolóxico e de sinais radioeléctricos de axudas e radares, respectivamente.</p>
    <p>Así, en cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos, modificado pola Lei 6/2010, do 24 de marzo; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; na Lei 10/1995, do 23 de novembro, de ordenación do territorio de Galicia; e na Lei 8/2009, do 22 de decembro, pola que se regula o aproveitamento eólico en Galicia, sométese á información pública a solicitude presentada por Sigenera, S.L. para as instalacións que se describen a seguir:</p>
    <p>Solicitante: Sigenera, S.L.</p>
    <p>Domicilio social: Linares Rivas 1, baixo, 15005 A Coruña.</p>
    <p>Denominación do proxecto: modificación do parque eólico Pico Cedeira.</p>
    <p>Concellos afectados: Cerceda e A Laracha (A Coruña).</p>
    <p>Potencia que se vai instalar: 48 MW.</p>
    <p>Orzamento total (execución material): 56.729.010 €.</p>
    <p>Localización (área de afección):</p>
    <table>
     <tbody>
      <tr>
       <td rowspan="3">Vértice poligonal</td>
       <td colspan="2">Parque eólico Pico Cedeira</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>UTM29N-X</td>
       <td>UTM29N-Y</td>
      </tr>
      <tr>
       <td>1</td>
       <td>537.975</td>
       <td>4.782.756</td>
      </tr>
      <tr>
       <td>2</td>
       <td>537.975</td>
       <td>4.781.786</td>
      </tr>
      <tr>
       <td>3</td>
       <td>536.875</td>
       <td>4.781.786</td>
      </tr>
      <tr>
       <td>4</td>
       <td>535.375</td>
       <td>4.779.786</td>
      </tr>
      <tr>
       <td>5</td>
       <td>535.875</td>
       <td>4.779.286</td>
      </tr>
      <tr>
       <td>6</td>
       <td>536.445</td>
       <td>4.779.286</td>
      </tr>
      <tr>
       <td>7</td>
       <td>537.295</td>
       <td>4.780.216</td>
      </tr>
      <tr>
       <td>8</td>
       <td>538.375</td>
       <td>4.777.286</td>
      </tr>
      <tr>
       <td>9</td>
       <td>540.075</td>
       <td>4.776.786</td>
      </tr>
      <tr>
       <td>10</td>
       <td>540.375</td>
       <td>4.779.786</td>
      </tr>
      <tr>
       <td>11</td>
       <td>541.500</td>
       <td>4.781.566</td>
      </tr>
     </tbody>
    </table>
    <table>
     <tbody>
      <tr>
       <td rowspan="3">Aeroxerador</td>
       <td colspan="2">Parque eólico Pico Cedeira</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>UTM29N-X</td>
       <td>UTM29N-Y</td>
      </tr>
      <tr>
       <td>1</td>
       <td>538.685</td>
       <td>4.782.111</td>
      </tr>
      <tr>
       <td>2</td>
       <td>538.610</td>
       <td>4.781.588</td>
      </tr>
      <tr>
       <td>3</td>
       <td>538.857</td>
       <td>4.781.154</td>
      </tr>
      <tr>
       <td>4</td>
       <td>537.829</td>
       <td>4.779.325</td>
      </tr>
      <tr>
       <td>5</td>
       <td>538.284</td>
       <td>4.778.305</td>
      </tr>
      <tr>
       <td>6</td>
       <td>538.591</td>
       <td>4.777.821</td>
      </tr>
      <tr>
       <td>7</td>
       <td>538.967</td>
       <td>4.777.767</td>
      </tr>
      <tr>
       <td>8</td>
       <td>539.234</td>
       <td>4.777.572</td>
      </tr>
      <tr>
       <td>9</td>
       <td>539.513</td>
       <td>4.777.383</td>
      </tr>
      <tr>
       <td>10</td>
       <td>539.739</td>
       <td>4.777.161</td>
      </tr>
      <tr>
       <td>11</td>
       <td>538.964</td>
       <td>4.778.702</td>
      </tr>
      <tr>
       <td>12</td>
       <td>539.462</td>
       <td>4.778.581</td>
      </tr>
      <tr>
       <td>13</td>
       <td>539.860</td>
       <td>4.778.475</td>
      </tr>
      <tr>
       <td>14</td>
       <td>537.044</td>
       <td>4.781.345</td>
      </tr>
      <tr>
       <td>15</td>
       <td>536.383</td>
       <td>4.780.541</td>
      </tr>
      <tr>
       <td>16</td>
       <td>535.839</td>
       <td>4.779.662</td>
      </tr>
      <tr>
       <td rowspan="3">Torre meteorolóxica</td>
       <td colspan="2">Parque eólico Pico Cedeira</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>UTM29N-X</td>
       <td>UTM29N-Y</td>
      </tr>
      <tr>
       <td>1</td>
       <td>538.595</td>
       <td>4.782.397</td>
      </tr>
     </tbody>
    </table>
    <p>Características técnicas das instalacións:</p>
    <p>• 16 aeroxeradores de 3.000 kW de potencia nominal unitaria con xerador síncrono, montados sobre fuste tubular metálico, cunha altura ata a buxa de 84 m e un diámetro de rotor de 112 m.</p>
    <p>• 16 centros de transformación de potencia unitaria 3.350 kVA, con relación de transformación de 0,69/30 kV, instalados no interior dos aeroxeradores coa súa correspondente aparamenta de seccionamento, manobra e protección.</p>
    <p>• Subestación transformadora híbrida tipo PASS 30/66 kV para evacuación da enerxía producida no parque eólico, composta polos correspondentes equipamentos de control, seccionamento, manobra, medida e protección e os seguintes equipamentos principais:</p>
    <p>– Un parque intemperie formado por unha posición de liña composta de pararraios ZnO, un equipamento compacto illado SF6, transformadores de tensión para protección e medida e unha posición de transformador de potencia composta dun transformador principal de potencia nominal 50/55 MVA ONAN/ONAF e unha relación de transformación 30/66 kV, resistencia de posta á terra, e un transformador de servizos auxiliares de potencia nominal 100 kVA e unha relación de transformación 30/0,4 kV.</p>
    <p>– Un edificio de control que inclúe celas normalizadas de distribución primaria: cela de protección de transformador de potencia, celas de liña de aeroxeradores e cela de medida, así como sistemas de control e protección.</p>
    <p>• Rede eléctrica soterrada a 30 kV, de interconexión entre os centros de transformación dos aeroxeradores e a subestación do parque eólico, composta por 4 circuítos con condutores tipo RHZ1-OL 18/30 kV de distintas seccións.</p>
    <p>• 1 torre meteorolóxica de 84 m de altura, equipada con anemómetros, cataventos, medidores de temperatura e de presión e logger rexistrador.</p>
    <p>Obxecto da información pública:</p>
    <p>– A autorización administrativa previa, a autorización administrativa de construción e a declaración de utilidade pública das instalacións. Esta declaración de utilidade pública levará implícita, de acordo co artigo 54 da Lei 54/1997, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>– O estudo de impacto ambiental.</p>
    <p>– O proxecto sectorial de incidencia supramunicipal.</p>
    <p>Relación de propietarios, bens e dereitos afectados:</p>
    <p>A relación concreta e individualizada dos propietarios, bens e dereitos afectados figura no anexo que se insire nesta resolución. </p>
    <p>O que se fai público para o coñecemento xeral dos propietarios dos predios que figuran na relación anexa a esta resolución, así como das persoas que, sendo titulares de dereitos reais ou intereses económicos sobre os bens afectados, fosen omitidos, para que poidan examinar o expediente, na Xefatura Territorial da Consellería de Economía, Emprego e Industria da Coruña, sita no Edificio Administrativo Monelos, rúa Vicente Ferrer, nº 2, 2º andar, 15071 A Coruña, e presentar as súas alegacións no prazo de trinta días, que comezará a contar a partir do día seguinte ao da última publicación da presente resolución ou a partir da correspondente notificación individual aos afectados.</p>
    <p>Para os mesmos efectos, e no mesmo prazo de trinta días, poderá ser examinado o proxecto de execución, o proxecto sectorial de incidencia supramunicipal e o estudo de impacto ambiental correspondente nos concellos de Cerceda e A Laracha, así como o estudo de impacto ambiental na Xefatura Territorial da Coruña da Consellería de Medio Ambiente e Ordenación do Territorio.</p>
    <p>Esta declaración de utilidade pública levará implícita, de acordo co artigo 56 da Lei 24/2013, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Igualmente, e como consecuencia desta modificación, os predios indicados no anexo 2 a esta resolución e que foron incluídas na información pública derivada da Resolución do 25 de xuño de 2012 resultan agora desafectadas, polo que as persoas titulares deses predios serán debidamente notificadas da dita desafección.</p>
    <p>A Coruña, 29 de abril de 2016</p>
    <footer><p>Isidoro Martínez Arca<br>Xefe territorial da Coruña</p></footer>

