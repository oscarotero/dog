---
date: '2016-06-08'
id: G0422-310516-0006
page: 23040
number: 108
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 9 de maio de 2016 pola que se lle encarga ao medio propio
  empresa pública de Servizos Agrarios Galegos, S.A. (Seaga) o servizo para a
  recollida e valorización de residuos de plásticos agrícolas nos concellos
  adheridos ao programa de recollida de plásticos agrícolas da Xunta de Galicia.
range: Resolución
url: >-
  https://www.xunta.gal/dog/Publicados/2016/20160608/AnuncioG0422-310516-0006_gl.html
---
<p>1. Encomenda de xestión relativa á recollida e valorización dos residuos de plásticos agrícolas. </p>
    <p>– Actividade. Recollida e valorización dos residuos de plásticos agrícolas, almacenados nos puntos de almacenamento de plásticos agrícolas localizados nos concellos adheridos ao Programa de recollida de plásticos agrícolas da Xunta de Galicia. </p>
    <p>– Natureza e alcance da xestión encomendada. Esta encomenda ten natureza intersubxectiva ao ter Seaga a consideración de medio instrumental da Administración, segundo o disposto no punto 2 do artigo 1 da instrución conxunta das consellerías de Economía e Facenda e do Medio Rural, sobre o réxime das encomendas á empresa pública de Servizos Agrarios Galegos, S.A., do 19 de marzo de 2007. </p>
    <p>– Prazo de vixencia. O prazo da execución da encomenda será de tres meses e comezará a computarse desde o día seguinte ao da sinatura da resolución.</p>
    <p>– Modalidade de financiamento. As actuacións serán con cargo aos orzamentos da Comunidade Autónoma de Galicia para o ano 2016, aplicación orzamentaria 07.03.541D.6401.</p>
    <p>Santiago de Compostela, 9 de maio de 2016</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

