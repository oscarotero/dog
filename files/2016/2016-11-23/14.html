---
date: '2016-11-23'
id: G2411-031116-0006
page: 52237
number: 224
agency: Xulgado do Social número 2 de Santiago de Compostela
section: V. Administración de xustiza.
title: EDICTO (DOI 144/2016).
range: Edicto
url: >-
  https://www.xunta.gal/dog/Publicados/2016/20161123/AnuncioG2411-031116-0006_gl.html
---
<p>Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fai saber que no procedemento despedimento obxectivo individual 144/2016 deste xulgado do social, seguido por instancia de José Regueiro Rodríguez contra Talleres Fernández Coruña, S.L., SS Fernández Concesionario, S.L., Ifer Coruña, S.L., Talleres J &amp; M Fernández, S.L., Automóviles J y M Fernández, S.L., se ditou decreto, cuxa parte dispositiva di:</p>
    <p>«Parte dispositiva</p>
    <p>Acordo:</p>
    <p>Considerar que José Regueiro Rodríguez desiste da súa demanda. Unha vez firme esta resolución, arquivaranse os autos.</p>
    <p>Incorpórese o orixinal ao libro de decretos e déixese testemuño no procedemento correspondente.</p>
    <p>Notifíquese ás partes e, xa que as entidades demandadas, agás Ifer Coruña, S.L., figuran como descoñecidas nos domicilios indicados e nos indagados a través da aplicación informática deste xulgado, notifíqueselles o dito decreto mediante edictos, que se publicará no DOG e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Contra a presente resolución cabe recurso directo de revisión, que se deberá interpor ante quen dita a resolución no prazo dos tres días hábiles seguintes ao da súa notificación, con expresión da infracción cometida nela a xuízo do recorrente (artigo 188.2 da LXS). </p>
    <p>O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros, na conta nº 1596, clave 64 N, do Santander, e deberá indicar no campo concepto, a indicación “recurso” seguida do código “31 Social-Revisión”. Se o ingreso se fai mediante transferencia bancaria, deberá incluír tras a conta referida, separados por un espazo coa indicación “recurso” seguida do “código 31 Social-Revisión”. Se efectúa diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza»</p>
    <p>E para que sirva de notificación en legal forma a Talleres Fernández Coruña, S.L., SS Fernández Concesionario, S.L., Talleres J y M Fernández, S.L. e Automóviles J y M Fernández, S.L., en ignorado paradoiro, expido este edicto para a súa inserción no <em>Diario Oficial de Galicia.</em></p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 31 de outubro de 2016</p>
    <footer><p>A letrada da Administración de xustiza</p></footer>

