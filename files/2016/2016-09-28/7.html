---
date: '2016-09-28'
id: G0177-200916-0002
page: 44317
number: 185
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 1 de setembro de 2016 pola que se dá publicidade á subvención
  concedida ao abeiro da Resolución do 8 de abril de 2016 pola que se aproban as
  bases reguladoras para a concesión de subvencións, en réxime de concorrencia
  competitiva, para a extensión de redes de banda larga de nova xeración de moi
  alta velocidade en polígonos industriais para o desenvolvemento da industria
  4.0 en Galicia, cofinanciadas co Fondo Europeo Agrícola de Desenvolvemento
  Rural (Feader) no marco do Programa de desenvolvemento rural de Galicia
  2014-2020, e se procede á súa convocatoria para o período 2016-2018
  (procedemento administrativo PR603A).
range: Resolución
url: >-
  https://www.xunta.gal/dog/Publicados/2016/20160928/AnuncioG0177-200916-0002_gl.html
---
<p>O 22 de abril de 2016 publicouse no Diario Oficial de Galicia a Resolución do 8 de abril de 2016, da Axencia para a Modernización Tecnolóxica de Galicia, pola que se aproban as bases reguladoras para a concesión de subvencións, en réxime de concorrencia competitiva, para a extensión de redes de banda larga de nova xeración de moi alta velocidade en polígonos industriais para o desenvolvemento da industria 4.0 en Galicia, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, e se procede á súa convocatoria para o período 2016-2018 (procedemento administrativo PR603A).</p>
    <p>Así mesmo, o 22 de abril de 2016 publicouse no Diario Oficial de Galicia o extracto da dita convocatoria, co identificador 303889 da Base de datos nacional de subvencións, de conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións.</p>
    <p>Ao abeiro da dita convocatoria, con data do 7 de xullo de 2016, o Consello da Xunta de Galicia acordou autorizar a concesión dunha subvención a R Cable y Telecomunicaciones Galicia, S.A., con NIF A15474281, por unha contía de 3.424.610,80 euros.</p>
    <p>O 11 de xullo de 2016, a Axencia para a Modernización Tecnolóxica de Galicia ditou resolución de concesión nos termos autorizados polo Consello da Xunta de Galicia. A dita resolución foi notificada á entidade beneficiaria.</p>
    <p>Segundo o establecido nos artigos 17.5 e 27.1 das bases reguladoras aprobadas por Resolución do 8 de abril de 2016, as subvencións concedidas serán publicadas no Diario Oficial de Galicia e tamén remitidas á Base de datos nacional de subvencións.</p>
    <p>Faise indicación de que, segundo o establecido no artigo 7 da Resolución do 8 de abril de 2016, as actuacións están cofinanciadas nun 75 % polo Fondo Europeo Agrícola de Desenvolvemento Rural (Feader), nun 7,5 % polo Ministerio de Agricultura, Alimentación e Medio Ambiente e nun 17,5 % pola Xunta de Galicia, no marco do Programa de desenvolvemento rural de Galicia 2014-2020 (PDR), aprobado pola Decisión de execución da Comisión C (2015) 8144, do 18 de novembro.</p>
    <p>En consecuencia, resolvo que se proceda á publicación da subvención concedida o 11 de xullo de 2016, que se incorpora como anexo a esta resolución, e que se remita a información da concesión á Base de datos nacional de subvencións.</p>
    <p>Santiago de Compostela, 1 de setembro de 2016</p>
    <footer><p>Mar Pereira Álvarez<br>Directora da Axencia para a Modernización Tecnolóxica de Galicia</p></footer>
    <h2>ANEXO</h2>
    <p>a) Norma reguladora da convocatoria: Resolución do 8 de abril de 2016 pola que se aproban as bases reguladoras para a concesión de subvencións, en réxime de concorrencia competitiva, para a extensión de redes de banda larga de nova xeración de moi alta velocidade en polígonos industriais para o desenvolvemento da industria 4.0 en Galicia, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, e se procede á súa convocatoria para o período 2016-2018 (procedemento administrativo PR603A, DOG núm. 77, do 22 de abril de 2016).</p>
    <p>b) Programa: 571A.</p>
    <p>c) Crédito orzamentario: 04.A1.571A.770.0. Achegas ás empresas para o desenvolvemento da sociedade da información.</p>
    <p>d) Beneficiaria: R Cable y Telecomunicaciones Galicia, S.A., con NIF A15474281.</p>
    <p>e) Cantidades concedidas:</p>
    <p>– Ano 2016: 500.000 €.</p>
    <p>– Ano 2017: 1.500.000 €.</p>
    <p>– Ano 2018: 1.424.610,80 €.</p>
    <p>f) Finalidade da axuda: extensión de redes de banda larga de nova xeración de moi alta velocidade en polígonos industriais.</p>

