---
date: '2016-09-28'
id: G0426-160916-0005
page: 44444
number: 185
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 14 de setembro de 2016, da Xefatura Territorial de Lugo, polo que
  se fai pública a proposta de deslindamento con propiedades particulares do
  monte veciñal en man común (MVMC) Arriba e A Chá, pertencente á comunidade de
  Franqueán, no concello do Corgo.
range: Anuncio
url: >-
  https://www.xunta.gal/dog/Publicados/2016/20160928/AnuncioG0426-160916-0005_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, e segundo o disposto no número 5 do artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, dáselle publicidade á proposta de deslindamento do MVMC Arriba e A Chá con propiedades particulares, presentada o 25 de agosto de 2016 pola comunidade de Franqueán.</p>
    <p>Con data do 2 de setembro de 2016, o Servizo de Montes de Lugo emitiu un informe favorable sobre a dita proposta, ao considerar que non existe menoscabo da integridade do MVMC.</p>
    <p>Contra a proposta de deslindamento, no prazo dun mes, que comezará a contar a partir do día seguinte ao da publicación deste anuncio no Boletín Oficial del Estado, as persoas interesadas poderán presentar alegacións e títulos que acrediten a propiedade ou a posesión dos predios afectados, ante a comunidade propietaria do MVMC de Franqueán. </p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Lugo, 14 de setembro de 2016</p>
    <footer><p>José Ramón Losada Fernández<br>Xefe territorial de Lugo</p></footer>

