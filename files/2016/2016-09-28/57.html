---
date: '2016-09-28'
id: C141-160916-0001
page: 44470
number: 185
agency: Portos de Galicia
section: VI. Anuncios. a) Administración autonómica.
title: >-
  CÉDULA do 15 de setembro de 2016 pola que se notifica resolución de
  expediente  que declara en situación de abandono o barco Faxán, da lista 4ª,
  inscrito no folio 5/1998, do distrito marítimo de Vilagarcía de Arousa.
range: Cédula
url: >-
  https://www.xunta.gal/dog/Publicados/2016/20160928/AnuncioC141-160916-0001_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE núm. 285, do 27 de novembro), modificada pola Lei 15/2014, do 16 de setembro (BOE núm. 226, do 17 de setembro), de réxime xurídico das administracións públicas e do procedemento administrativo común, notifícaselle a Marcos Cubeiro Carro, con último domicilio coñecido na rúa Xeral Porlier, 1, 2º D, de Arteixo, A Coruña, na súa condición de propietario da embarcación acreditada por escritura pública notarial de venda outorgada o 13 de decembro de 2013, Resolución do presidente de Portos de Galicia do 13 de xullo de 2016, que declara en situación de abandono o barco Faxán, barco da lista 4ª, inscrito no folio 5/1998, do distrito marítimo de Vilagarcía de Arousa, que na actualidade se atopa varado na mariña seca do porto da Pobra do Caramiñal, por non ser posible a notificación a través do servizo de Correos.</p>
    <p>Así mesmo, este anuncio se publicará no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>A resolución emítese, por atoparse a embarcación, antes da súa varada forzosa polo perigo de afundimento, atracada sen actividade ningunha durante dous anos, en estado de abandono e sen aboar taxas, con base no establecido nos artigos 302 e 304 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e unha vez que no BOE número 151, do 23 de xuño de 2016 se publica o acordo de inicio de expediente sen que conste a presentación de alegacións.</p>
    <p>A declaración de abandono implica que Portos de Galicia vai proceder ao alleamento da embarcación de acordo e cos efectos establecidos na Lei 5/2011, do 30 de setembro, do patrimonio da Comunidade Autónoma de Galicia.</p>
    <p>De non ser factible o alleamento en atención ao estado de conservación da embarcación, ou no caso de quedar deserta a venda, Portos de Galicia poderá proceder a trasladar a embarcación a vertedoiro autorizado. Todo os custos que isto implique serán a costa do propietario.</p>
    <p>Contra a presente resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación deste anuncio, ante o xulgado do contencioso-administrativo de Santiago de Compostela que corresponda.</p>
    <p>O expediente completo para o seu exame e consulta se atopa na sede dos servizos centrais de Portos de Galicia sitos na praza de Europa, número 5-A, 6º de Santiago de Compostela.</p>
    <p>Santiago de Compostela, 15 de setembro de 2016</p>
    <footer><p>José Juan Durán Hermida<br>Presidente de Portos de Galicia</p></footer>

