---
date: '2016-08-12'
id: G0023-190716-0002
page: 36286
number: 153
agency: Xulgado do Social número 4 de Pontevedra
section: V. Administración de xustiza.
title: EDICTO (PO 345/2014).
range: Edicto
url: >-
  https://www.xunta.gal/dog/Publicados/2016/20160812/AnuncioG0023-190716-0002_gl.html
---
<p>Eu, Blanca Susana Janeiro Amela, letrada da Administración de xustiza do Xulgado do Social número 4 de Pontevedra, fago saber que no procedemento ordinario 345/2014 deste xulgado do social, seguido por instancia de Ángel Javier Gende García contra a empresa Govisa Ingeniería y Montajes, S.L., Fiatc Mutua de Seguros y Reaseguros a Prima Fija, Darío Fernández Fernández, Plus Ultra Seguros Generales y Vida, S.A. de Seguros y Reaseguros, Gruinsa Grúas Industriales de Salamanca, S.A., Inizia Ingeniería de Prevención y Medio Ambiente, S.L., administrador concursal Carlos Álvarez Fernández, Mantenimientos Industriales Palacian-Ara, S.L. (Mipar, S.L.), Grupo Ingemetal Ingeniería y Construcciones Metálicas, S.A., Markel International Insurance Company, sobre ordinario, ditouse a seguinte resolución, cuxa parte dispositiva se xunta:</p>
    <p>Decido que estimo parcialmente a demanda interposta por Ángel Javier Gende García, fronte á empresa Govisa Ingeniería y Montajes, S.L., Fiatc Mutua de Seguros y Reaseguros, Inizia Ingeniería de Prevención y Medio Ambiente, S.L., Markel International Insurance Company Limited, Plus Ultra Seguros Generales y Vida, S.A., Grupo Ingemetal Ingeniería y Construcciones Metálicas, S.A., Gruinsa Grúas Industriales de Salamanca, S.A., Mantenimientos Industriales Palacin-Ara, S.L. (Mipar, S.L.), con intervención da administración concursal de Govisa, S.L. e de Gruinsa, S.A., e condeno as demandadas a que aboen ao demandante, de forma solidaria, a cantidade de 83.939,73 euros.</p>
    <p>Absolvo a Mantenimientos Industriales Palacin-Ara, S.L. (Mipar, S.L.) e a Plus Ultra Seguros Generales y Vida, S.A. da pretensión deducida fronte a elas.</p>
    <p>Contra a presente resolución cabe interpoñer recurso de suplicación ante a sala do social do Tribunal Superior de Xustiza de Galicia, conforme establece o artigo 192 e seguintes da LRXS, debendo anunciarse dentro dos cinco días seguintes á notificación desta sentenza, debendo de consignar a recorrente, coa interposición do recurso e coas excepcións previstas no artigo 229 do texto citado, a suma de 300 euros na conta que este xulgado ten aberta na oficina principal do Banesto desta cidade, baixo a denominación depósitos e consignacións co número 5081, especificando a clave 65 ao tratarse dun recurso de suplicación.</p>
    <p>Así mesmo e coa excepción prevista no artigo 230 do texto mencionado, será indispensable acreditar no momento do anuncio do recurso ter consignado, na conta anteriormente citada, a cantidade obxecto de condena, ben que pode procederse a asegurar a suma por medio de aval bancario, con responsabilidade do avalista.</p>
    <p>Así, por esta sentenza, pronúncioo, mándoo e asínoo.</p>
    <p>E para que sirva de notificación en legal forma a Mantenimientos Industriales Palacian-Ara, S.L. (Mipar, S.L.), en ignorado paradoiro, expido a presente para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Pontevedra, 18 de xullo de 2016</p>
    <footer><p>A letrada da Administración de xustiza</p></footer>

