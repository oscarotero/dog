---
date: '2016-12-07'
id: G0256-291116-0001
page: 53786
number: 233
agency: Axencia Turismo de Galicia
section: III. Outras disposicións.
title: >-
  RESOLUCIÓN do 28 de novembro de 2016 pola que se aproba o modelo de
  cuestionario de autoavaliación dos hoteis.
range: Resolución
url: >-
  https://www.xunta.gal/dog/Publicados/2016/20161207/AnuncioG0256-291116-0001_gl.html
---
<p>O 1.6.2016 publicouse no <em>Diario Oficial de Galicia</em> (DOG) núm. 103, o Decreto 57/2016, do 12 de maio, polo que se establece a ordenación dos establecementos hoteleiros.</p>
    <p>De conformidade co disposto no artigo 3.3 do citado Decreto 57/2016, do 12 de maio, os establecementos hoteleiros divídense, segundo o previsto no artigo 56 da Lei 7/2011, do 27 de outubro, do turismo de Galicia, nos seguintes grupos:</p>
    <p>a) Grupo I: hoteis.</p>
    <p>b) Grupo II: pensións.</p>
    <p>No que respecta aos establecementos do grupo I: hoteis, o decreto regula un novo sistema de clasificación, no que a persoa titular do hotel deberá efectuar a autoavaliación do establecemento considerando os seguintes criterios:</p>
    <p>a) Os requisitos xerais establecidos no decreto.</p>
    <p>b) Os criterios que se establecen con carácter obrigatorio para cada categoría no anexo.</p>
    <p>c) Os criterios de libre elección establecidos no anexo.</p>
    <p>Para desenvolver a actividade de aloxamento turístico na modalidade do grupo I: hoteis, ademáis de presentar a declaración responsable na que se manifeste o cumprimento dos requisitos previstos na normativa turística para a clasificación pretendida e o compromiso de mantelos durante o tempo de vixencia da actividade, deberá achegarse o cuestionario de autoavalicación.</p>
    <p>A disposición adicional terceira do Decreto 57/2016, do 12 de maio, establece que o modelo de cuestionario de autoavaliación será aprobada pola persoa titular da Dirección da Axencia Turismo de Galicia, e que a resolución de aprobación do modelo será publicada na páxina web da Axencia e no DOG.</p>
    <p>Polo exposto, </p>
    <p class="dog-titulo">RESOLVO:</p>
    <p>Primeiro. Aprobar o modelo de cuestionario de autoavaliación dos establecementos hoteleiros do grupo I: hoteis, que se incorpora como anexo a esta resolución.</p>
    <p>Este modelo estará dispoñible na páxina web da Axencia Turismo de Galicia,<br>http://www.turismo.gal/, onde se poderá descargar e cubrir de acordo cos criterios establecidos para a súa presentación telemática, facilitando utilidades para levar a cabo unha correcta e sinxela autoavaliación.</p>
    <p>Segundo. Acordar a publicación desta resolución na páxina web da Axencia e no <em>Diario Oficial de Galicia</em>.</p>
    <p>Santiago de Compostela, 28 de novembro de 2016</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

