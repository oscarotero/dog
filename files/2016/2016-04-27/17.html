---
date: '2016-04-27'
id: G2199-070416-0004
page: 15581
number: 80
agency: Xulgado de Primeira Instancia e Instrución número 1 da Estrada
section: V. Administración de xustiza.
title: EDICTO (169/2015).
range: Edicto
url: >-
  https://www.xunta.gal/dog/Publicados/2016/20160427/AnuncioG2199-070416-0004_gl.html
---
<p>Eu, Demetrio Mato Bartolomé, letrado da Administración de xustiza do Xulgado de Primeira Instancia e Instrución número 1 da Estrada, dou fe e testemuño de que nos autos de divorcio contencioso 169/2015 consta o que literalmente se pasa a transcribir a seguir como encabezamento e resolución da sentenza:</p>
    <p>«Sentenza.</p>
    <p>A Estrada, 3 de novembro de 2015.</p>
    <p>Vistos por min, Ricardo Antonio López Fernández, xuíz do Xulgado de Primeira Instancia e Instrución número 1, Xulgado de Violencia sobre a Muller da Estrada e do seu partido xudicial, os presentes autos de divorcio contencioso, seguidos ante este xulgado co nº 169/2015, promovidos por instancia de Mª de los Ángeles Rebolo Cacheiro, representada polo procurador dos tribunais Sr. Sánchez Ortega e baixo a dirección da letrada Sra. Fondevila Taboada, fronte a Juan Manuel Agra Méndez, declarado en situación de rebeldía procesual.</p>
    <p>É parte o Ministerio Fiscal, que intervén representado por Alejandro Tuero González.</p>
    <p>Parte dispositiva</p>
    <p>Debo aceptar e acepto parcialmente a demanda presentada polo procurador dos tribunais Sr. Sánchez Ortega, en nome e representación de Mª de los Ángeles Rebolo Cacheiro, fronte a Juan Manuel Agra Méndez, declarado en situación de rebeldía procesual, e acordo:</p>
    <p>1º. A disolución por divorcio do matrimonio contraído por Mª de los Ángeles Rebolo Cacheiro e Juan Manuel Agra Méndez, con data do 20 de outubro de 1996, na igrexa de San Xiao de Vea, neste termo municipal, con todos os efectos que lle son inherentes.</p>
    <p>2º. O non establecemento dun réxime de comunicación e estadía de Juan Carlos e David co seu proxenitor Juan Manuel, sen prexuízo do cal, eles e o seu pai, de común acordo, en atención á idade de ambos os dous, fixen libremente o que consideren.</p>
    <p>3º. O establecemento dunha pensión de alimentos de 165 euros mensuais a favor dos seus tres fillos (o que fai un total de 495 euros), que deberá satisfacer Juan Manuel, nos cinco primeiros días de cada mes e por mensualidades anticipadas, na conta bancaria que sinale Mª de los Ángeles. Esta cantidade será actualizable anualmente conforme o aumento ou diminución que experimente o índice xeral anual do índice de prezos de consumo. Cada un dos proxenitores satisfará por metade os gastos extraordinarios.</p>
    <p>Non procede facer expresa imposición de custas por ser un procedemento de interese público.</p>
    <p>Esta sentenza non é firme, contra ela pode interporse recurso de apelación, ante a Audiencia Provincial de Pontevedra, neste mesmo xulgado, no prazo de vinte días, contados a partir do seguinte ao da súa notificación. Para a interposición do recurso deberase acreditar no momento de prepararse o recurso a consignación do depósito e demais requisitos legalmente establecidos, na conta de consignacións e depósitos deste xulgado, baixo apercibimento de non admitir a trámite o recurso.</p>
    <p>Unha vez asine a presente resolución, comuníquese ao Rexistro Civil onde conste inscrito o matrimonio, co obxecto da práctica do asento que corresponda.</p>
    <p>Líbrese e únase certificación desta resolución ás actuacións con inclusión do orixinal no libro de sentenzas.</p>
    <p>Así o acorda, manda e asina Ricardo Antonio López Fernández, xuíz do Xulgado de Primeira Instancia e Instrución número 1, Xulgado de Violencia sobre a Muller da Estrada».</p>
    <p>O anteriormente transcrito concorda ben e fielmente co seu orixinal ao que me remito e expido o presente edicto. </p>
    <p>A Estrada, 7 de abril de 2016</p>
    <footer><p>O letrado da Administración de xustiza</p></footer>

