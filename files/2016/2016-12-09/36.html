---
date: '2016-12-09'
id: G0422-231116-0001
page: 54008
number: 234
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 17 de novembro de 2016, da Dirección Xeral de Conservación da
  Natureza, polo que se someten a información pública varias solicitudes de
  inclusión no Catálogo galego de árbores senlleiras.
range: Anuncio
url: >-
  https://www.xunta.gal/dog/Publicados/2016/20161209/AnuncioG0422-231116-0001_gl.html
---
<p>O artigo 4 do Decreto 67/2007, do 22 de marzo, polo que se regula o Catálogo galego de árbores senlleiras, modificado polo Decreto 10/2015, do 22 de xaneiro, polo que se modifica o Decreto 67/2007, do 22 de marzo, polo que se regula o Catálogo galego de árbores senlleiras, establece o procedemento de catalogación e descatalogación de exemplares e formacións.</p>
    <p>As seguintes solicitudes de inclusión de exemplares e formacións no Catálogo galego de árbores senlleiras foron realizada polas persoas interesadas de acordo con ese procedemento:</p>
    <p>Rexistro de entrada: 93080/RX2023340.</p>
    <p>Data: 2.8.2016.</p>
    <p>Solicitante: María Vila Garrido.</p>
    <p>Especie: <em>Taxus baccata</em> L.</p>
    <p>Localidade: Santa Locaia.</p>
    <p>Concello: Lugo.</p>
    <p>Provincia: Lugo.</p>
    <p>Rexistro de entrada: 3203/RX1756246.</p>
    <p>Data: 30.6.2016.</p>
    <p>Solicitante: José Luciano Cambón Trigo.</p>
    <p>Especie: <em>Juglans regia</em> L.</p>
    <p>Localidade: Sísamo.</p>
    <p>Concello: Carballo.</p>
    <p>Provincia: A Coruña.</p>
    <p>Rexistro de entrada: 11213/RX2889426.</p>
    <p>Data: 7.11.2016.</p>
    <p>Solicitante: Asociación Cultural e Ambiental Petón do Lobo.</p>
    <p>Especie: <em>Camellia japonica</em> L.</p>
    <p>Localidade: San Pedro de Corcoesto.</p>
    <p>Concello: Cabana de Bergantiños.</p>
    <p>Provincia: A Coruña.</p>
    <p>O artigo 4.4 do Decreto 67/2007, do 22 de marzo, establece que as solicitudes de catalogación ou descatalogación de exemplares e formacións, e a documentación presentada xunto a elas, someteranse ao trámite de información pública por un prazo de vinte días, para os efectos de que os interesados poidan presentar os documentos e xustificacións que consideren pertinentes.</p>
    <p>En consecuencia, ábrese un período de información pública das solicitudes de catalogación mencionadas neste anuncio, e a documentación presentada xunto a elas, durante un prazo de 20 días hábiles desde o día seguinte ao da publicación deste anuncio, coa finalidade de que aqueles interesados que se consideren directamente afectados poidan remitir observacións e opinións por escrito, ou ben a través do enderezo de correo electrónico: dxcn.cmati@xunta.gal, poñendo no asunto «Información pública árbores senlleiras».</p>
    <p>Durante o citado prazo, a documentación correspondente poderá ser examinada nos seguintes lugares:</p>
    <p>– Dirección Xeral de Conservación da Natureza da Consellería de Medio Ambiente e Ordenación do Territorio, San Lázaro, s/n, 15781 Santiago de Compostela.</p>
    <p>– Xefatura Territorial da Consellería de Medio Ambiente e Ordenación do Territorio da Coruña, Vicente Ferrer, 2, 15071 A Coruña.</p>
    <p>– Xefatura Territorial da Consellería de Medio Ambiente e Ordenación do Territorio de Lugo, rolda da Muralla, 70, 27071 Lugo.</p>
    <p>Durante ese mesmo período poderase consultar na páxina web da Consellería de Medio Ambiente e Ordenación do Territorio (http://cmaot.xunta.gal/seccion-organizacion/c/CMAOT_DX_Conservacion_Natureza?content=Direccion_Xeral_Conservacion_Natureza/Biodiversidade/seccion.html&amp;std=expedientes_senlleiras.html&amp;sub=Arbores_senlleiras/) a información dos expedientes que non se corresponda con datos de carácter persoal (Lei orgánica 15/1999, do 13 de decembro, de protección de datos de carácter persoal).</p>
    <p>Santiago de Compostela, 17 de novembro de 2016</p>
    <footer><p>Ana María Díaz López<br>Directora xeral de Conservación da Natureza</p></footer>

