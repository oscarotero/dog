---
date: '2016-12-09'
id: L257-021216-0008
page: 54086
number: 234
agency: Concello de Vigo
section: VI. Anuncios. b) Administración local.
title: >-
  ANUNCIO para a contratación do servizo de vixilancia nocturna e custodia da
  recadación de Vigo-Zoo.
range: Anuncio
url: >-
  https://www.xunta.gal/dog/Publicados/2016/20161209/AnuncioL257-021216-0008_gl.html
---
<p>1. Entidade que adxudica. Organismo: Concello de Vigo. Dependencia: Servizo de Vigo-Zoo. Nº de expediente: 7173-612.</p>
    <p>2. Obxecto do contrato. Descrición: a prestación do servizo de seguridade e vixilancia preventiva nocturna e de recollida e custodia da recadación da billeteira nas instalacións de Vigo-Zoo.</p>
    <p>Lugar de execución: Vigo.</p>
    <p>Prazo de execución: catro anos. Prórroga: si, dúas prórrogas dun ano de duración cada unha.</p>
    <p>3. Tramitación e procedemento.</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 357.838,32 € (IVE incluído).</p>
    <p>5. Garantías exixidas. a) Provisional: non se exixe. b) Complementaria: non. c) Definitiva: 5% do importe do contrato exluído o IVE.</p>
    <p>6. Obtención da documentación e información: www.vigo.org (perfil de contratante). Teléfono: 986 81 01 48. Fax: 986 22 62 06.</p>
    <p>Data límite para solicitar documentación: ata o día 15 de decembro de 2016.</p>
    <p>7. Requisitos específicos do contratista: a) Solvencia económica e financeira: acreditarase por calquera dos seguintes medios:</p>
    <p>Declaración do volume anual de negocio. Consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato.</p>
    <p>Documento acreditativo de posuír a seguinte clasificación: grupo M, subgrupo 2, categoría 3.</p>
    <p>b) Solvencia técnica e profesional: acreditarase por calquera dos seguintes medios:</p>
    <p>Unha relación dos principais servizos ou traballos, de igual ou similar natureza que os que constitúan o obxecto do contrato, realizados nos últimos cinco anos, que inclúa importe, datas e o seu destinatario, público ou privado, por importe igual ou superior ao prezo do contrato. Considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario.</p>
    <p>Documento acreditativo de posuír a seguinte clasificación: grupo M, subgrupo 2, categoría 3.</p>
    <p>8. Presentación de ofertas. Prazo: o prazo rematará o día 21 de decembro de 2016.</p>
    <p>Documentación: a exixida nas cláusulas 12 e 13 do prego de condicións administrativas e no punto 7 das FEC.</p>
    <p>Lugar de presentación: Rexistro Xeral do Concello de Vigo, pza. do Rei, s/n, 36202 Vigo, ata as 13.30 horas do último día de prazo.</p>
    <p>Admisión de melloras: si.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura de ofertas técnica e económica. Entidade, domicilio e localidade: véxase o punto 6 do anuncio.</p>
    <p>Data e hora: anunciarase no perfil de contratante do Concello de Vigo.</p>
    <p>10. Outras informacións: </p>
    <p>11. Páxina web para obter de información: www.vigo.org.</p>
    <p>Vigo, 10 de novembro de 2016</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

