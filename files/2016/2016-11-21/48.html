---
date: '2016-11-21'
id: L385-141116-0016
page: 52053
number: 222
agency: Concello de Verín
section: VI. Anuncios. b) Administración local.
title: ANUNCIO de exposición pública.
range: Anuncio
url: >-
  https://www.xunta.gal/dog/Publicados/2016/20161121/AnuncioL385-141116-0016_gl.html
---
<p>O Pleno ordinario do Concello de Verín do 7 de novembro de 2016 adoptou o acordo co seguinte teor literal:</p>
    <p>«Primeiro. Aprobar inicialmente a modificación puntual número 2 do Plan xeral de ordenación municipal redactada por EPTISA-Documento para aprobación inicial (outubro 2016); nos termos que constan no expediente.</p>
    <p>Segundo. Abrir un período de información pública durante dous meses, mediante anuncio no taboleiro de edictos do Concello e no Diario Oficial de Galicia. Anunciarase, ademais, no xornal La Región. Durante o dito período quedará o expediente á disposición de calquera que queira examinalo para que se presenten as alegacións que se consideren pertinentes. Así mesmo, estará á disposición na sede electrónica deste Concello.</p>
    <p>Terceiro. Remitir o expediente á persoa titular da consellería competente en materia de urbanismo para que emita informe tras realizar as consultas pertinentes».</p>
    <p>Por conseguinte, de acordo co disposto no artigo 60.6 da Lei 2/2016, do 10 de febreiro, do solo de Galicia, sométese o documento ao trámite de información pública durante un prazo de dous meses que se contará a partir do día seguinte ao da publicación deste anuncio no Diario Oficial de Galicia, durante o cal calquera persoa interesada poderá formular as alegacións ou reclamacións que considere oportunas e consultar o expediente administrativo completo no Servizo de Urbanismo do Concello de Verín e na sede electrónica do Concello.</p>
    <p>Verín, 10 de novembro de 2016</p>
    <footer><p>Gerardo Seoane Fidalgo<br>Alcalde</p></footer>

