---
date: '2016-02-05'
id: G0424-200116-0005
page: 4241
number: 24
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 19 de xaneiro de 2016, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Castroverde (expediente IN407A 2015/56-2,
  8250 AT).
range: Resolución
url: >-
  https://www.xunta.gal/dog/Publicados/2016/20160205/AnuncioG0424-200116-0005_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira 2, Velle, Ourense.</p>
    <p>Denominación: LMT e CT polígono industrial de Castroverde.</p>
    <p>Situación: concello de Castroverde</p>
    <p>Características técnicas: </p>
    <p>– LMT soterrada a 20 kV con orixe nun apoio tubular metálico proxectado na LMTA CRG805 entre os apoios existentes nº 17 e nº 18 e final no centro de transformación proxectado do polígono industrial de Castroverde, cunha lonxitude de 586 metros en condutor tipo RHZ-240.</p>
    <p>– Centro de transformación no polígono industrial de Castroverde, en edificio prefabricado de formigón, cunha potencia de 2×630 kVA, no cal se instalan dúas celas de liña e dúas de protección, cunha relación de transformación 20.000/400-230 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro), e do 175/2015, do 3 de decembro (DOG núm. 232, do 4 de decembro), polos que se crea e se establece a estrutura orgánica da consellería, e tendo en conta o Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén poderá interpor calquera outro recurso que xulgue pertinente ao seu dereito.</p>
    <p>Lugo, 19 de xaneiro de 2016</p>
    <footer><p>Pilar Fernández López<br>Xefa territorial de Lugo</p></footer>

