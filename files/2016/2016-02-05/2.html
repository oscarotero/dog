---
date: '2016-02-05'
id: G0244-290116-0002
page: 4145
number: 24
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 27 de xaneiro de 2016, da Secretaría Xeral da Emigración, pola
  que se amplía o prazo de presentación de solicitudes da Resolución do 17 de
  decembro de 2015 pola que se establecen as bases reguladoras e se convocan as
  subvencións correspondentes a programas de actuación en favor das entidades
  galegas no exterior para o exercicio 2016.
range: Resolución
url: >-
  https://www.xunta.gal/dog/Publicados/2016/20160205/AnuncioG0244-290116-0002_gl.html
---
<p>Mediante a Resolución do 17 de decembro de 2015 (DOG núm. 3, do 7 de xaneiro de 2016) establecéronse as bases reguladoras e convocáronse as subvencións correspondentes a programas de actuación en favor das entidades galegas no exterior para o exercicio 2016.</p>
    <p>De conformidade co establecido no artigo 6 da devandita resolución, o prazo para a presentación de solicitudes remata o vindeiro día 8 de febreiro.</p>
    <p>A coincidencia do prazo de presentación de solicitudes co período estival nos países de Hispanoamérica aconsella proceder á súa ampliación.</p>
    <p>En consecuencia, de conformidade co disposto no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
    <h2>RESOLVO:</h2>
    <p>Artigo único. Ampliación do prazo de presentación de solicitudes</p>
    <p>Ampliar ata o 22 de febreiro de 2016, inclusive, o prazo de presentación de solicitudes previsto no artigo 6 da Resolución do 17 de decembro de 2015, da Secretaría Xeral da Emigración, pola que se establecen as bases reguladoras e se convocan as subvencións correspondentes a programas de actuación en favor das entidades galegas no exterior para o exercicio 2016.</p>
    <p>Santiago de Compostela, 27 de xaneiro de 2016</p>
    <footer><p>Antonio Rodríguez Miranda<br>Secretario xeral da Emigración</p></footer>

