---
date: '2016-02-05'
id: G0424-260116-0010
page: 4252
number: 24
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 25 de xaneiro de 2016, da Xefatura Territorial de Pontevedra, pola
  que se notifica a resolución do expediente sancionador incoado por infracción
  administrativa na orde social RL 2015/0184-4.
range: Cédula
url: >-
  https://www.xunta.gal/dog/Publicados/2016/20160205/AnuncioG0424-260116-0010_gl.html
---
<p>Intentada a notificación persoal e devolta polo servizo de Correos ao resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, pola presente cédula notifícaselle á empresa que se relaciona a resolución recaída no expediente sancionador correspondente.</p>
    <p>Dispón dun prazo de dez días hábiles, contados desde o seguinte ao da publicación desta cédula no Boletín Oficial del Estado, para examinar a resolución, que non pon fin á vía administrativa, nas dependencias desta xefatura territorial, Servizo de Traballo e Economía Social, Sección de Sancións, sitas na rúa Concepción Arenal, 8, 2º andar, en Vigo (Pontevedra), das 9.00 ás 14.00 horas, de luns a venres.</p>
    <p>Fáiselle saber á interesada que pode formular recurso de alzada perante a Secretaría Xeral de Emprego, no prazo dun mes, contado desde o seguinte día ao da súa publicación, de acordo co previsto no artigo 114 e seguinte da Lei 30/1992, do 26 de novembro. Advírteselle que, de non interpoñelo no tempo e na forma que procedan, deberá aboar a multa imposta mediante a necesaria utilización do impreso que poderá solicitar na Xefatura Territorial da Consellería de Economía, Emprego e Industria, no número de conta e na entidade bancaria e prazo que nel se sinala, xa que noutro caso incoarase o procedemento pola vía de constrinximento ante a Consellería de Facenda correspondente.</p>
    <p>Expediente: RL 2015/0184-4.</p>
    <p>Acta: I362015000049748.</p>
    <p>Empresa: Impermeabilizaciones Mafergo, S.L.</p>
    <p>NIF: B36855476.</p>
    <p>Enderezo: Ramiro Pascual, 13 EN, Vigo.</p>
    <p>Materia: seguridade e saúde.</p>
    <p>Preceptos infrinxidos: artigo 6 da Orde do 16 de decembro de 1987 pola que se establecen modelos para a notificación de accidentes e se ditan instrucións para a súa formalización e tramitación, e artigos 14.2, 16.1 e 23.3 da Lei 31/1995, do 8 de novembro, de prevención de riscos laborais.</p>
    <p>Preceptos sancionadores: artigos 12.1.a), 12.3, 39 e 40 do Real decreto lexislativo 5/2000, do 4 de agosto, polo que se aproba o texto refundido da Lei sobre infraccións e sancións na orde social.</p>
    <p>Data da resolución: 1.12.2015.</p>
    <p>Resolución: multa de 4.092 €.</p>
    <p>Vigo, 25 de xaneiro de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>

