---
date: '2016-02-05'
id: G0424-270116-0002
page: 4249
number: 24
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 22 de xaneiro de 2016, da Dirección Xeral de Enerxía e Minas, pola
  que se lle notifica ao titular dun predio afectado a resolución de información
  pública da solicitude de aprobación do proxecto de execución e recoñecemento
  da utilidade pública, en concreto, da rede de distribución para a
  subministración de gas natural en Arzúa, promovida por Gas Galicia SDG, S.A.
  (expediente IN627A 2015/20-0).
range: Cédula
url: >-
  https://www.xunta.gal/dog/Publicados/2016/20160205/AnuncioG0424-270116-0002_gl.html
---
<p>Ante a imposibilidade de notificación ao titular do predio nº CO-AR-01, mediante a presente cédula practícaselle a preceptiva notificación da Resolución do 13 de outubro de 2015, da Dirección Xeral de Enerxía e Minas, pola que se someteu a información pública a solicitude de aprobación do proxecto de execución e recoñecemento da utilidade pública, en concreto, da rede de distribución para a subministración de gas natural en Arzúa, promovida por Gas Galicia SDG, S.A. (expediente IN627A 2015/20-0).</p>
    <p>Comunícaselle que a dita resolución se publicou no Diario Oficial de Galicia do 20 de novembro de 2015, que no seu anexo se insire a relación de predios afectados entre os que figura o predio nº CO-AR-01 coas súas afeccións, que o proxecto da infraestrutura gasista se poderá examinar na Dirección Xeral de Enerxía e Minas da Consellería de Economía, Emprego e Industria (Edificio Administrativo San Caetano, bloque 5, 4º andar, 15781 Santiago de Compostela) e que poderá presentar as alegacións que considere oportunas no prazo de 20 días a partir do seguinte ao da publicación desta cédula no Boletín Oficial del Estado.</p>
    <p>A presente cédula expídese para que conste e sirva de notificación ao titular do citado predio, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 22 de xaneiro de 2016</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

