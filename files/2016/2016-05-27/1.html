---
date: '2016-05-27'
id: G0422-200516-0001
page: 20435
number: 100
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 9 de marzo de 2016, da Secretaría Xeral de Ordenación do
  Territorio e Urbanismo, de aprobación definitiva da modificación puntual do
  Plan xeral de ordenación urbana de Chantada, para delimitación do núcleo rural
  da Portada-Santo Estevo (expediente PTU-LU-12/111).
range: Resolución
url: >-
  https://www.xunta.gal/dog/Publicados/2016/20160527/AnuncioG0422-200516-0001_gl.html
---
<p>O Concello de Chantada remite proxecto técnico de delimitación, datado en agosto 2015, redactado polo arquitecto municipal Juan García Pérez, e documentación administrativa, para os efectos da aprobación definitiva, consonte a disposición adicional segunda.2 da Lei 9/2002, de ordenación urbanística e protección do medio rural de Galicia (LOUG). </p>
    <p>Analizada a documentación achegada e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>– O Concello de Chantada dispón dun PXOU aprobado definitivamente o 29.7.1985.</p>
    <p>– Consta Decisión da SXCAA (31.7.2012) pola que se eximiu a presente modificación puntual de sometemento a avaliación ambiental estratéxica (DOG do 11.9.2012).</p>
    <p>– Emisión de informes sectoriais:</p>
    <p>a) Dirección Xeral de Patrimonio Cultural, do 9.12.2013 e 18.8.2014 (desfavorables) e 24.11.2014 (favorable).</p>
    <p>b) Deputación de Lugo, en materia de estradas, do 11.4.2014 (desfavorable) e 1.12.2015 (favorable).</p>
    <p>c) Confederación Hidrográfica Miño Sil do 12.11.2014 e 25.5.2015, favorable condicionado.- </p>
    <p>– Aprobación inicial do proxecto de modificación por acordo do Concello Pleno do 2.2.2015.</p>
    <p>– Exposición pública mediante anuncios no DOG do 12 de marzo de 2015, El Progreso do 12 de febreiro, La Voz de Galicia do 12 de febreiro e o taboleiro municipal. Consonte a certificación da secretaría, no período de exposición non se presentaron reclamacións.</p>
    <p>– Acordo municipal plenario de aprobación provisional do 7.12.2015.</p>
    <p>II. Aspectos xerais. Análise e consideración.</p>
    <p>– O PXOU do Concello de Chantada delimita dous perímetros de solo urbano nas entidades da Portada e Santo Estevo, tipificándoos como «núcleos de casarío denso». A presente modificación vén reaxustar os límites destes núcleos e a recoñecerlles o seu carácter rural.</p>
    <p>– Proponse a delimitación dun ámbito continuo, asociándoo indistintamente ás entidades de poboación de Santo Estevo e A Portada. Dentro deste ámbito diferéncianse dúas zonas de núcleo histórico tradicional (NRHT) e outras dúas de núcleo rural común (NRC).</p>
    <p>– O proxecto de modificación delimita os núcleos de referencia, fixa as aliñacións, regula as condicións de uso e edificación nas zonas edificables, identifica as dotacións existentes (igrexa e cemiterio), cataloga diversas construcións con interese cultural e fixa os indicadores para a redacción de plans especiais de ordenación dos núcleos afectados.</p>
    <p>– No expediente acredítanse os requisitos establecidos pola disposición adicional segunda.2 da LOUG, para a delimitación dos núcleos rurais.</p>
    <p>De acordo co punto 2 da disposición adicional segunda da LOUG e co artigo 3.a) en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, a competencia para resolver sobre a aprobación definitiva dos expedientes de delimitación de solo de núcleos rurais corresponde á Secretaría Xeral de Ordenación do Territorio e Urbanismo.</p>
    <p>III. Resolución.</p>
    <p>Visto canto antecede,</p>
    <h2>RESOLVO:</h2>
    <p>Primeiro. Aprobar definitivamente a delimitación do solo de núcleo rural da Portada-Santo Estevo, do concello de Chantada.</p>
    <p>Segundo. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>Terceiro. Notifíquese ao Concello e publíquese no Diario Oficial de Galicia.</p>
    <p>Santiago de Compostela, 9 de marzo de 2016</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>
    <h2>ANEXO</h2>
    <footer><p><img src="/dog/Publicados/2016/20160527/AnuncioG0422-200516-0001_gl-web-images/Mapachantada_fmt.jpeg" alt="missing image file"></p></footer>

