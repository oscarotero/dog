---
date: '2016-05-27'
id: L257-240516-0003
page: 20581
number: 100
agency: Concello de Vigo
section: VI. Anuncios. b) Administración local.
title: >-
  ANUNCIO de contratación do servizo de actualización do aplicativo de xestión
  tributaria.
range: Anuncio
url: >-
  https://www.xunta.gal/dog/Publicados/2016/20160527/AnuncioL257-240516-0003_gl.html
---
<p>1. Entidade que adxudica: organismo: Concello de Vigo. Dependencia: Administración Electrónica. Expediente: 7692-113.</p>
    <p>2. Obxecto do contrato: descrición: a creación dunha aplicación informática para a xestión de taxas por prestación de servizos e por aproveitamento do dominio público, coas funcionalidades que se especifican no punto 2 do PPT co fin de actualizar o actual sistema de xestión informática que dá soporte á xestión tributaria municipal.</p>
    <p>Lugar de execución: Vigo.</p>
    <p>Prazo de execución: 7 meses. </p>
    <p>3. Tramitación e procedemento:</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 60.000 euros (IVE incluído).</p>
    <p>5. Garantías provisionais: non se exixe.</p>
    <p>6. Obtención da documentación e información: www.vigo.org (perfil do contratante). Teléfono: 986 81 01 48. Fax: 986 22 62 06.</p>
    <p>Data límite para solicitar documentación: ata o día de finalización do prazo de presentación de proposicións.</p>
    <p>7. Requisitos específicos do contratista: a) Documentos acreditativos da solvencia económica e financeira: declaración do volume anual de negocio. Consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato.</p>
    <p>b) Documentos acreditativos da solvencia técnica e profesional: unha relación dos principais servizos ou traballos, de igual ou similar natureza que os que constitúan para o obxecto do contrato, realizados nos últimos cinco anos que inclúa importe, datas e o destinatario, público ou privado, deles. Considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario. </p>
    <p>8. Presentación de ofertas: prazo: o prazo rematará aos 15 días seguintes ao da última publicación do presente anuncio no BOP ou no DOG.</p>
    <p>Documentación: a exixida na cláusula 12 do prego de condicións administrativas.</p>
    <p>Lugar de presentación: Rexistro Xeral do Concello de Vigo, praza do Rei, s/n, 36202 Vigo, ata as 13.30 horas do último día de prazo.</p>
    <p>Admisión de melloras: non.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura de ofertas técnica e económica: entidade, domicilio e localidade: véxase punto 6 do anuncio.</p>
    <p>Data e hora: anunciarase no perfil do contratante do Concello de Vigo.</p>
    <p>10. Outras informacións: </p>
    <p>11. Páxina web para obtención de información: www.vigo.org.</p>
    <p>Vigo, 5 de maio de 2016</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

