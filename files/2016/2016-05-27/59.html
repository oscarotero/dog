---
date: '2016-05-27'
id: L257-240516-0008
page: 20585
number: 100
agency: Concello de Vigo
section: VI. Anuncios. b) Administración local.
title: ANUNCIO da contratación dos servizos de mantemento dos colectores soterrados.
range: Anuncio
url: >-
  https://www.xunta.gal/dog/Publicados/2016/20160527/AnuncioL257-240516-0008_gl.html
---
<p>1. Entidade que adxudica: organismo: Concello de Vigo. Dependencia: Servizo de Limpeza. Expediente: 5896-252.</p>
    <p>2. Obxecto do contrato: descrición: o mantemento integral das illas de contedorización soterrada no termo municipal de Vigo relacionadas no anexo do prego de prescricións técnicas particulares, incluídas as súas instalacións anexas ou complementarias, que comprende operacións de mantemento tanto preventivo coma correctivo e de conservación hixiénica.</p>
    <p>Lugar de execución: Vigo.</p>
    <p>Prazo de execución: 1 ano. Prórroga: si, unha prórroga de 12 meses de duración como máximo. O contrato rematará o día anterior ao inicio do contrato de servizos de contedorización para a recollida de residuos sólidos urbanos da cidade, que está en tramitación.</p>
    <p>3. Tramitación e procedemento:</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 71.481,76 euros (IVE incluido).</p>
    <p>5. Garantías provisionais: non se exixe.</p>
    <p>6. Obtención da documentación e información: www.vigo.org (perfil do contratante). Teléfono: 986 81 01 48. Fax: 986 22 62 06.</p>
    <p>Data límite para solicitar documentación: ata o día de finalización do prazo de presentación de proposicións.</p>
    <p>7. Requisitos específicos do contratista: a) Solvencia económica e financeira: declaración do volume anual de negocio. Consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao prezo do contrato. b) Solvencia técnica e profesional: unha relación dos principais servizos ou traballos, de igual ou similar natureza que os que constitúan o obxecto do contrato, realizados nos últimos cinco anos que inclúa importe, datas e o destinatario, público ou privado, destes, por importe igual ou superior ao prezo do contrato. Considerarase acreditada a solvencia se nalgún dos últimos cinco anos acredita servizos ou traballos por importe igual ou superior a unha anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario. </p>
    <p>8. Presentación de ofertas: prazo: o prazo rematará aos 15 días seguintes ao da última publicación do presente anuncio no BOP ou no DOG.</p>
    <p>Documentación: a exixida na cláusula 12 do prego de condicións administrativas e no punto 7 das FEC.</p>
    <p>Lugar de presentación: Rexistro Xeral do Concello de Vigo, praza do Rei, s/n, 36202 Vigo, ata as 13.30 horas do último día de prazo.</p>
    <p>Admisión de melloras: si.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura de ofertas técnica e económica: entidade, domicilio e localidade: véxase punto 6 do anuncio.</p>
    <p>Data e hora: anunciarase no perfil de contratante do Concello de Vigo.</p>
    <p>10. Outras informacións: </p>
    <p>11. Páxina web para obtención de información: www.vigo.org.</p>
    <p>Vigo, 12 de maio de 2016</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

