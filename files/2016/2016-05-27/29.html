---
date: '2016-05-27'
id: C3K1-180516-0002
page: 20516
number: 100
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 28 de abril de 2016, da Xefatura Territorial de Pontevedra, pola que
  se notifica o acordo de inicio do expediente sancionador 2016132PAOS-PO, por
  infracción en materia sanitaria.
range: Cédula
url: >-
  https://www.xunta.gal/dog/Publicados/2016/20160527/AnuncioC3K1-180516-0002_gl.html
---
<p>Con data do 5 de abril de 2016, a xefa territorial da Consellería de Sanidade de Pontevedra ditou acordo de inicio do expediente sancionador 2016132PAOS-PO, incoado na Xefatura Territorial da Consellería de Sanidade de Pontevedra contra A Nosa Botica, S.L., con CIF B36950434.</p>
    <p>Tras intentar a notificación deste acordo consonte o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, non se puido practicar, polo que, mediante esta cédula se lle notifica a A Nosa Botica, S.L. o contido do dito acordo, que figura no anexo, segundo o disposto no número 5 do referido artigo, para que teña coñecemento del.</p>
    <p>Así mesmo, fáiselle saber o dereito que a asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, para presentar alegacións, ante esta xefatura territorial, no prazo de quince (15) días hábiles contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia; rúa Fernández Ladreda, nº 43, 1º andar, e a obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5 da Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>Pontevedra, 28 de abril de 2016</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2016132PAOS-PO.</p>
    <p>Denunciada: A Nosa Botica, S.L., con CIF B36950434.</p>
    <p>Último enderezo coñecido: rúa Erizana, nº 7, 36300 Baiona (Pontevedra).</p>
    <p>Feito imputado: suposta infracción do previsto no Real decreto lexislativo 1/2015, do 24 de xullo, polo que se aproba o texto refundido da Lei de garantías e uso racional dos medicamentos e produtos sanitarios. </p>
    <p>Preceptos presuntamente infrinxidos: </p>
    <p>– Real decreto 1591/2009, do 16 de outubro: artigo 27.1.d).</p>
    <p>– Real decreto 1662/2000, do 29 de setembro: artigo 13.4.</p>
    <p>Tipificación: dúas infraccións administrativas tipificadas como graves nos artigos 112.2.b) 11ª e 112.2.b) 14ª do Real decreto lexislativo 1/2015, do 24 de xullo, polo que se aproba o texto refundido da Lei de garantías e uso racional dos medicamentos e produtos sanitarios.</p>
    <p>Sanción proposta: sesenta mil dous euros (60.002 €). </p>

