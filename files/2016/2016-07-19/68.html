---
date: '2016-07-19'
id: L319-280616-0005
page: 31491
number: 136
agency: Concello do Carballiño
section: VI. Anuncios. b) Administración local.
title: >-
  ANUNCIO de aprobación definitiva da modificación do Plan parcial do polígono
  industrial da Uceira.
range: Anuncio
url: >-
  https://www.xunta.gal/dog/Publicados/2016/20160719/AnuncioL319-280616-0005_gl.html
---
<p>O pleno do Concello do Carballiño, en sesión ordinaria que tivo lugar o día 28 de maio de 2016, adoptou, entre outros, o seguinte acordo:</p>
    <p>Primeiro. Aprobar definitivamente a modificación puntual do Plan parcial do polígono industrial da Uceira, O Carballiño, relativa a redución de parcela mínima edificable en zona comercial.</p>
    <p>Segundo. Deixar sen efecto a suspensión de outorgamento de aprobacións, autorizacións e licenzas urbanísticas na áreas afectadas por esta tramitación, debéndose axustar no sucesivo os terreos, as instalacións, as construcións e as edificacións ao destino que resulte da súa clasificación e cualificación e ao réxime urbanístico que consecuentemente lles sexa de aplicación derivado do novo instrumento de planeamento.</p>
    <p>Terceiro. Comunicar o acordo de aprobación definitiva da modificación puntual do Plan parcial do Polígono Industrial da Uceira, O Carballiño, á consellería competente en materia de urbanismo e ordenación do territorio, ao mesmo tempo que se lle dará traslado dunha copia autenticada de dous exemplares do instrumento aprobado definitivamente con todos os planos e documentos que integran o plan sobre os que recaese o acordo de aprobación definitiva, debidamente dilixenciados polo secretario do concello.</p>
    <p>Cuarto. Publicar o acordo de aprobación definitiva do planeamento no prazo dun mes desde a súa aprobación, no <em>Diario Oficial de Galicia</em>, e o documento que conteña a normativa e as ordenanzas, no <em>Boletín Oficial</em> da provincia. </p>
    <p>O acto de aprobación definitiva da modificación puntual foi comunicado á Consellería de Medio Ambiente e Ordenación do Territorio, con data do 9 de xuño de 2016, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Contra o acordo de aprobación definitiva, cabe interpor recurso contencioso-administrativo ante a sala do contencioso-administrativo do Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio. </p>
    <p>O Carballiño, 10 de xuño de 2016</p>
    <footer><p>Francisco José Fumega Piñeiro<br>Alcalde</p></footer>

