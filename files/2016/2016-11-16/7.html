---
date: '2016-11-16'
id: CA01-101116-0001
page: 51254
number: 219
agency: Consellería de Facenda
section: IV. Oposicións e concursos.
title: >-
  ORDE do 8 de novembro de 2016 pola que se amplía o prazo de realización do
  terceiro exercicio do proceso selectivo para o ingreso, pola quenda de
  promoción interna, no corpo superior da Administración xeral da Comunidade
  Autónoma de Galicia, subgrupo A1.
range: Orde
url: >-
  https://www.xunta.gal/dog/Publicados/2016/20161116/AnuncioCA01-101116-0001_gl.html
---
<p>A Orde da Consellería de Facenda do 16 de xuño de 2015 (DOG núm. 114, do 18 de xuño), pola que se convoca o proceso selectivo para o ingreso, pola quenda de promoción interna, no corpo superior da Administración xeral da Comunidade Autónoma de Galicia, subgrupo A1, modificada pola Orde do 12 de novembro de 2015 (DOG núm. 220, do 18 de novembro), dispón na base II.1.4 que o prazo máximo para a realización do terceiro exercicio será de corenta (40) días hábiles contados desde o remate do exercicio anterior.</p>
    <p>Unha vez realizado o segundo exercicio o día 28 de setembro de 2016, tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do terceiro exercicio do proceso selectivo para o ingreso, pola quenda de promoción interna, no corpo superior da Administración xeral da Comunidade Autónoma de Galicia, subgrupo A1, en vinte (20) días hábiles.</p>
    <p>Contra este acordo de ampliación de prazo non cabe recurso ningún sen prexuízo do procedente contra a resolución que poña fin ao procedemento, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 8 de novembro de 2016</p>
    <footer><p>Valeriano Martínez García<br>Conselleiro de Facenda</p></footer>

