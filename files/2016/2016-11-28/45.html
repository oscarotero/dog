---
date: '2016-11-28'
id: G0181-161116-0001
page: 52875
number: 227
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 16 de novembro de 2016, do Servizo da Delegación Provincial de
  Pontevedra, polo que se empraza a persoa interesada para ser notificada por
  comparecencia nun expediente de danos en materia de estradas (clave
  RD/PO-91/2016).
range: Anuncio
url: >-
  https://www.xunta.gal/dog/Publicados/2016/20161128/AnuncioG0181-161116-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa relacionada no anexo o acto que se indica no expediente sancionador en materia de estradas (Lei 8/2013, do 28 de xuño, de estradas de Galicia), logo de que fose devolto polo servizo de Correos por resultar descoñecida a persoa destinataria ou porque, unha vez intentada, non se puido efectuar a notificación.</p>
    <p>Segundo se establece no artigo 61 da citada lei, as ditas persoas interesadas disporán dun prazo de 10 días contados desde o seguinte ao da publicación deste anuncio no taboleiro de edictos único (TEU) do <em>Boletín Oficial del Estado</em>, para comparecer na sede do servizo desta delegación da Axencia Galega de Infraestruturas (r/ Fernández Ladreda, 43-1º, edificio administrativo, 36003 Pontevedra), por se desexan examinar o expediente e coñecer o contido íntegro deste acto, que contén tamén o ofrecemento de prazo de alegacións ou de recursos. Transcorrido o dito prazo de dez días sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>A eficacia desta notificación queda supeditada á súa publicación no taboleiro de edictos único (TEU) do <em>Boletín Oficial del Estado</em>.</p>
    <p>Pontevedra, 16 de novembro de 2016</p>
    <footer><p>Fausto Núñez Vilar<br>Xefe do Servizo da Delegación Provincial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Persoa interesada</td>
       <td>Acto notificado</td>
       <td>Estrada</td>
      </tr>
      <tr>
       <td>RD/PO-91/2016</td>
       <td>Manuel Ángel González Fernández</td>
       <td>Incoación de expediente</td>
       <td>PO-403 (Salvaterra de Miño-Ponteareas)</td>
      </tr>
     </tbody>
    </table>

