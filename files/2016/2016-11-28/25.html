---
date: '2016-11-28'
id: G0422-151116-0002
page: 52836
number: 227
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 18 de outubro de 2016, da Secretaría Xeral de Calidade e Avaliación
  Ambiental, polo que se somete a información pública o proxecto de condución de
  vertedura por emisario submarino da fábrica de conservas de atún de Jealsa
  Rianxeira, S.A., concello de Boiro (expediente 2016-IPPC-M-1).
range: Anuncio
url: >-
  https://www.xunta.gal/dog/Publicados/2016/20161128/AnuncioG0422-151116-0002_gl.html
---
<p>Para os efectos previstos no artigo 152 do Real decreto 876/2014, do 10 de outubro, polo que se aproba o Regulamento xeral de costas (BOE núm. 247, do 11 de outubro), faise público que por espazo de vinte (20) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Proxecto de condución de vertedura por emisario submarino».</p>
    <p>Co fin de que calquera interesado poida consultala e, de ser o caso, formular no dito prazo as alegacións, suxestións ou observacións que considere convenientes. O citado documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/»medio ambiente e sostibilidade» prevención e control de actividades»autorización ambiental integrada»proxectos en información pública).</p>
    <p>Santiago de Compostela, 18 de outubro de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Clave do expediente: 2016-IPPC-M-1.</p>
    <p>Peticionaria: Jealsa Rianxeira, S.A.</p>
    <p>Domicilio social e localización: Bodión, s/n, 15930 Boiro (A Coruña).</p>
    <p>Con base no indicado na Orde do 13 de xullo de 1993 pola que se aproba a Instrución para o proxecto de conducións de verteduras desde terra ao mar, preténdese mellorar os resultados de dilución do emisario que actualmente ten instalado Jealsa Rianxeira, levando a cabo a substitución do emisario existente por un novo.</p>
    <p>A lonxitude total do emisario que se vai construír desde o pozo de bombeo ata a boca de descarga é de 650 m, dos cales os primeiros 40 m serán executados na zona do peirao que posúe Jealsa Rianxeira, S.A., en Bodión.</p>
    <p>Para o presente proxecto solicítase a ocupación de 854 m2 (tubaxe de Φ 400 mm: 610 × 1,40 = 854 m2) de zona de dominio público marítimo-terrestre de xestión estatal, necesarios para a correcta execución das obras programadas.</p>
    <p>As obras proxectadas inclúen o desmantelamento do conduto actual e a colocación de 610 m da nova condución, dos cales 590 metros van enterrados. A condución finaliza cun tramo de 20 metros no que se instalan difusores.</p>
    <p>A canalización descrita levarase a cabo mediante o enterramento da condución en gabia.</p>
    <p>A parte marítima do proxecto conta coas seguintes actividades:</p>
    <p>• Escavación de gabias.</p>
    <p>• Fabricación de ancoraxes para a tubaxe.</p>
    <p>• Armado de tubaxe máis ancoraxes.</p>
    <p>• Colocación da tubaxe.</p>
    <p>• Lanzamento do emisario ao mar.</p>
    <p>• Demarcación, transporte e afundimento da tubaxe.</p>
    <p>As coordenadas do novo punto de vertedura unha vez executado o emisario descrito, tal e como se reflicte na documentación que se xunta son X: 512.379, Y: 4.721.806.</p>

