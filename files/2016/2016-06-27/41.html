---
date: '2016-06-27'
id: G0422-200616-0001
page: 27117
number: 120
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 31 de maio do 2016, da Secretaría Xeral de Calidade e Avaliación
  Ambiental, polo que se notifica o Auto do 5 de maio de 2016 ditado polo
  Xulgado do Contencioso-Administrativo número 2 da Coruña no procedemento de
  entrada en domicilio 0000106/2016J.
range: Anuncio
url: >-
  https://www.xunta.gal/dog/Publicados/2016/20160627/AnuncioG0422-200616-0001_gl.html
---
<p>O Xulgado do Contencioso-Administrativo número 2 da Coruña ditou auto do 5 de maio do 2016, no procedemento de entrada en domicilio 0000106/2016 J, en cuxa parte dispositiva se sinala: «Acordo que, estimando integramente a solicitude formulada pola Consellería de Medio Ambiente, debo autorizar e autorizo a entrada nas instalacións de Recoge Galicia de Gestión, S.L., sitas en Camposa, Gaiosa, dentro do termo municipal de Cerceda (A Coruña), para proceder á execución forzosa (Acordo do secretario xeral de Calidade e Avaliación Ambiental do 3 de febreiro de 2016) das medidas impostas pola Resolución do 7 de outubro de 2015, ditada no procedemento de responsabilidade patrimonial SA-RA-01/2015, consistentes na extracción e trasfego dos lixiviados acumulados no vaso de vertedura existente nas citadas instalacións, en recoller a masa de residuos en condicións de estabilidade e en executar a posterior selaxe provisoria.</p>
    <p>A entrada deberá ter lugar entre as 9.00 horas e as 19.00 horas, comezando nun dos quince días seguintes á notificación á representación da Administración solicitante da presente resolución e continuando, sempre no mesmo horario, sen prexuízo da adopción das medidas nocturnas de aseguramento que foren necesarias, os días seguintes que foren necesarios, e deben concluír nos sete meses seguintes ao do seu inicio.</p>
    <p>A Administración que solicitou a entrada debe remitir a este xulgado, no prazo dos dez días seguintes á conclusión da dilixencia, copia da acta levantada e informe das incidencias ocorridas durante ela.</p>
    <p>En todo caso, os funcionarios actuantes deberán entregar copia desta resolución ao interesado ou persoa que na súa representación se encontre no lugar, con carácter previo ao inicio, e advertirlle que poderá interpor contra ela recurso de apelación dentro dos quince días seguintes á súa notificación.</p>
    <p>Entréguese á Administración solicitante testemuño da presente resolución para que sirva de oportuno mandado de entrada e copia para a súa entrega ao interesado».</p>
    <p>Tras tentar notificar o devandito auto á entidade Recoge Galicia de Gestión, S.L. mediante comunicación do 9 de maio do 2016 remitida, tanto á instalación referida no devandito auto como ao domicilio social da citada mercantil, con resultado infrutuoso en ambos os dous casos; o acceso á instalación nos termos autorizados se produciuse ás 9.00 horas do día 19 de maio do 2016, sen que se atopase presente ningún responsable ou persoal da empresa no seu interior.</p>
    <p>Polo exposto, de conformidade co artigo 59.5 da Lei 30/1992, do 26 de novembro, de réxime xurídico das administracións públicas e de procedemento administrativo común, publícase o presente anuncio para efectos de notificación do devandito auto, a cal se entende producida con efectos desde o día seguinte á publicación deste anuncio no Boletín Oficial del Estado.</p>
    <p>Santiago de Compostela, 31 de maio do 2016</p>
    <footer><p>Justo de Benito Basanta<br>Secretario Xeral de Calidade e Avaliación Ambiental</p></footer>

