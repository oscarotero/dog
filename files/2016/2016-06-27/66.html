---
date: '2016-06-27'
id: C3Q2-090616-0001
page: 27177
number: 120
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 2 de xuño de 2016 pola que se dá publicidade á denegación das
  solicitudes de subvencións por esgotamento do crédito da convocatoria do
  Programa de fomento do alugamento de vivendas do Plan estatal 2013-2016.
range: Resolución
url: >-
  https://www.xunta.gal/dog/Publicados/2016/20160627/AnuncioC3Q2-090616-0001_gl.html
---
<p>Mediante a Resolución do 7 de xaneiro de 2015 (DOG núm. 11, do 19 de xaneiro), convocáronse as subvencións do Programa de axuda ao alugamento de vivendas do Plan estatal de fomento do alugamento de vivendas, a rehabilitación edificatoria e a rexeneración e renovación urbanas, 2013-2016.</p>
    <p>Dentro do prazo de presentación establecido, as unidades de convivencia interesadas formalizaron un total de 17.293 solicitudes.</p>
    <p>De conformidade co artigo 11.2 da Orde do 24 de novembro de 2014, pola que se establecen as bases reguladoras aplicables á concesión das citadas axudas, serán obxecto de denegación as solicitudes presentadas que queden sen cobertura orzamentaria.</p>
    <p>Segundo o establecido no artigo 60 da Lei 30/1992, do 26 de novembro, de réxime xurídico das administracións públicas e do procedemento administrativo común, e actuando no exercicio das competencias que me atribúe o artigo 12 do Decreto 97/2014, do 24 de xullo, polo que se aproba a estrutura orgánica do Instituto Galego da Vivenda e Solo,</p>
    <p class="dog-titulo">RESOLVO:</p>
    <p>Denegar, por esgotamento de crédito, as solicitudes de subvencións do Programa de axuda ao alugamento de vivendas do Plan estatal de fomento do alugamento de vivendas, a rehabilitación edificatoria e a rexeneración e renovación urbanas 2013-2016, que se inclúen na relación que será obxecto de publicación nos taboleiros de anuncios das sedes das áreas provinciais do Instituto Galego da Vivenda e Solo (en diante, IGVS) e na páxina web http://igvs.xunta.gal/consultasWebAlugamento .</p>
    <p>Contra esta resolución, que non pon fin á vía administrativa, poderase interpoñer recurso de alzada ante a persoa titular da Consellería de Infraestruturas e Vivenda, no prazo dun mes contado desde o día seguinte ao da publicación desta resolución no Diario Oficial de Galicia (artigos 114 e 115 da Lei 30/1992, do 26 de novembro).</p>
    <p>Santiago de Compostela, 2 de xuño de 2016</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

