---
date: '2016-04-19'
id: G2190-040416-0002
page: 14281
number: 74
agency: Xulgado de Primeira Instancia número 7 de Vigo
section: V. Administración de xustiza.
title: EDICTO (892/2013).
range: Edicto
url: >-
  https://www.xunta.gal/dog/Publicados/2016/20160419/AnuncioG2190-040416-0002_gl.html
---
<p>Francisco Rascado Gonzalez, secretario xudicial do Xulgado Primeira Instancia número 7 de Vigo, fago saber que en virtude do acordado nos autos de referencia, e de conformidade co disposto nos artigos 156.4 e 164 da LAC polo presente notifícase a Grey Whale, S.A., en ignorado paradoiro, sentenza ditada con data do 25 de novembro de 2014, do teor literal seguinte:</p>
    <p>«Sentenza: 00208/2014.</p>
    <p>Sentenza.</p>
    <p>Xuíz que a dita: maxistrada Lomo del Olmo.</p>
    <p>Lugar: Vigo.</p>
    <p>Data: 25 de novembro de 2014.</p>
    <p>Demandante: Penélope Domínguez García e Francisco José Parreño Agulló.</p>
    <p>Avogado/a: Daniel Adán Borras Díaz de Rábago.</p>
    <p>Procurador/a: Andrea Estévez Santoro.</p>
    <p>Demandado: Grey Whale, S.A.</p>
    <p>Procedemento: procedemento ordinario 892/2013.</p>
    <p>Antecedentes de feito.</p>
    <p>Primeiro. Que a citada representación da parte demandante, formulou demanda consonte as prescricións legais, na cal solicitaba, logo de alegar os feitos e fundamentos de dereito, que se ditase sentenza nos termos contidos no seu suplico.</p>
    <p>Segundo. Que, admitida a trámite, se dispuxo o emprazamento da parte demandada para que, no termo legal, comparecer en autos asistida de avogado e procurador e contestase, o cal verificou en tempo e forma, mediante a presentación de escrito de contestación á demanda, consonte as prescricións legais.</p>
    <p>Terceiro. Citadas as partes a unha audiencia previa e posteriormente a xuízo, celebráronse estes co resultado que figura en autos. </p>
    <p>Cuarto. Que na tramitación do presente xuízo se observaron as prescricións legais.</p>
    <p>Fallo que estimando a demanda promovida pola procuradora Andrea Estévez Santoro, en nome e representación de Francisco José Parreño Agulló e Penélope Domínguez García fronte á mercantil Grey Whale, S.A., debo condenar e condeno a esta a aboarlles a cantidade de 365 € máis os xuros legais correspondentes desde a data da presente resolución, con imposición das custas causadas.</p>
    <p>Modo de impugnación: contra esta sentenza cabe recurso de apelación dentro dos vinte días seguintes ao da súa notificación, que se interpoñerá ante este órgano xudicial.</p>
    <p>Conforme a D.A. décimo quinta da LOPX, para a admisión do recurso deberase acreditar constituíu, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente. </p>
    <p>O depósito deberá constituílo ingresando a citada cantidade no Banesto, na conta deste expediente 3561-0000-, indicando no campo “concepto”, a indicación “Recurso” seguida do código “02 Civil-Apelación”.</p>
    <p>Se o ingreso se fai mediante transferencia bancaria deberá incluír, tras a conta referida, separados por un espazo, a indicación “recurso” seguida do código “02 Civil-Apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase indicando, neste caso, no campo observacións a data da resolución impugnada co formato dd/mm/aaaa.</p>
    <p>Así, por esta a miña sentenza, pronúncioo, mándoo e asínoo.</p>
    <p>A maxistrada/xuíza».</p>
    <p>Publicación. Lida e publicada foi a anterior sentenza pola xuíza que a subscribe, en audiencia pública no mesmo día da súa data, do que dou fe en Vigo.</p>
    <p>Vigo, 7 de xaneiro de 2016</p>
    <footer><p>O secretario xudicial</p></footer>

