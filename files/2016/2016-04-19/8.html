---
date: '2016-04-19'
id: CA01-130416-0005
page: 14161
number: 74
agency: Consellería de Facenda
section: IV. Oposicións e concursos.
title: >-
  ORDE do 12 de abril de 2016 pola que se convocan para a elección de destino
  definitivo os/as aspirantes que superaron o proceso selectivo para o ingreso
  no corpo facultativo de grao medio da Xunta de Galicia, subgrupo A2, escala de
  enxeñeiros/as técnicos/as de minas, convocado pola Orde do 9 de maio de 2014.
range: Orde
url: >-
  https://www.xunta.gal/dog/Publicados/2016/20160419/AnuncioCA01-130416-0005_gl.html
---
<p>En virtude da Orde do 9 de maio de 2014 (DOG núm. 99, do 26 de maio) convocouse o proceso selectivo para o ingreso no corpo facultativo de grao medio da Xunta de Galicia, subgrupo A2, escala de enxeñeiros/as técnicos/as de minas.</p>
    <p>O tribunal designado para cualificar o dito proceso acordou facer pública e elevar á Dirección Xeral da Función Pública a relación de aspirantes que o superaron na súa Resolución do 22 de decembro de 2015 (DOG núm. 3, do 7 de xaneiro de 2016). </p>
    <p>Co obxecto de que os/as aspirantes que superaron o dito proceso selectivo poidan ser nomeados/as funcionarios/as de carreira do corpo facultativo de grao medio da Xunta de Galicia, subgrupo A2, escala de enxeñeiros/as técnicos/as de minas, e segundo o disposto na Lei 7/2007, do 12 de abril, do Estatuto básico do empregado público, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e demais normativa concordante, esta consellería</p>
    <h2>DISPÓN:</h2>
    <p>Primeiro. Convocar os/as aspirantes que superaron o proceso selectivo para o ingreso no corpo facultativo de grao medio da Xunta de Galicia, subgrupo A2, escala de enxeñeiros/as técnicos/as de minas, ao acto de elección de destino definitivo que terá lugar no salón de actos núm. 2 (pequeno) da Vicepresidencia e Consellería de Presidencia, Administracións Públicas e Xustiza (edificio administrativo San Caetano, s/n, Santiago de Compostela) o día 22 de abril de 2016, ás 10.15 horas.</p>
    <p>Segundo. Os/as aspirantes convocados/as poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>Terceiro. Os/as aspirantes deberán ir provistos/as de DNI ou outro documento que acredite fidedignamente a súa identidade; no caso de non comparecer persoalmente, poderán ser representados/as por terceiras persoas con poder notarial suficiente.</p>
    <p>Cuarto. Aos/ás aspirantes que non comparezan persoalmente ou por medio de representantes seranlles adxudicados en destino definitivo os postos que lles correspondan atendendo á orde de publicación destes e ao número obtido no proceso selectivo, unha vez concluído o proceso de adxudicación dos postos aos/ás aspirantes presentes ou representados/as, entre os que quedasen sen adxudicar.</p>
    <p>Quinto. Os/as aspirantes poderán solicitar ser declarados/as en excedencia voluntaria por prestación de servizos no sector público ou por interese particular reguladas, respectivamente, nos artigos 174 e 173.3.d) da Lei 2/2015. Nestes supostos deberán presentarse ao chamamento cun certificado do/da responsable da súa unidade de persoal en que conste a condición con que prestan servizos na actualidade. </p>
    <p>Sexto. Contra esta orde, que pon fin á vía administrativa, poderase presentar recurso potestativo de reposición ante o conselleiro de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de abril de 2016</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO</h2>
    <table>
     <thead>
      <tr>
       <td>Num.</td>
       <td>Código do posto</td>
       <td>Cons.</td>
       <td>Denominación</td>
       <td>Subgrupo</td>
       <td>Nivel</td>
       <td>Centro directivo</td>
       <td>Centro destino</td>
       <td>Concello</td>
      </tr>
     </thead>
     <tbody>
      <tr>
       <td>1</td>
       <td>INC991000015001063</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial da&amp;nbsp;Coruña</td>
       <td>A Coruña</td>
      </tr>
      <tr>
       <td>2</td>
       <td>INC991000015001064</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial da Coruña</td>
       <td>A Coruña</td>
      </tr>
      <tr>
       <td>3</td>
       <td>INC991000027001029</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial de Lugo</td>
       <td>Lugo</td>
      </tr>
      <tr>
       <td>4</td>
       <td>INC991000027001035</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial de Lugo</td>
       <td>Lugo</td>
      </tr>
      <tr>
       <td>5</td>
       <td>INC991000032001046</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial de Ourense</td>
       <td>Ourense</td>
      </tr>
      <tr>
       <td>6</td>
       <td>INC991000032001047</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial de Ourense</td>
       <td>Ourense</td>
      </tr>
      <tr>
       <td>7</td>
       <td>INC991000032001048</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial de Ourense</td>
       <td>Ourense</td>
      </tr>
      <tr>
       <td>8</td>
       <td>INC991000036001057</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial de&amp;nbsp;Pontevedra</td>
       <td>Pontevedra</td>
      </tr>
      <tr>
       <td>9</td>
       <td>INC991000036001058</td>
       <td>IN</td>
       <td>Enxeñeiro/a técnico/a de funcións facultativas</td>
       <td>A2</td>
       <td>22</td>
       <td>Servizos periféricos</td>
       <td>Xefatura Territorial de Pontevedra</td>
       <td>Pontevedra</td>
      </tr>
     </tbody>
    </table>

