---
date: '2016-07-27'
id: G2410-010716-0002
page: 32995
number: 141
agency: Xulgado do Social número 1 de Santiago de Compostela
section: V. Administración de xustiza.
title: EDICTO (258/2013).
range: Corrección de cédula
url: >-
  https://www.xunta.gal/dog/Publicados/2016/20160727/AnuncioG2410-010716-0002_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 258/2013 deste xulgado do social, seguido por instancia de Luis Javier López Cozar contra a empresa Instalaciones Xacobeo, S.L. e Fondo de Garantía Salarial, se ditou a seguinte resolución, cuxa parte dispositiva se xunta:</p>
    <p>«Que estimando substancialmente a demanda interposta por Luis Javier López Cozar contra Instalaciones Xacobeo, S.L. e Fogasa, debo condenar e condeno a mercantil demandada a que lle aboe ao demandante a suma de 3.560,14 euros polos conceptos e coa desagregación efectuados no feito probado terceiro da presente resolución, máis os xuros do artigo 29.3 do ET respecto da dita cantidade desde a presentación da papeleta de conciliación ata a presente resolución, e os do artigo 576 da LAC a partir da presente resolución, así como ao pagamento dos honorarios do letrado da parte demandante en contía de 100 euros.</p>
    <p>No que atinxe á responsabilidade do Fogasa, observarase o disposto no artigo 33 do ET.</p>
    <p>Notifíqueselles ás partes a presente resolución facéndolles saber que fronte a esta cabe recurso de suplicación ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación».</p>
    <p>E para que lle sirva de notificación en legal forma a Instalaciones Xacobeo, S.L., en ignorado paradoiro, expido o presente edicto para a súa inserción en Diario Oficial de Galicia e para a súa colocación no taboleiro de anuncios desta oficina xudicial.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 1 de xullo de 2016</p>
    <footer><p>A letrada da Administración de xustiza</p></footer>

