---
date: '2016-07-27'
id: G2347-300616-0004
page: 32987
number: 141
agency: Xulgado do Social número 4 da Coruña
section: V. Administración de xustiza.
title: EDICTO (1201/2013).
range: Edicto
url: >-
  https://www.xunta.gal/dog/Publicados/2016/20160727/AnuncioG2347-300616-0004_gl.html
---
<p>Eu, Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos número 1201/2013 por instancia de Carolina Álvarez Basich contra a empresa Aloysius, S.L. e o Fondo de Garantía Salarial sobre cantidade, nos cales recaeu sentenza o 23 de xuño de 2016 que copiada nos particulares necesarios di así:</p>
    <p>«Decido:</p>
    <p>Estímase a demanda formulada por Carolina Álvarez Basich fronte a Aloysius, S.L., con intervención do Fondo de Garantía Salarial e, en consecuencia: </p>
    <p>– Condénase á empresa Aloysius, S.L. a aboarlle a Carolina Álvarez Basich a cantidade de seiscentos sesenta e catro euros con cincuenta e nove céntimos (664,59 euros). </p>
    <p>Notifíqueselles a presente resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, e deberá anunciarse neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social, ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o deposito de 300 euros na conta de depósitos e consignacións que ten aberta este xulgado e fará constar no ingreso o numero de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia,</em> co fin de que sirva de notificación en forma á empresa Aloysius, S.L., expido e asino o presente edicto.</p>
    <p>A Coruña, 30 de xuño de 2016 </p>
    <footer><p>A secretaria xudicial</p></footer>

