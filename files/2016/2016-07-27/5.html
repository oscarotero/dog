---
date: '2016-07-27'
id: G0424-050716-0016
page: 32921
number: 141
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 30 de xuño de 2016 pola que se establecen as bases
  reguladoras das subvencións para o fomento do emprendemento en economía social
  (Programa Aprol-economía social), cofinanciadas parcialmente con cargo ao
  Programa operativo do Fondo Social Europeo e ao Programa operativo de emprego
  xuvenil, e se convocan para o ano 2016. Programa III-Fomento do emprego en
  cooperativas e sociedades laborais para persoas mozas inscritas no Sistema
  nacional de garantía xuvenil.
range: Orde
url: >-
  https://www.xunta.gal/dog/Publicados/2016/20160727/AnuncioG0424-050716-0016_gl.html
---
<p>BDNS (Identif.): 312646.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. Entidades beneficiarias</p>
    <p>As cooperativas e as sociedades laborais que incorporen mozos ou mozas inscritos no Sistema nacional de garantía xuvenil como persoas socias traballadoras ou de traballo, con carácter indefinido ou a proba.</p>
    <p>Segundo. Obxecto e finalidade</p>
    <p>Impulsar o autoemprego colectivo no marco dos programas de garantía xuvenil, fomentando a incorporación de mozas e mozos como socios e socias traballadoras ou de traballo de cooperativas ou sociedades laborais.</p>
    <p>Terceiro. Bases reguladoras</p>
    <p>Orde do 30 de xuño de 2016 pola que se establecen as bases reguladoras das subvencións para o fomento do emprendemento en economía social (Programa Aprol-economía social), cofinanciadas parcialmente con cargo ao Programa operativo do Fondo Social Europeo e ao Programa operativo de emprego xuvenil, e se convocan para o ano 2016 (http://www.emprego.ceei.xunta.gal).</p>
    <p>Cuarto. Contía</p>
    <p>Por cada persoa que se incorpore con carácter indefinido a xornada completa:</p>
    <p>– Con carácter xeral: 12.000 €.</p>
    <p>– Se a persoa incorporada é unha muller: 13.500 €.</p>
    <p>– No caso de persoas con discapacidade ou en situación ou risco de exclusión social: 15.000 €.</p>
    <p>Por cada persoa incorporada como socia traballadora ou de traballo a proba a xornada completa: 600 € ao mes, por un período de entre 6 e 12 meses.</p>
    <p>As contías anteriores incrementaranse nun 15 %, no caso de que o centro de traballo a que se incorpora a persoa socia estea situado nun concello rural, e nun 25 %, se se trata dunha cooperativa xuvenil.</p>
    <p>Cando a dedicación sexa a tempo parcial (mínimo un 50 % da xornada ordinaria), a contía dos incentivos previstos nos puntos anteriores reducirase ao 50 %.</p>
    <p>A contía máxima por beneficiaria é de 18.000 € por persoa incorporada, ata un máximo de 75.000 €. </p>
    <p>O orzamento do programa é de trescentos vinte e seis mil catrocentos setenta e sete euros con trinta e un céntimos (326.477,31 €).</p>
    <p>Quinto. Prazo de presentación de solicitudes</p>
    <p>Desde o día seguinte ao da publicación da convocatoria no Diario Oficial de Galicia ata o 30 de setembro de 2016.</p>
    <p>Sexto. Outros datos</p>
    <p>Os incentivos a que se refire esta convocatoria están sometidos ao réxime de axudas de minimis, polo que non poderán exceder os límites cuantitativos establecidos nos regulamentos da Comisión (UE) 1407/2013, 1408/2013 ou 717/2014, segundo proceda.</p>
    <p>Santiago de Compostela, 30 de xuño de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

