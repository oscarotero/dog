---
date: '2016-01-28'
id: C141-200116-0006
page: 3291
number: 18
agency: Portos de Galicia
section: VI. Anuncios. a) Administración autonómica.
title: >-
  CÉDULA do 19 de xaneiro de 2016 pola que se notifica o acordo de inicio de
  expediente de incautación da embarcación Dos B Jays, depositada en seco no
  porto de Celeiro-Viveiro (Lugo).
range: Cédula
url: >-
  https://www.xunta.gal/dog/Publicados/2016/20160128/AnuncioC141-200116-0006_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE nº 285, do 27 de novembro), modificada pola Lei 15/2014, do 16 de setembro<br>(BOE nº 226, do 17 de setembro), de réxime xurídico das administracións públicas e do procedemento administrativo común, notifícaselle a Francisco Fernández Serantes, con último domicilio coñecido en Navia Castrillón, 11-13, 8º C, de Viveiro (Lugo), o Acordo do presidente de Portos de Galicia do 9 de decembro de 2015, que inicia expediente para decretar a incautación, a favor de Portos de Galicia, da embarcación de nome Dos B Jays, con folio 7ª-CO-246/93, da cal é copropietario, depositada no porto de Celeiro, por non ser posible a notificación a través do servizo de Correos.</p>
    <p>Así mesmo, este anuncio publicarase no <em>Diario Oficial de Galicia</em>, aínda que a eficacia do acto notificado quedará supeditada á súa publicación no BOE.</p>
    <p>O acordo emítese por estar a embarcación desde o ano 2004 depositada en estado de abandono nunha parcela do porto de Celeiro, onde foi retirada por esta entidade dado o perigo existente de afundimento, con base no establecido no artigo 20 do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivo de competencia da Comunidade Autónoma de Galicia, na regra décimo quinta de aplicación á tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 49 do Regulamento de servizo e policía aprobado pola Orde ministerial do 12 de xuño de 1976.</p>
    <p>O expediente completo para o seu exame e consulta encóntrase na sede dos servizos centrais de Portos de Galicia, sitos na praza de Europa, número 5-A, 6º, Santiago de Compostela.</p>
    <p>Outórgaselle ao propietario da embarcación un prazo máximo de quince (15) días para formular alegacións, e igualmente para reclamar e retirar a embarcación do porto logo de pagamento dos créditos pendentes en concepto de taxas.</p>
    <p>Infórmaselle ao propietario que, decretada a incautación, e como ben moble patrimonial incautado, Portos de Galicia poderá proceder, de acordo co artigo 69 da Lei 5/2011, do 30 de setembro, de patrimonio da Comunidade Autónoma de Galicia, ao alleamento da embarcación.</p>
    <p>A instrución do expediente recae no xefe da División Xurídica de Portos de Galicia.</p>
    <p>Santiago de Compostela, 19 de xaneiro de 2016</p>
    <footer><p>José Juan Durán Hermida<br>Presidente de Portos de Galicia</p></footer>

