---
date: '2016-10-17'
id: G0424-120916-0001
page: 46972
number: 197
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 9 de setembro de 2016, da Xefatura Territorial de Lugo, pola que
  se somete a información pública a petición de autorización administrativa
  previa e de construción dunha instalación eléctrica no concello de Monterroso
  (expediente IN407A 2015/78-2, 8273 AT).
range: Resolución
url: >-
  https://www.xunta.gal/dog/Publicados/2016/20161017/AnuncioG0424-120916-0001_gl.html
---
<p>Para os efectos previstos na Lei 24/2013, do 26 de decembro (BOE núm. 310), do sector eléctrico, e no título VII do Real decreto 1955/2000, do 1 de decembro (BOE núm. 310) polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción da instalación eléctrica que se describe: </p>
    <p>Solicitante: Casa Roke, S.C.</p>
    <p>Domicilio social: Ligonde 26, Monterroso.</p>
    <p>Denominación: modificado LMTA, CTI e RBTA para granxa en Ligonde.</p>
    <p>Situación: concello de Monterroso.</p>
    <p>Características técnicas: </p>
    <p>1. Liña de media tensión aérea a 20 kV con orixe nun apoio existente tipo HV-15-630 da LMT PAL 803 Guntín 3 e final no CTI granxa agrícola (proxectado), cunha lonxitude de 66 metros en condutor tipo LA-56.</p>
    <p>2. Centro de transformación intemperie sobre apoio de formigón, cunha potencia proxectada de 100 kVA, unha potencia inicial de 50 kVA e unha relación de transformación de 20.000/400-230 V.</p>
    <p>3. Rede de baixa tensión aérea con orixe no CT proxectado en condutor tipo RZ-50, cunha lonxitude de 110 metros tensados sobre apoios de formigón.</p>
    <p>Todas aquelas persoas ou entidades que se consideren afectadas poderán examinar o proxecto e presentar as súas alegacións, nesta xefatura territorial, sita na rolda da Muralla, nº 70, baixo 2, Lugo, no prazo de vinte días a partir do seguinte ao da última publicación desta resolución.</p>
    <p>Lugo, 9 de setembro de 2016</p>
    <footer><p>Pilar Fernández López<br>Xefa territorial de Lugo</p></footer>

