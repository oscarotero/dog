---
date: '2016-07-04'
id: G1534-200616-0002
page: 28308
number: 125
agency: Fondo Galego de Garantía Agraria
section: III. Outras disposicións.
title: >-
  EXTRACTO da Resolución do 17 de xuño de 2016 pola que se regula o procedemento
  para a concesión de axudas para a distribución de froitas frescas ao alumnado
  de centros escolares e se convocan para o curso escolar 2016/17.
range: Resolución
url: >-
  https://www.xunta.gal/dog/Publicados/2016/20160704/AnuncioG1534-200616-0002_gl.html
---
<p>BDNS (Identif.): 310827.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Persoas beneficiarias</p>
    <p>Será destinatario da axuda o alumnado que asista regularmente aos centros escolares situados na Comunidade Autónoma, administrados ou recoñecidos polas autoridades competentes, que pertenza aos seguintes niveis de ensino:</p>
    <p>a) Educación infantil segundo ciclo.</p>
    <p>b) Educación primaria.</p>
    <p>c) Educación secundaria obrigatoria.</p>
    <p>Segundo. Obxecto</p>
    <p>A resolución ten por obxecto establecer as bases reguladoras do réxime de axudas destinadas á distribución de froita ao alumnado de centros escolares na Comunidade Autónoma de Galicia e a convocatoria das ditas axudas para o curso escolar 2016/17.</p>
    <p>Terceiro. Bases reguladoras</p>
    <p>Resolución do 17 de xuño de 2016 pola que se regula o procedemento para a concesión de axudas para a distribución de froitas frescas ao alumnado de centros escolares e se convocan para o curso escolar 2016/17.</p>
    <p>Cuarto. Importe</p>
    <p>O importe máximo da axuda é de 0,25 euros por alumno/a e día lectivo. A froita repartirase nos períodos autorizados, que serán de cinco días lectivos consecutivos. Poderanse solicitar dun a catro períodos, de maneira consecutiva ou non.</p>
    <p>Quinto. Prazo de presentación de solicitudes</p>
    <p>O prazo para presentar as solicitudes será dun mes e iniciarase o día seguinte ao da publicación desta resolución no Diario Oficial de Galicia.</p>
    <p>Santiago de Compostela, 17 de xuño de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

