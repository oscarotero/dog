---
date: '2016-07-04'
id: G0424-170616-0005
page: 28377
number: 125
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 8 de xuño de 2016, da Secretaría Xeral de Emprego, pola que se
  fai público o depósito da modificación dos estatutos da Asociación Profesional
  de Traballadores Arquiveiros da Xunta de Galicia.
range: Resolución
url: >-
  https://www.xunta.gal/dog/Publicados/2016/20160704/AnuncioG0424-170616-0005_gl.html
---
<p>En cumprimento do disposto no artigo 4 da Lei orgánica 11/1985, do 2 de agosto, de liberdade sindical, e para os efectos previstos nel, faise público que na correspondente oficina pública de depósito de estatutos de asociacións sindicais e empresariais desta secretaría xeral se depositou a modificación de estatutos da Asociación Profesional de Traballadores Arquiveiros da Xunta de Galicia, que consiste na modificación dos artigos 16 e 21 dos seus estatutos, segundo se indica na certificación da acta da asemblea xeral extraordinaria que tivo lugar o 5 de marzo de 2016.</p>
    <p>Ámbito territorial: Comunidade Autónoma de Galicia.</p>
    <p>Ambito profesional: poderán pertencer á dita asociación todas as persoas que teñan a condición de funcionarios de carreira ou interinos do corpo facultativo superior da Xunta de Galicia (grupo A1), escala facultativo de arquivos, bibliotecas e museos, especialidade de arquivos, e do corpo facultativo de grao medio da Xunta de Galicia (grupo A2), escala de axudantes de arquivos, bibliotecas e museos, especialidade de arquivos, e aqueles arquiveiros que teñan a condición de traballadores laborais fixos, temporais e indefinidos da Xunta de Galicia.</p>
    <p>Asinantes: Alfonso Cascudo Rasilla (presidente) e Francisco M. Sandoval Verea (secretario xeral).</p>
    <p>Santiago de Compostela, 8 de xuño de 2016</p>
    <footer><p>Covadonga Toca Carús<br>Secretaria xeral de Emprego</p></footer>

