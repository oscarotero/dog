---
date: '2016-07-04'
id: G1991-080616-0001
page: 28333
number: 125
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (4524/2011).
range: Edicto
url: >-
  https://www.xunta.gal/dog/Publicados/2016/20160704/AnuncioG1991-080616-0001_gl.html
---
<p>Procedemento: PO procedemento ordinario 4524/2011-E</p>
    <p>Sobre urbanismo</p>
    <p>De: Eva Pardo González, José Benito González Trigas, Alberto Otero Carneiro, José Alonso Vázquez</p>
    <p>Avogado: Miguel García Iglesias </p>
    <p>Procurador: José María Moreda Allegue</p>
    <p>Contra: Consellería de Medio Ambiente, Territorio e Infraestruturas, Cipriano José Caamaño Castro e Concello de Boborás </p>
    <p>Avogado: letrado comunidad, Carlos Abal Lourido, Juan María Sanz Bravo </p>
    <p>Procuradora: Carolina Moreno Vázquez </p>
    <p>No procedemento ordinario tramitado nesta sección co número 4524/2011 acordouse librar o presente, co fin de que se publique no <em>Diario Oficial de Galicia</em>, a parte dispositiva da sentenza ditada polo Tribunal Supremo con data do 16.3.2016, así como a parte dispositiva do auto con data do 6.4.2016.</p>
    <p>Sentenza.</p>
    <p>«Fallamos:</p>
    <p>1º. Estimamos parcialmente o recurso de casación, interposto contra a sentenza da Sala do Contencioso-Administrativo do Tribunal Superior de Xustiza de Galicia, con data do 22 de maio de 2014, estimatoria do recurso interposto contra a Orde do 16 de setembro de 2011, sobre aprobación definitiva do Plan xeral de ordenación municipal do Concello de Boborás (Ourense), sentenza que casamos e anulamos, en canto incorre en incongruencia nos particulares reflectidos no corpo desta sentenza.</p>
    <p>2º. Estimamos o recurso contencioso-administrativo contra a Orde do 16 de setembro de 2011, sobre aprobación definitiva do Plan xeral de ordenación municipal do Concello de Boborás (Ourense), que anulamos por contrario ao ordenamento xurídico.</p>
    <p>3º. Non facemos imposición das custas causadas nin na instancia nin en casación.</p>
    <p>Así, por esta nosa sentenza, que se deberá inserir na colección lexislativa do Consello Xeral do Poder Xudicial, pronunciámolo, mandámolo e asinámolo».</p>
    <p>Auto.</p>
    <p>A sala acorda:</p>
    <p>«Ten lugar a aclaración da sentenza do 16 de marzo de 2016 que, no punto segundo da decisión, debe dicir: estimamos o recurso contencioso-administrativo contra a Orde do 16 de setembro de 2011 sobre aprobación definitiva do Plan xeral de ordenación municipal do Concello de Boborás (Ourense), que anulamos no atinente á delimitación do ámbito do núcleo rural da Almuzara establecida pola referida orde, por contrario ao ordenamento xurídico. Sen custas. Así o acordamos, mandamos e asinamos».</p>
    <p>A Coruña, 8 de xuño de 2016</p>
    <footer><p>Inmaculada Pérez Arrojo<br>A letrada da Administración de xustiza</p></footer>

