---
date: '2016-07-04'
id: G0003-200616-0004
page: 28331
number: 125
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de xuño de 2016, da Xerencia de Xestión Integrada de Santiago
  de Compostela, pola que se resolve a convocatoria pública para a provisión do
  posto de xefe/a da Sección de Oncoloxía Médica-Área de Hospital de Día,
  convocada mediante a Resolución do 14 de xaneiro de 2016 (Diario Oficial de
  Galicia número 21, do 2 de febreiro).
range: Resolución
url: >-
  https://www.xunta.gal/dog/Publicados/2016/20160704/AnuncioG0003-200616-0004_gl.html
---
<p>Convocada pola Resolución do 14 de xaneiro de 2016 (DOG nº 21, do 2 de febreiro), a provisión do posto de xefe/a de Sección de Oncoloxía Médica-Área de Hospital de Día, esta Xerencia, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde, a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro (DOG nº 199, do 15 de outubro), polo que se establece a estrutura organizativa de Xestión Integrada do Servizo Galego de Saúde, </p>
    <p class="dog-titulo">RESOLVE:</p>
    <p>Primeiro. Resolver a convocatoria pública para a provisión do posto de xefe/a da Sección de Oncoloxía Médica-Área de Hospital de Día da Xerencia de Xestión Integrada de Santiago de Compostela, convocada pola Resolución do 14 de xaneiro de 2016<br>(DOG nº 21, do 2 de febreiro).</p>
    <p>Segundo. Nomear, para o posto que se indica, a persoa citada no anexo I desta resolución.</p>
    <p>Terceiro. De conformidade coa base décima da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e percibiranse os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse recurso de alzada perante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Santiago de Compostela, 13 de xuño de 2016</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: xefe da Sección de Oncoloxía Médica-Área de Hospital de Día.</p>
    <p>Nome e apelidos: Juan Fernando Cueva Bañuelos.</p>
    <p>DNI: 50698993R.</p>

