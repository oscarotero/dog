---
date: '2016-07-14'
id: G0256-010716-0001
page: 30573
number: 133
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 1 de xullo de 2016, da Área Provincial de Turismo de Lugo, pola que
  se notifica o acordo de iniciación do 10 de maio de 2016 relativo ao
  expediente sancionador LU-16/2016, por infracción leve en materia de turismo.
range: Cédula
url: >-
  https://www.xunta.gal/dog/Publicados/2016/20160714/AnuncioG0256-010716-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ao interesado que a seguir se relaciona o acordo de iniciación do procedemento sancionador en materia de turismo, por infracción administrativa da Lei 7/2011, do 27 de outubro, do turismo de Galicia, expediente número LU-16/2016, incoado ao titular do establecemento de turismo rural denominado A Fervenza Casa Grande, situado no lugar da Fervenza, s/n, do concello do Corgo (Lugo), xa que, intentada a notificación polos medios habituais, non puido practicarse.</p>
    <p>Noméase instrutora do procedemento a Mercedes Campos Casares e secretaria a Carmen Enríquez Río, funcionarias desta Área Provincial de Turismo, sendo o seu réxime de recusación o previsto nos artigos 28 e 29 da Lei 30/1992.</p>
    <p>Segundo o establecido no artigo 16.1 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, o interesado disporá dun prazo de quince días, contados a partir do seguinte ao da publicación desta notificación para achegar por escrito cantas alegacións, documentos ou informacións considere convenientes e, se é o caso, propoñer proba concretando os medios de que pretenda valerse.</p>
    <p>Conforme o establecido no artigo 13.2 do Real decreto 1398/1993, de non efectuar alegacións no prazo anteriormente indicado, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
    <p>O pagamento voluntario poderá poñer fin ao expediente. Para efectualo deberá empregar o impreso normalizado que lle será facilitado na Área Provincial de Turismo, sita no Edificio Administrativo da Xunta de Galicia na rolda da Muralla de Lugo.</p>
    <p>O órgano competente para a resolución do procedemento é a xefa da Área Provincial de Turismo de Lugo, segundo o disposto no artigo 119.1.a) da Lei 7/2011, e no Decreto 196/2012, do 27 de setembro, polo que se crea a Axencia Turismo de Galicia e se aproban os seus estatutos. </p>
    <p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE núm. 189, do 9 de agosto).</p>
    <p>Lugo, 1 de xullo de 2016</p>
    <footer><p>Paloma Vázquez Fernández<br>Xefa da Área Provincial de Turismo de Lugo</p></footer>
    <h2>ANEXO</h2>
    <p>Expediente: LU-16/2016.</p>
    <p>Denunciada: Casa Grande da Fervenza, S.L.</p>
    <p>Establecemento: Turismo Rural A Fervenza Casa Grande.</p>
    <p>Enderezo: A Fervenza, s/n.</p>
    <p>Localidade: O Corgo (Lugo).</p>
    <p>Feitos denunciados: deficiencias na información.</p>
    <p>Preceptos infrinxidos: artigo 12 da Lei 7/2011.</p>
    <p>Tipificación da infracción: artigo 109.3 da Lei 7/2011.</p>
    <p>Cualificación: leve.</p>
    <p>Sanción: 100,00 € (cen euros).</p>

