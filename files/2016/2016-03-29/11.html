---
date: '2016-03-29'
id: O150-170316-0002
page: 11200
number: 59
agency: Escola Galega de Administración Pública
section: III. Outras disposicións.
title: >-
  RESOLUCIÓN do 16 de marzo de 2016 pola que se convoca o Curso monográfico
  sobre rexeneración democrática e institucional.
range: Resolución
url: >-
  https://www.xunta.gal/dog/Publicados/2016/20160329/AnuncioO150-170316-0002_gl.html
---
<p>Dentro do plan de actividades da Escola Galega de Administración Pública para o ano 2016 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase o Curso monográfico sobre rexeneración democrática e institucional, conforme as seguintes bases:</p>
    <p>1. Obxectivos.</p>
    <p>– Abordar, desde unha perspectiva interdisciplinar, os desafíos aos cales deben facer fronte as institucións públicas para favorecer a rexeneración democrática.</p>
    <p>– Promover o debate acerca da transparencia, a participación, o control da actividade pública por parte da cidadanía, a rendición de contas e a prevención e loita contra a corrupción.</p>
    <p>– Reflexionar acerca dos principios e valores que fundamentan a actuación dos poderes públicos.</p>
    <p>– Analizar aquelas accións que se deben acometer para mellorar a calidade democrática das institucións e darlles unha resposta satisfactoria ás demandas da cidadanía.</p>
    <p>– Pór de manifesto o papel da xustiza na rexeneración democrática, destacando a importancia da independencia xudicial.</p>
    <p>– Debater acerca do labor que lles corresponde aos medios de comunicación na rexeneración democrática e institucional.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>• Rexeneración ou estancamento.</p>
    <p>• A política en tempos de indignación.</p>
    <p>• O papel dos medios de comunicación na rexeneración democrática.</p>
    <p>• Independencia xudicial e rexeneración democrática.</p>
    <p>• Transparencia e rexeneración democrática.</p>
    <p>3. Destinatarios.</p>
    <p>Empregados das administracións públicas de Galicia, tanto autonómica como local, das universidades do Sistema universitario de Galicia, persoal das entidades do sector público, xuristas, profesionais e persoas interesadas en xeral.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4, Santiago de Compostela.</p>
    <p>Datas: 12 e 13 de abril de 2016.</p>
    <p>Horario: 12 de abril, mañá e tarde; 13 de abril, mañá.</p>
    <p>Duración: 12 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP https://egap.xunta.es/matricula/.</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata as 11.00 horas do 11 de abril de 2016.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41 - 981 54 62 39. </p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final do curso entregarase un certificado de asistencia a aquelas persoas inscritas que tivesen participasen asiduamente, e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización deste curso e o selo oficial da institución.</p>
    <p>Santiago de Compostela, 16 de marzo de 2016</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

