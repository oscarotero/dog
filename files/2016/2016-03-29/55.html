---
date: '2016-03-29'
id: C141-170316-0007
page: 11289
number: 59
agency: Portos de Galicia
section: VI. Anuncios. a) Administración autonómica.
title: >-
  CÉDULA do 10 de marzo de 2016 pola que se notifica resolución de
  desafiuzamento administrativo do departamento de armadores número 21 do porto
  de Burela.
range: Cédula
url: >-
  https://www.xunta.gal/dog/Publicados/2016/20160329/AnuncioC141-170316-0007_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE núm. 285, do 27 de novembro), modificada pola Lei 15/2014, do 16 de setembro (BOE núm. 226, do 17 de setembro), de réxime xurídico das administracións públicas e do procedemento administrativo común, notifícaselle a Hilario Díaz Rodríguez, mediante a publicación no <em>Boletín Oficial del Estado</em>, a resolución que decreta o desafiuzamento administrativo do departamento de armadores número 21 do porto de Burela, por non ser posible a notificación a través del servizo de Correos no último domicilio coñecido sito na rúa Vilar, número 45, Burela, provincia de Lugo.</p>
    <p>Segundo informe da Xefatura da Zona Centro, o departamento está ocupado sen autorización, unha vez vencida e non renovada a autorización outorgada no ano 2012, e non é posible outorgar nova autorización dada a existencia de débedas en concepto de taxas portuarias, motivo polo que xa se intentou notificar unha orde de desaloxo que foi devolta polo servizo de Correos.</p>
    <p>Igualmente, por non ser posible a notificación a través do servizo de Correos, no <em>Boletín Oficial del Estado</em> número 302, do 18 de decembro de 2015, publícase cédula pola que se notifica requirimento previo ao desafiuzamento que outorgaba un prazo máximo de 10 días hábiles para proceder ao desaloxo voluntario, sen que o dito requirimento fose obxecto de cumprimento, e sen que exista tampouco constancia da formulación de alegacións polo interesado.</p>
    <p>O presente acto administrativo que emite a Presidencia do Consello de Administración da entidade pública Portos de Galicia, de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, emítese en aplicación do artigo 113 desa lei, do artigo 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e do artigo 31 do Decreto 227/1995, que aproba o regulamento da entidade pública Portos de Galicia.</p>
    <p>O departamento deberá de ser abandonado nun prazo máximo de 10 días contados desde a publicación da presente cédula no <em>Boletín Oficial del Estado</em>, o que se formalizará coa entrega das chaves ao persoal de Portos de Galicia.</p>
    <p>Así mesmo, este anuncio publicarase no <em>Diario Oficial de Galicia</em>, aínda que a eficacia do acto notificado quedará supeditada á súa publicación no BOE.</p>
    <p>Transcorrido o prazo máximo de 10 días para proceder ao desaloxo voluntario, por tratarse dunha autorización extinguida, e ao abeiro do establecido no artigo 100 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, Portos de Galicia procederá a suspender sen máis trámites a subministración de auga e de enerxía eléctrica.</p>
    <p>Ao abeiro do establecido nos artigos 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e 125 da Lei 5/2011, de patrimonio da Comunidade Autónoma de Galicia, para a execución do desafiuzamento empregarase, de ser preciso, o auxilio das forzas e corpos da seguridade do Estado.</p>
    <p>Contra o exercicio da presente potestade non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>Contra a presente resolución, que esgota a vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación desta cédula, perante, á elección do interesado, o xulgado do contencioso-administrativo correspondente á circunscrición onde teña aquel o seu domicilio, ou o xulgado do contencioso-administrativo que corresponda de Santiago de Compostela.</p>
    <p>Santiago de Compostela, 10 de marzo de 2016</p>
    <footer><p>José Juan Durán Hermida<br>Presidente de Portos de Galicia</p></footer>

