---
date: '2016-03-29'
id: G0167-070316-0003
page: 11228
number: 59
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (916/2014).
range: Edicto
url: >-
  https://www.xunta.gal/dog/Publicados/2016/20160329/AnuncioG0167-070316-0003_gl.html
---
<p>Eu, Marta Yanguas del Valle, secretaria xudicial do Xulgado do Social número 3 de reforzo da Coruña, fago saber que no procedemento de despedimento/cesamentos en xeral 916/2014 deste xulgado do social, seguido por instancia de Isidro García Vázquez contra Sycigal, S.L., administración concursal Cycigal, S.L., Fogasa e o Ministerio Fiscal, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>A Coruña, 19 de febreiro de 2016</p>
    <p>María Marta Guillemet García, xuíza por substitución do Xulgado do Social número 3 de reforzo da Coruña, despois de ver os presentes autos seguidos neste xulgado co número 916/2014, sendo parte nel, dun lado, como demandante Isidro García Vázquez, asistido polo letrado Sr. Dapena Carabel, e doutro, como demandada, a empresa Sycigal, S.L, que non comparece, a administración concursal da empresa Sycigal, S.L., Canseco &amp; Cepeda, asistida pola letrada Sra. Caruncho Martín e o Fondo de Garantía Salarial, representado polo letrado Sr. Crespi Rodríguez, sobre despedimento, pronunciou en nome do rei a seguinte sentenza</p>
    <p>Decisión:</p>
    <p>Estímase a demanda formulada por Isidro García Vázquez fronte a Sycigal, S.L. e a administración concursal da citada empresa e, en consecuencia:</p>
    <p>– Declárase improcedente o despedimento efectuado pola empresa Sycigal S.L. ao demandante.</p>
    <p>– Condénase a Sycigal, S.L. a que no prazo de cinco días desde a notificación da sentenza opte entre a readmisión do traballador demandante ou o aboamento dunha indemnización de 11.834,85 euros, e determinará o aboamento da dita indemnización a extinción do contrato de traballo; no caso de optar pola readmisión deberá aboar os salarios de tramitación que desde a data do despedimento son a razón de 92,10 euros diarios.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social ou representante dentro do indicado prazo.</p>
    <p>Así o acorda, manda e asina María Marta Guillemet García, xuíza por substitución do Xulgado do Social número 3 de reforzo da Coruña.</p>
    <p>Publicación. Lida e publicada foi a presente sentenza polo xuíz que a ditou no mesmo día da súa data, estando a celebrar audiencia pública. Dou fe».</p>
    <p>E para que conste e lle sirva de notificación a Sycigal, S.L., en ignorado paradoiro, expídese o presente edicto para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 19 de febreiro de 2016</p>
    <footer><p>A secretaria xudicial</p></footer>

