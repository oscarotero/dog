---
date: '2016-03-29'
id: G0422-030316-0002
page: 11240
number: 59
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 16 de febreiro de 2016, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para unha granxa avícola e a súa ampliación,
  no concello de Boimorto (A Coruña). Titular LP Aves, S.C. (clave
  2015-IPPC-I-72).
range: Anuncio
url: >-
  https://www.xunta.gal/dog/Publicados/2016/20160329/AnuncioG0422-030316-0002_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo) e na Lei 21/2013, do 9 de decembro, de avaliación de impacto ambiental (BOE núm. 296, do 11 de decembro) faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a seguinte documentación:</p>
    <p>– «Proxecto básico e estudo de impacto ambiental para solicitar a autorización ambiental integrada dunha ampliación de explotación avícola. LP Aves, S.C. Mercurín-Boimorto-A Coruña. Xuño 2015».</p>
    <p>Co fin de que calquera interesado poida consultala e, se for o caso, formular no dito prazo as alegacións, suxestións ou observacións que ache convenientes. Os citados documentos estarán á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultala na páxina web da Consellería de Medio Ambiente e Ordenación do Territorio (http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 16 de febreiro de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO <br>Memoria resumo</h2>
    <p>Clave do expediente: 2015-IPPC-I-72.</p>
    <p>Peticionario: LP Aves, S.C.</p>
    <p>Domicilio social: Aquelavila, 19, Buazo, 15818 Boimorto, A Coruña.</p>
    <p>Localización da instalación: parcelas nº 190 e nº 191, polígono 502, A Chousa, Boimorto (A Coruña).</p>
    <p>Actividade: o ciclo produtivo comeza coa chegada á granxa dos polos cun día de vida. Nun ciclo engórdanse as aves ata os 2,5 kg de peso para a súa posterior saída ao matadoiro, ciclo que dura uns 45-50 días máis 10-15 días de baleiro sanitario. Tras a ampliación prevista mediante a construción dunha nave, zona de control e almacén, a capacidade da granxa pasará de 73.974 prazas a 110.961 prazas.</p>
    <p>A galiñaza producida empregarase como fertilizante en parcelas de uso agrícola. </p>
    <p>Verteduras: a auga dos aseos dirixirase á fosa séptica para incorporarse depurada ao medio.</p>

