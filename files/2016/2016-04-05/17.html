---
date: '2016-04-05'
id: G0291-140316-0002
page: 12072
number: 64
agency: Xulgado do Social número 5 de Reforzo da Coruña
section: V. Administración de xustiza.
title: EDICTO (414/2015).
range: Edicto
url: >-
  https://www.xunta.gal/dog/Publicados/2016/20160405/AnuncioG0291-140316-0002_gl.html
---
<p>Eu, Marta Yanguas del Valle, secretaria xudicial do Xulgado do Social número 5 de Reforzo da Coruña, fago saber que no procedemento de despedimento/cesamentos en xeral 414/2015 deste xulgado do social, seguido por instancia de Juan José Crespo Merelas contra A.C. Medin, S.A. sobre despedimento, se ditou a seguinte resolución:</p>
    <p>«Sentenza 160/2016.</p>
    <p>A Coruña, 8 de marzo de 2016</p>
    <p>Decido:</p>
    <p>Primeiro. Estimo a demanda sobre despedimento formulada por Juan José Crespo Merelas fronte a A.C. Medin, S.A. e, en consecuencia, declaro a improcedencia do despedimento e condeno a demandada a que readmita inmediatamente o traballador nas mesmas condicións que rexían antes de producirse o despedimento, ou ben, por elección da empresa, a que extinga a relación laboral con aboamento da indemnización detallada no número segundo desta decisión. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A devandita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido o devandito termo, sen que se tivese optado, entenderase que procede a readmisión.</p>
    <p>Segundo. A indemnización, o prazo de preaviso non concedido e os salarios de tramitación que aboará a empresa demandada, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela: a cantidade de 11.193,21 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 58,68 euros/día.</p>
    <p>– En todo caso, o aboamento de 880,19 euros en concepto de prazo de preaviso non concedido ao traballador despedido por causas obxectivas.</p>
    <p>Terceiro. Estimo a acción sobre reclamación de cantidade formulada por Juan José Crespo Merelas fronte a A.C. Medin, S.A. e, en consecuencia, condeno esta a aboar ao primeiro a suma de 7.056,10 euros en concepto de salarios percibidos e non satisfeitos.</p>
    <p>Cuarto. O Fogasa deberá pasar pola presente resolución nos termos do artigo 23.6 inciso primeiro da LRXS cos límites previstos no artigo 33 do ET.</p>
    <p>Inscríbase a presente resolución no libro de sentenzas deixando testemuño desta no presente procedemento.</p>
    <p>Notifíqueselles esta sentenza ás partes advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivo.</p>
    <p>Así o pronuncio, mando e asino, Javier López Cotelo, xuíz do Xulgado do Social número 5 de Reforzo de A Coruña.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe».</p>
    <p>E para que sirva de notificación en legal forma a A.C. Medin, S.A., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 8 de marzo de 2016</p>
    <footer><p>A secretaria xudicial</p></footer>

