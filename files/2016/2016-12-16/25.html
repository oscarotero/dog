---
date: '2016-12-16'
id: G0007-231116-0003
page: 54921
number: 239
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 152/2016).
range: Edicto
url: >-
  https://www.xunta.gal/dog/Publicados/2016/20161216/AnuncioG0007-231116-0003_gl.html
---
<p>Letrada da Administración de xustiza: Susana Varela Amboage.</p>
    <p>Santiago de Compostela, 22 de novembro de 2016.</p>
    <p>Antecedentes de feito.</p>
    <p>Primeiro. Neste órgano xudicial séguese o procedemento de execución de títulos xudiciais 152/2016 por instancia de Rafael Berdullas Porto fronte a M. Fuentefría Construcciones, S.L.</p>
    <p>Segundo. Sinalouse para a realización do acto de comparecencia o día 19 de decembro de 2016.</p>
    <p>Terceiro. Con data 21 de novembro de 2016 presentou escrito a letrada da parte demandante, Rafael Berdullas Porto, en que solicitaba a suspensión da comparecencia sinalada alegando os seguintes motivos: coincidencia de sinalamentos.</p>
    <p>Fundamentos de dereito.</p>
    <p>Único. Á vista da acreditación documental da coincidencia de sinalamentos alegada e despois de solicitarse un nova sinalamento, admítese e acórdase indicar nova data para a súa realización o próximo día 9 de xaneiro de 2017, ás 11.45 horas, para a realización da comparecencia. A notificación da presente resolución servirá de citación en legal forma ás partes.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo suspender o acto de comparecencia sinalado para o día 19 de decembro de 2016, e sinálase novamente para a súa realización o día 9 de xaneiro de 2017, ás 11.45 horas. A notificación da presente resolución servirá de citación en legal forma ás partes.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición, que se interporá ante quen dita esta resolución, no prazo de tres días hábiles seguintes á súa notificación, con expresión da infracción que, a xuízo do recorrente, contén esta, sen que a interposición do recurso teña efectos suspensivos con respecto á resolución contra a que se recorre.</p>
    <footer><p>A letrada da Administración de xustiza</p></footer>

