---
date: '2016-12-16'
id: G0003-051216-0002
page: 54896
number: 239
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de novembro de 2016, da Xerencia de Xestión Integrada de
  Pontevedra e O Salnés, pola que se resolve a convocatoria pública para a
  provisión, polo sistema de avaliación colexiada, dos postos de supervisión da
  Unidade de Consultas Externas do Hospital Montecelo, supervisión da Unidade de
  Rehabilitación, supervisión da Unidade de Esterilización, supervisor/a de
  Procesos de Xestión e supervisor/a xeral do Complexo Hospitalario
  Universitario de Pontevedra-área sanitaria de Pontevedra.
range: Resolución
url: >-
  https://www.xunta.gal/dog/Publicados/2016/20161216/AnuncioG0003-051216-0002_gl.html
---
<p>Mediante Resolución do 7 de xuño de 2016, da Xerencia de Xestión Integrada de Pontevedra e O Salnés (DOG núm. 129, do 8 de xullo), convocouse a provisión, polo sistema de avaliación colexiada, dos postos de supervisión da Unidade de Consultas Externas do Hospital Montecelo, supervisión da Unidade de Rehabilitación, supervisión da Unidade de Esterilización, supervisor/a de Procesos de Xestión e supervisor/a xeral do Complexo Hospitalario Universitario de Pontevedra-área sanitaria de Pontevedra.</p>
    <p>En virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG núm. 47, do 7 de marzo), e pola Orde do 28 de setembro de 2011 pola que se desenvolve a estrutura organizativa da Xestión Integrada de Pontevedra e O Salnés e se delegan competencias nos seus órganos directivos (DOG núm. 188, do 30 de setembro), modificada pola Orde do 5 de xullo de 2012 (DOG núm. 139, do 20 de xullo), esta xerencia</p>
    <p class="dog-titulo">RESOLVE:</p>
    <p>Primeiro. Adxudicar os puestos de:</p>
    <p>• Supervisión da Unidade de Consultas Externas do Hospital Montecelo a Celia Mª Machado Agulla, aspirante que acadou a maior puntuación.</p>
    <p>• Supervisión da Unidade de Rehabilitación do Complexo Hospitalario Universitario de Pontevedra a Alfonso Frieiro Novoa, aspirante que acadou a maior puntuación.</p>
    <p>• Supervisión da Unidade de Esterilización do Complexo Hospitalario Universitario de Pontevedra a Mª Isabel Gutiérrez Ferreira, aspirante que acadou a maior puntuación.</p>
    <p>• Supervisión de Procesos de Xestión do Complexo Hospitalario Universitario de Pontevedra a Lidia Campos Chan, aspirante que acadou a maior puntuación.</p>
    <p>• Supervisión xeral do Complexo Hospitalario Universitario de Pontevedra a Carmen Costa Mouriño, aspirante que acadou a maior puntuación.</p>
    <p>Segundo. Os/as aspirantes deberán cesar na praza que desempeñen dentro dos tres días hábiles seguintes a aquel en que se publique a resolución no Diario Oficial de Galicia.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince (15) días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular e será declarado/a nesa situación polo órgano competente quen non se incorpore ao posto adxudicado no prazo establecido.</p>
    <p>Terceiro. Os/as aspirantes seleccionados/as obterán un nomeamento para o desempeño do posto por un período inicial de catro anos de duración. Antes da finalización do referido período, os/as profesionais seleccionados/as serán avaliados/as para os efectos da súa prórroga, por idéntico período, ou remoción. Neste último caso, darase previamente audiencia ao/á interesado/a.</p>
    <p>Cuarto. Contra a presente resolución poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da publicación desta resolución, segundo o establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 21 de novembro de 2016</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>

