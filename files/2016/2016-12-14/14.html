---
date: '2016-12-14'
id: G0447-301116-0001
page: 54536
number: 237
agency: 'Axencia Galega de Sangue, Órganos e Tecidos'
section: IV. Oposicións e concursos.
title: >-
  ANUNCIO do 15 de novembro de 2016 polo que se convoca para vinculación
  temporal a cobertura dunha praza da categoría de facultativo especialista da
  Área de Hematoloxía e Hemoterapia.
range: Anuncio
url: >-
  https://www.xunta.gal/dog/Publicados/2016/20161214/AnuncioG0447-301116-0001_gl.html
---
<p>A Axencia Galega de Sangue, Órganos e Tecidos, de conformidade co establecido no artigo 67 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na norma 1.2 do pacto de selección de persoal estatutario temporal no ámbito do Servizo Galego de Saúde e entidades públicas adscritas á Consellería de Sanidade (DOG núm. 89, do 9 de maio de 2011), en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde; pola Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, e polo Decreto 142/2015, do 17 de setembro, polo que se crea a Axencia Galega de Sangue, Órganos e Tecidos e se aproban os seus estatutos (DOG núm. 197, do 15 de outubro),</p>
    <p class="dog-titulo">RESOLVE:</p>
    <p>Primeiro. Proceder ao anuncio da convocatoria para cubrir, mediante vinculación temporal, a praza de facultativo especialista da Área de Hematoloxía e Hemoterapia que se relaciona na base primeira da resolución da convocatoria.</p>
    <p>Segundo. As solicitudes para participar na presente convocatoria xunto coa documentación a que se refiren as súas bases presentaranse, dirixidas á Dirección da Axencia Galega de Sangue, Órganos e Tecidos, no Rexistro da Axencia Galega de Sangue, Órganos e Tecidos, sita na avda. Monte da Condesa s/n, 15705 Santiago de Compostela, e nos demais lugares previstos no artigo 16 da Lei 39/2015, do 1 de outubro, do procedemento administrativo común das administracións públicas, no prazo de vinte días naturais, contados a partir do seguinte ao da publicación do presente anuncio da convocatoria no <em>Diario Oficial de Galicia</em>.</p>
    <p>Terceiro. As bases íntegras da convocatoria estarán expostas nos taboleiros de anuncios da Axencia Galega de Sangue, Órganos e Tecidos, no Punto de Atención ao Traballador (PAT) das Institucións Sanitarias do Servizo Galego de Saúde e na intranet da Axencia Galega de Sangue, Órganos e Tecidos, así como na páxina web do Servizo Galego de Saúde (www.sergas.es)</p>
    <p>Santiago de Compostela, 15 de novembro de 2016</p>
    <footer><p>María Luisa López García<br>Directora da Axencia Galega de Sangue, Órganos e Tecidos</p></footer>

