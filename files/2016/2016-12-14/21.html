---
date: '2016-12-14'
id: G2410-211116-0004
page: 54552
number: 237
agency: Xulgado do Social número 1 de Santiago de Compostela
section: V. Administración de xustiza.
title: EDICTO (PO 842/2014).
range: Edicto
url: >-
  https://www.xunta.gal/dog/Publicados/2016/20161214/AnuncioG2410-211116-0004_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 842/2014 deste xulgado do social, seguido por instancia de María Esther Carro Raposo contra Confecciones Busto Lope, S.L. e Hamptom, S.A., sobre cantidade, se ditou a seguinte resolución:</p>
    <p>«Decreto 528/2016.</p>
    <p>Letrada da Administración de xustiza, María Teresa Vázquez Abades</p>
    <p>Santiago de Compostela, 21 de novembro de 2016</p>
    <p>Antecedentes de feito:</p>
    <p>Primeiro. En data 23 de outubro de 2014, presentouse demanda, interposta por María Esther Carro Raposo, fronte a Confecciones Busto López, S.L., Hamptom, S.A., que foi repartida a este órgano xudicial, e que admitida a trámites estaba á espera da dispoñibilidade da Axenda de sinalamentos para a realización dos correspondentes actos de conciliación e xuízo.</p>
    <p>Segundo. As partes manifestaron ao xulgado a súa intención de chegar a un acordo para que sexa documentado en acto de conciliación xudicial, ao abeiro do disposto no artigo 84 da Lei reguladora da xurisdición social, e cos efectos contidos nel.</p>
    <p>Terceiro. Nesta data compareceron as partes debidamente identificadas na acta de conciliación precedente e ante este órgano manifestáronse os termos do acordo de conciliación no sentido que quedou na propia acta precedente a esta resolución e na cal a parte demandante, previamente, desistiu da demanda fronte a Confecciones Busto López, S.L., se que se opuxese a codemandada Hamptom, S.A. a el.</p>
    <p>O acordo alcanzado que se transcribe é do teor literal seguinte:</p>
    <p>“En virtude da responsabilidade solidaria do artigo 42 do ET, Hampton, S.A. faise responsable das débedas salariais ata a data de fin da contrata (15.9.2014) e, en consecuencia, ofrece aboarlle á demandante o importe de 1.706,87 euros líquidos (1.027,02 euros correspondentes a salarios de agosto de 2014 e 513,52 euros correspondentes a 15 días de setembro de 2014 e 166,31 euros en concepto de vacacións de 2014); o dito importe ingresarase á disposición da parte demandante na conta de depósitos e consignacións deste xulgado non máis tarde do 24 de novembro de 2016.</p>
    <p>A parte demandante acepta a oferta e modo de pagamento, designa como número de conta o do despacho da letrada que a asiste no que proceder á transferencia directa da cantidade que no seu día se consigne pola demandada, o número ES10 0030 6045 1608 7000 7271, e coa percepción íntegra da cantidade ofertada considerarase completamente saldada e liquidada”.</p>
    <p>Fundamentos de dereito:</p>
    <p>Primeiro. Dispón o artigo 84.1, segundo parágrafo, que a conciliación alcanzada ante o letrado da Administración de xustiza e os acordos logrados entre as partes aprobados por aquel terán, para todos os efectos legais, a consideración de conciliación xudicial.</p>
    <p>No parágrafo primeiro do mesmo número engádese que do mesmo modo lle corresponderá ao letrado da Administración de xustiza a aprobación do acordo alcanzado polas partes antes do día sinalado para os actos de conciliación e xuízo, e que o letrado da Administración de xustiza ditará decreto en que se aprobe e acorde, ademais, o arquivamento das actuacións.</p>
    <p>O letrado da Administración de xustiza, en cumprimento do que dispón o mesmo artigo 84, no seu número 2, aprobará o acordo cando estimase que o convido non é constitutivo de lesión grave para algunha das partes ou para terceiros, nin supoña fraude de lei ou abuso de dereito ou sexa contrario ao interese público.</p>
    <p>Segundo. A conciliación e os acordos das partes aprobados polo letrado da Administración de xustiza ou, de ser o caso, polo xuíz ou tribunal, levaranse a efecto polos trámites da execución de sentenzas, tal como dispón o artigo 84.5 da LXS, en concordancia co que dispón o artigo 68 da mesma LXS.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>Acordo:</p>
    <p>Apróbase a conciliación alcanzada entre as partes, nos termos expresados na comparecencia previa a esta resolución.</p>
    <p>Arquívense as actuacións, unha vez que sexa firme a presente resolución, sen máis trámites.</p>
    <p>A presente resolución incorpórase ao libro de decretos, e insírese aos autos por medio de testemuño.</p>
    <p>Notifíquese a presente resolución, facéndolles saber ás partes que a acción para impugnar a validez da conciliación se exercerá ante este mesmo órgano, polos trámites e cos recursos establecidos na LXS. A acción caducará aos trinta días da data da súa realización. Para os terceiros prexudicados o prazo contará desde que puidese coñecer o acordo. As partes poderán exercer a acción de nulidade polas causas que invalidan os contratos e a impugnación polos posibles terceiros prexudicados poderá fundamentarse en ilegalidade ou lesividade.</p>
    <p>Modo de impugnación: mediante recurso de reposición que se interporá ante quen dita esta resolución, no prazo de tres días hábiles seguintes á súa notificación, con expresión da infracción que, a xuízo do recorrente, contén, sen que a interposición do recurso teña efectos suspensivos con respecto á resolución contra a que se recorre.</p>
    <p>A letrada da Administración de xustiza».</p>
    <p>E para que lle sirva de notificación en legal forma a Confecciones Busto López, S.L., en ignorado paradoiro, expido o presente edicto para a súa inserción no <em>Diario Oficial de Galicia</em> e a súa fixación no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 21 de novembro de 2016</p>
    <footer><p>A letrada da Administración de xustiza</p></footer>

