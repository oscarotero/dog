---
date: '2016-12-14'
id: G0168-211116-0002
page: 54550
number: 237
agency: Xulgado do Social número 4 de Reforzo da Coruña
section: V. Administración de xustiza.
title: EDICTO de notificación de sentenza (PO 66/2014).
range: Edicto
url: >-
  https://www.xunta.gal/dog/Publicados/2016/20161214/AnuncioG0168-211116-0002_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 4 de reforzo da Coruña, fago saber:</p>
    <p>Que no procedemento ordinario 64/2014 deste xulgado do social, seguido por instancia de José Antonio Vázquez Rivas contra Polar Clima, S.L., Isotec Aislamientos Técnicos, S.L., Fogasa sobre ordinario, ditouse a seguinte resolución, cuxo encabezamento e decisión é o seguinte:</p>
    <p>«Sentenza</p>
    <p>Na Coruña, 7 de novembro de 2016.</p>
    <p>Vistos por min, Patricia López Arranz, maxistrada xuíza do Xulgado Social de Reforzo da Coruña, os presentes autos de procedemento ordinario nº 64/14 seguidos ante este xulgado a instancia de José Antonio Vázquez Rivas, asistido da letrada Paula Quintela Pais, contra Polar Clima, S.L., Isotec Aislamientos Técnicos, S.L. e Fogasa, non comparecidos, procedo a ditar sentenza de conformidade cos seguintes,</p>
    <p>Decido:</p>
    <p>Que debo estimar e estimo a demanda presentada por José Antonio Vázquez Rivas e condeno a empresa Isotec Aislamientos Técnicos, S.L. a aboar ao demandante a cantidade de 2.968,39 euros, máis o 10 % de xuros moratorios aplicados sobre os conceptos salariais.</p>
    <p>Desestímase a demanda presentada contra Polar Clima, S.L.</p>
    <p>Con intervención procesual do Fogasa.</p>
    <p>Notifíqueselles a presente resolución ás partes facéndolles saber que contra esta non cabe recurso ningún.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, pronúncioo, mándoo e asínoo».</p>
    <p>Publicación. A anterior sentenza foi lida e publicada polo maxistrado xuíz que a subscribe no día da súa data, do que eu, letrada da Administración de xustiza, dou fe.</p>
    <p>E para que sirva de notificación en legal forma a Polar Clima, S.L. e Isotec Aislamientos Técnicos, S.L., en ignorado paradoiro, expido o presente para a súa inserción no <em>Diario Oficial de Galicia.</em></p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 7 de novembro de 2016</p>
    <footer><p>A letrada da Administración de xustiza</p></footer>

