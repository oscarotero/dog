---
date: '2016-12-14'
id: G2224-221116-0001
page: 54540
number: 237
agency: Xulgado de Primeira Instancia e Instrución número 1 de Celanova
section: V. Administración de xustiza.
title: CÉDULA de notificación de sentenza (56/2016).
range: Edicto
url: >-
  https://www.xunta.gal/dog/Publicados/2016/20161214/AnuncioG2224-221116-0001_gl.html
---
<p>DCT divorcio contencioso 56/2016</p>
    <p>Demandante: Manuel Martínez Bugallo</p>
    <p>Procuradora: María Paz Feijoo-Montenegro Rodríguez</p>
    <p>Demandado: Tsetsgee Ishdorg</p>
    <p>Eu, Margarita Pérez Fernández, letrada da Administración de xustiza, do Xulgado de Primeira Instancia e Instrución número 1 de Celanova, anuncio que no presente procedemento, seguido por instancia de Manuel Martínez Bugallo contra Tsetsgee Ishdorj, foi ditada a sentenza cuxo encabezamiento e parte dispositiva son do teor literal seguinte:</p>
    <p>«Sentenza.</p>
    <p>Celanova, 14 de xuño de 2016</p>
    <p>Vistos por min, Olalla Para Fernández, maxistrada xuíza do Xulgado de Primeira Instancia de Celanova, os autos de xuízo de divorcio número 56/2016, por instancia de Manuel Martínez Bugallo, representado pola procuradora María Paz Feijoo-Montenegro Rodríguez e asistido pola letrada Rocío Alba Castro Prieto contra Tsetsgee Ishdorj, en situación procesual de rebeldía.</p>
    <p>Decido:</p>
    <p>Que, estimando integramente a demanda interposta pola procuradora María Paz Feijoo-Montenegro, en nome e representación de Manuel Martínez Bugallo, contra Tsetsgee Ishdorj, debo declarar e declaro disolto por divorcio o matrimonio dos litigantes contraído no 18 de setembro de 2008.</p>
    <p>Disólvese de pleno dereito a comunidade de gananciais.</p>
    <p>Todo iso sen facer expresa imposición das custas causadas.</p>
    <p>Comuníquese esta sentenza, unha vez firme, ao Rexistro Civil en que conste o matrimonio solicitante e expídase para tal fin o oportuno despacho para a anotación marxinal da sentenza.</p>
    <p>Notifíquese esta resolución ás partes e fágaselles saber que non é firme e que contra ela se pode interpor recurso de apelación que debe ser interposto no prazo de vinte días ante este xulgado para a súa resolución pola Audiencia Provincial de Ourense.</p>
    <p>Así o acorda, manda e asina Olalla Para Fernández, maxistrada xuíza do Xulgado de Primeira Instancia e Instrución de Celanova e o seu partido».</p>
    <p>E atopándose o dito demandado, Tsetsgee Ishdorj, en paradoiro descoñecido, expídese este edicto para que lle sirva de notificación en forma.</p>
    <p>Celanova, 15 de xuño de 2016</p>
    <footer><p>A letrada da Administración de xustiza</p></footer>

