---
date: '2016-02-16'
id: C3K1-080216-0002
page: 5534
number: 31
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 14 de xaneiro de 2016, da Dirección Xeral de Saúde Pública, pola que
  se notifica a resolución do recurso de alzada do expediente sancionador
  2015014TA-OU, por infracción en materia sanitaria.
range: Cédula
url: >-
  https://www.xunta.gal/dog/Publicados/2016/20160216/AnuncioC3K1-080216-0002_gl.html
---
<p>Con data do 30 de outubro de 2015, o conselleiro de Sanidade ditou resolución do recurso de alzada do expediente sancionador 2015014TA-OU, incoado na Xefatura Territorial de Ourense a Felipe Mayo Alonso, como titular do establecemento Café Bikbok (razón social: Candelarios Vales, S.L.).</p>
    <p>Unha vez intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e ao non ser posible a súa práctica, por medio desta cédula, e segundo o disposto no número 5 do referido artigo, notifícaselle a Felipe Mayo Alonso, como titular do establecemento Café Bikbok (razón social: Candelarios Vales, S.L.), o contido da resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que o asiste para interpor recurso contencioso-administrativo ante o xulgado competente no prazo de dous meses, contados desde o día seguinte ao da publicación da presente cédula, segundo o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, lembrándolle o seu dereito a consultar o expediente, depositado nas dependencias dos servizos centrais, no Servizo Técnico-Xurídico (Secretaría Xeral Técnica), situado no terceiro andar do Edificio Administrativo de San Lázaro, en Santiago de Compostela, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Santiago de Compostela, 14 de xaneiro de 2016</p>
    <footer><p>Sonia Martínez Arca<br>Directora xeral de Saúde Pública</p></footer>
    <h2>ANEXO</h2>
    <p>Número de expediente: 2015014TA-OU.</p>
    <p>Denunciado: Felipe Mayo Alonso, como titular do establecemento Café Bikbok (razón social: Candelarios Vales, S.L.).</p>
    <p>Documento de identificación: 34972890X.</p>
    <p>Último enderezo coñecido: rúa Barco de Ávila, 12, 3º M, 32300 O Barco de Valdeorras.</p>
    <p>Feito imputado: infracción da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco (BOE nº 309, do 27 de decembro), modificada pola Lei 42/2010, do 30 de decembro (BOE nº 318, do 31 de decembro).</p>
    <p>Precepto infrinxido: artigo 7.u).</p>
    <p>Tipificación: grave, segundo o artigo 19.3.b). </p>
    <p>Sanción imposta: seiscentos un euros (601 €).</p>
    <p>Resolución: desestimatoria do recurso.</p>

