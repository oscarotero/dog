---
date: '2016-02-16'
id: O150-100216-0001
page: 5454
number: 31
agency: Escola Galega de Administración Pública
section: III. Outras disposicións.
title: >-
  RESOLUCIÓN do 10 de febreiro de 2016 pola que se convoca unha xornada sobre a
  loita administrativa e xudicial contra o narcotráfico.
range: Resolución
url: >-
  https://www.xunta.gal/dog/Publicados/2016/20160216/AnuncioO150-100216-0001_gl.html
---
<p>Dentro do plan de actividades da Escola Galega de Administración Pública para o ano 2016 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase unha xornada sobre «A loita administrativa e xudicial contra o narcotráfico», conforme as seguintes bases:</p>
    <p>1. Obxectivos.</p>
    <p>Entre os obxectivos principais desta xornada podemos destacar os seguintes:</p>
    <p>– Analizar a problemática social do narcotráfico e abordar os medios para combatelo administrativa e xudicialmente.</p>
    <p>– Fomentar a coordinación das actuacións e a cooperación institucional, promovendo unha abordaxe integral na loita contra o narcotráfico.</p>
    <p>– Favorecer a intensificación dos esforzos na loita administrativa e xudicial contra a produción, distribución e consumo ilícitos de drogas.</p>
    <p>– Debater sobre posibles vías para paliar esta problemática. </p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A oficina de recuperación de activos.</p>
    <p>– A oficina de recuperación e xestión de bens mobles.</p>
    <p>– O comiso no novo Código penal.</p>
    <p>3. Destinatarios.</p>
    <p>Empregados das administracións públicas de Galicia, tanto autonómica como local, das universidades do Sistema Universitario de Galicia, persoal das entidades do sector público, xuristas, profesionais e persoas interesadas en xeral.</p>
    <p>4. Desenvolvemento.</p>
    <p>Lugar: EGAP, salón de actos. Rúa Madrid, 2, 4, Santiago de Compostela.</p>
    <p>Data: 26 de febreiro de 2016.</p>
    <p>Horario: mañá e tarde.</p>
    <p>Duración: 4 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/.</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 24 de febreiro de 2016.</p>
    <p>Poderá obterse calquera outra información, das 8.30 ás14.30 horas, nos teléfonos: 981 54 62 41-981 54 62 39.</p>
    <p>7. Modificacións.</p>
    <p>A EGAP se reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustifica a súa realización.</p>
    <p>8. Certificado de asistencia oficial.</p>
    <p>Ao final da xornada entregarase un certificado de asistencia a aquelas persoas inscritas que tivesen participado asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización da xornada e o selo oficial da institución.</p>
    <p>Santiago de Compostela, 10 de febreiro de 2016</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

