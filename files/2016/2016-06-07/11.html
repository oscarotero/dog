---
date: '2016-06-07'
id: G0003-300516-0001
page: 22726
number: 107
agency: Servizo Galego de Saúde
section: III. Outras disposicións.
title: >-
  RESOLUCIÓN do 27 de maio de 2016 pola que se dá publicidade á encomenda de
  xestión á Fundación Semana Verde de Galicia, ordenada pola Resolución do 27 de
  maio de 2016, para a posta á disposición dos espazos precisos e os traballos
  de apoio para a organización das probas selectivas correspondentes a diversas
  categorías de persoal sanitario diplomado e de formación profesional.
range: Resolución
url: >-
  https://www.xunta.gal/dog/Publicados/2016/20160607/AnuncioG0003-300516-0001_gl.html
---
<p>En cumprimento dos artigos 9.3 e 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, procédese a dar publicidade á encomenda de xestión á Fundación Semana Verde de Galicia, ordenada por Resolución do conselleiro de Sanidade do 27 de maio de 2016, coas seguintes características:</p>
    <p>1. A actividade obxecto da encomenda é realizar os traballos de apoio para a realización das probas selectivas correspondentes a diversas categorías de persoal sanitario diplomado e de formación profesional do Servizo Galego de Saúde, que se celebrarán os días 28 e 29 de maio de 2016 en xornada de mañá e tarde, de conformidade cos requirimentos técnicos que se detallan na correspondente resolución, relativos ás obrigas da entidade encomendante, ás directrices de execución e ao cronograma das actividades.</p>
    <p>2. A Fundación Semana Verde de Galicia é unha fundación do sector público autonómico de acordo co artigo 113 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, na medida en que o seu patrimonio fundacional, con carácter de permanencia, está formado en máis dun 50 % por bens e dereitos achegados ou cedidos pola Xunta de Galicia. De acordo co artigo 47 da citada Lei 16/2010, ten a consideración de medio propio e servizo técnico da Xunta de Galicia.</p>
    <p>3. As probas selectivas a que se refiren as actividades encomendadas realizaranse os días 28 e 29 de maio de 2016.</p>
    <p>Santiago de Compostela, 27 de maio de 2016</p>
    <footer><p>Antonio Fernández-Campa García-Bernardo<br>Xerente do Servizo Galego de Saúde</p></footer>

