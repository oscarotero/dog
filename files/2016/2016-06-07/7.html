---
date: '2016-06-07'
id: G0427-250516-0003
page: 22555
number: 107
agency: Consellería do Mar
section: III. Outras disposicións.
title: >-
  EXTRACTO da Orde do 9 de maio de 2016 pola que se aproban as bases que rexerán
  a convocatoria de bolsas para formación de persoal en temas de investigación
  mariña e se procede á súa convocatoria.
range: Orde
url: >-
  https://www.xunta.gal/dog/Publicados/2016/20160607/AnuncioG0427-250516-0003_gl.html
---
<p>BDNS (Identif.): 307898.</p>
    <p>De conformidade co previsto nos artigos 17.3.b) e 20.8 da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index):</p>
    <p> Primeiro. <em>Persoas beneficiarias</em> </p>
    <p>Españois ou nacionais dun país membro da Unión Europea ou estranxeiro con permiso de residencia en España no momento de solicitar a bolsa e con dominio dalgunha das linguas oficiais da Comunidade Autónoma de Galicia, que estean en posesión do título de técnico superior dos ciclos formativos de grao superior dalgunha das seguintes especialidades: Produción Acuícola, Análise e Control ou Anatomía Patolóxica e Citoloxía obtido con posterioridade ao 31 de decembro de 2012 e teñan cursado os seus estudos nalgún dos centros públicos ou privados situado na Comunidade Autónoma galega e non ter desfrutado destas bolsas ou similares en anteriores convocatorias durante un período dun ano ou superior.</p>
    <p>Segundo. <em>Obxecto</em></p>
    <p>Completar a formación de técnicos superiores de ciclos formativos de grao superior como persoal auxiliar de investigación mariña.</p>
    <p>Terceiro. <em>Bases reguladoras</em></p>
    <p>Orde do 9 de maio de 2016 pola que se aproban as bases que rexeran a convocatoria de bolsas para formación de persoal en temas de investigación mariña e se procede a súa convocatoria.</p>
    <p>Cuarto. <em>Contía</em></p>
    <p>O financiamento destas bolsas farase con cargo ás partidas orzamentarias 14 03 561A 4800 (153.600,00 €) e 14 03 561A 4840 (9.600,00 €) dos orzamentos xerais da Comunidade Autónoma de Galicia dos anos 2016-2018 que se destinaran ao pagamento das mensualidades dos bolseiros e das cotas da Seguridade Social respectivamente. </p>
    <p>O importe bruto mensual de cada bolsa será de oitocentos euros (800 €).</p>
    <p>O número de bolsas é de oito.</p>
    <p>Quinto. <em>Prazo de presentación de solicitudes</em></p>
    <p>Un mes, que contará a partir do día seguinte ao de publicación desta orde no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación.</p>
    <p>Santiago de Compostela, 9 de maio de 2016</p>
    <footer><p>María Isabel Concheiro Rodríguez-Segade<br>Secretaria xeral técnica da Consellería do Mar </p></footer>

