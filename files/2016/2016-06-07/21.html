---
date: '2016-06-07'
id: G2411-160516-0001
page: 22744
number: 107
agency: Xulgado do Social número 2 de Santiago de Compostela
section: V. Administración de xustiza.
title: EDICTO (925/2015).
range: Edicto
url: >-
  https://www.xunta.gal/dog/Publicados/2016/20160607/AnuncioG2411-160516-0001_gl.html
---
<p>Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de despedimento/cesamentos en xeral 925/2015 deste xulgado do social, seguido por instancia de Rocío Suárez Iglesias contra La Empanadilla Sabrosa, S.L., sobre despedimento, se ditou sentenza cuxa decisión di así:</p>
    <p>«Decisión.</p>
    <p>Estímase a demanda interposta por Rocío Suárez Iglesias, representada pola letrada Sra. Romero Salgado e, en consecuencia:</p>
    <p>Declaro improcedente o despedimento efectuado pola demandada La empanadilla Sabrosa, S.L. á parte demandante e condeno a demandada a que, á súa opción, que deberá exercer no prazo de cinco días desde a notificación desta sentenza, mediante escrito ou comparecencia ante a letrada da Administración de xustiza deste xulgado do social, proceda: a) á readmisión da parte demandante nas mesmas condicións que rexían antes de producirse o despedimento e ao aboamento dos salarios deixados de percibir desde a data do despedimento (16.11.2015) ata que a readmisión teña lugar; b) ou ben, a aboarlle unha indemnización por importe ascendente (s.e.o.o) a 1.012,44 euros, sen prexuízo das responsabilidades legais do Fogasa.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. Abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>É indispensable que ao tempo de anuncialo acredite a parte que non ten o carácter de traballador ou habente causa seu, ou beneficiario do réxime público da Seguridade Social ou non desfruta do beneficio de xustiza gratuíta, ter consignado como depósito a cantidade de 300 € na conta deste xulgado, conta aberta no Banco Santander a nome desta oficina xudicial co número 1596, clave 65, e deberá indicar no campo concreto “recurso”, seguido do código “34 Social suplicacion”, así como acreditar ao anunciar o recurso ter consignado na “conta de depósitos e consignacións” aberta a nome deste xulgado a cantidade obxecto de condena. Poderá substituírse a consignación en metálico polo aseguramento mediante aval bancario, no cal se deberá facer constar a responsabilidade solidaria do avalista.</p>
    <p>Están exentos de constituír o depósito e a consignación indicada as persoas e entidades comprendidas no número 4 do artigo 229 da LRXS.</p>
    <p>Así o acorda, manda e asina Sandra María Iglesias Barral, maxistrada xuíza en funcións de reforzo do Xulgado do Social número 2 de Santiago de Compostela.</p>
    <p>Publicación: lida e publicada foi a presente sentenza pola xuíza que a ditou no mesmo día da súa data, estando a celebrar audiencia pública. Dou fe».</p>
    <p>E para que lle sirva de notificación en legal forma a La Empanadilla Sabrosa, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 13 de maio de 2016</p>
    <footer><p>A letrada da Administración de xustiza</p></footer>

