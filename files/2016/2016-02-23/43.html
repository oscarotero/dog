---
date: '2016-02-23'
id: O3F2-120216-0012
page: 6730
number: 36
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 27 de xaneiro de 2016 pola que se notifica o Acordo do 22 de outubro
  de 2015 que fixa o prezo xusto do predio número 6, sito en Boimorto, relativo
  ao proxecto 01503, expediente 2015/000105.
range: Cédula
url: >-
  https://www.xunta.gal/dog/Publicados/2016/20160223/AnuncioO3F2-120216-0012_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), modificado polo artigo 25 da Lei 15/2014, do 16 de setembro, de racionalización do sector público e outras medidas de reforma administrativa, e dado que non foi posible practicar a notificación, </p>
    <p>DISPOÑO:</p>
    <p>1. Notificar mediante a presente cédula a José López Gómez e outro o Acordo de 22 de outubro de 2015 que fixa o prezo xusto do predio número 6, sito en Boimorto, relativo ao proxecto 01503, expediente 2015/000105, cuxos datos se relacionan no anexo.</p>
    <p>2. Contra esta resolución, que esgota a vía administrativa, a persoa interesada poderá interpor recurso potestativo de reposición ante o mesmo órgano que a ditou, no prazo dun mes contado desde o día seguinte ao da súa notificación ou publicación no taboleiro de edictos único (TEU) do Boletín Oficial del Estado (BOE), de acordo co previsto nos artigos 116 e 117 da LRXPAC. A persoa interesada, poderá tamén interpor directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación no TEU do BOE, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non poderá interporse ata que sexa resolto o recurso de reposición ou se entenda presuntamente desestimado. O texto íntegro do acordo referido na presente cédula está á disposición do interesado nas dependencias do Xurado de Expropiación de Galicia, con enderezo no Edificio Administrativo de San Lázaro, s/n, 15703 Santiago de Compostela.</p>
    <p>3. De conformidade co citado artigo 25 da Lei 15/2014, a eficacia desta notificación queda supeditada á súa publicación no TEU do BOE. </p>
    <p>4. En consecuencia, para que conste e lles sirva de notificación ás persoas expropiadas, expido e asino esta cédula.</p>
    <p>Santiago de Compostela, 27 de xaneiro de 2016</p>
    <footer><p>Juan Carlos Argüello Fernández<br>Presidente do Xurado de Expropiación de Galicia</p></footer>
    <h2>ANEXO</h2>
    <p>Proxecto para o cal se expropia: 01503, LMT, CT, RBT, Fornelos. Expediente IN407A 157/2011. TM Boimorto.</p>
    <p>Nº de expediente: 2015/000105.</p>
    <p>Persoas ás cales se notifica: José López Gómez e outro.</p>
    <p>Expropiante: Consellería de Innovación e Industria. Delegación Provincial da Coruña.</p>
    <p>Expropiados: José López Gómez e outro.</p>
    <p>Beneficiaria: Unión Fenosa.</p>
    <p>Predio nº: 6.</p>
    <p>Concello: Boimorto. </p>
    <p>Provincia: A Coruña.</p>
    <p>Valoración resolución do Xurado: 2.660,65 €.</p>

