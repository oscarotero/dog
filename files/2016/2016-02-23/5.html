---
date: '2016-02-23'
id: G1994-030216-0001
page: 6643
number: 36
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4341/2015).
range: Edicto
url: >-
  https://www.xunta.gal/dog/Publicados/2016/20160223/AnuncioG1994-030216-0001_gl.html
---
<p>Eu, M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento recurso de suplicación 4341/2015 desta sección, seguido por instancia do Fondo de Garantía Salarial contra a empresa Estructuras Metálicas Gallegas, S.L. e Juan José Vázquez Teo, sobre despedimento disciplinario, se ditou resolución, cuxa parte dispositiva é a seguinte:</p>
    <p>«Que desestimando o recurso de suplicación interposto polo letrado habilitado da Avogacía do Estado, en representación do Fondo de Garantía Salarial, contra a sentenza do 27 de abril de 2015, ditada polo Xulgado do Social número 3 de Santiago de Compostela, en autos 1041/2014, seguidos por instancia de Juan José Vázquez Teo contra a empresa Estructuras Metálicas Gallegas, S.L. e con intervención da entidade xestora recorrente, a sala confírmaa integramente.</p>
    <p>Impónselle á recorrente o aboamento das custas procesuais causadas, con inclusión do aboamento dos honorarios do letrado impugnante do recurso, que se fixan en 550 €.</p>
    <p>Notifíquese a presente resolución ás partes e ao Ministerio Fiscal.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta sala dentro do improrrogable prazo de dez días hábiles inmediatos seguintes á data da notificación da sentenza. Se o recorrente non ten a condición de traballador ou beneficiario do réxime público de la seguridade social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37, seguida de catro díxitos correspondentes ao nº do recurso e dous díxitos do ano.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia na peza, que se arquivará neste tribunal e incorpórese o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma á empresa Estructuras Metálicas Gallegas, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 29 de xaneiro de 2015</p>
    <footer><p>A letrada da Administración de xustiza</p></footer>

