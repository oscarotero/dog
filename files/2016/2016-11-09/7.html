---
date: '2016-11-09'
id: CA01-031116-0001
page: 49820
number: 213
agency: Consellería de Facenda
section: IV. Oposicións e concursos.
title: >-
  RESOLUCIÓN do 3 de novembro de 2016, da Dirección Xeral da Función Pública,
  pola que se aproban e se fan públicas as listaxes definitivas de persoas
  admitidas e excluídas do proceso selectivo para o ingreso no corpo superior da
  Administración xeral da Comunidade Autónoma de Galicia, subgrupo A1, escala
  superior de estatísticos/as.
range: Resolución
url: >-
  https://www.xunta.gal/dog/Publicados/2016/20161109/AnuncioCA01-031116-0001_gl.html
---
<p>En virtude da Resolución do 19 de setembro de 2016, da Dirección Xeral da Función Pública, publicada no <em>Diario Oficial de Galicia</em> núm. 183, do 26 de setembro, aprobáronse as listaxes provisionais de persoas admitidas e excluídas do proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de estatísticos/as.</p>
    <p>Unha vez transcorrido o prazo regulamentario para a presentación de reclamacións sobre as ditas relacións de persoas admitidas e excluídas, de conformidade co artigo 12 do Regulamento de selección de persoal da Administración da Comunidade Autónoma de Galicia e coa base I.4.2. das que rexen o proceso selectivo convocado pola Orde do 12 de abril de 2016, publicada no <em>Diario Oficial de Galicia</em> núm. 84, do 3 de maio, esta dirección xeral,</p>
    <h2>RESOLVE:</h2>
    <p>Aprobar as listaxes definitivas de persoas admitidas e excluídas do proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de estatísticos/as.</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal</p>
    <p>A listaxe de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolverá de oficio o importe ingresado en concepto de dereitos de exame a aqueles/as aspirantes definitivamente excluídos/as que, de acordo coa base I.3, realizaron o pagamento con certificado dixital ou DNI electrónico ou ben fixeron constar na súa solicitude o número de conta para estes efectos. Para a devolución do importe ingresado por aqueles/as outros/as aspirantes que non fixeron constar eses datos e figuren nesta resolución como excluídos/as será necesaria a presentación dun escrito no que o/a interesado/a faga constar o número de conta, a entidade bancaria e a localidade desta ou dun certificado expedido pola entidade no que figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no <em>Diario Oficial de Galicia.</em></p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso dos solicitantes admitidos provisional ou definitivamente.</p>
    <p>Contra esta resolución poderase interpoñer recurso potestativo de reposición ante o conselleiro de Facenda, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 3 de novembro de 2016</p>
    <footer><p>José María Barreiro Díaz<br>Director xeral da Función Pública</p></footer>
    <h2>Anexo <br>Relación de aspirantes excluídos/as</h2>
    <h2>Acceso libre</h2>
    <table>
     <tbody>
      <tr>
       <td>Apelidos e nome</td>
       <td>NIF</td>
       <td>Quenda</td>
       <td>Motivo da exclusión</td>
      </tr>
      <tr>
       <td>Arias Montenegro, Antonio</td>
       <td>79026514D</td>
       <td>Libre</td>
       <td>17, 20, 58</td>
      </tr>
      <tr>
       <td>Fernández Lorenzo, María Asunción</td>
       <td>34983177Q</td>
       <td>Libre</td>
       <td>17, 20, 58</td>
      </tr>
      <tr>
       <td>Seoane Bouzas, Miguel</td>
       <td>47376708C</td>
       <td>Libre</td>
       <td>17, 20, 58</td>
      </tr>
      <tr>
       <td>Tomé García, Marta</td>
       <td>44825164G</td>
       <td>Libre</td>
       <td>16</td>
      </tr>
     </tbody>
    </table>
    <table>
     <tbody>
      <tr>
       <td>Código</td>
       <td>Descrición</td>
      </tr>
      <tr>
       <td>16</td>
       <td>Documento xustificativo exención taxas non presentado</td>
      </tr>
      <tr>
       <td>17</td>
       <td>Doc. xustif. demandante emprego 6 meses antes convocatoria non presentado</td>
      </tr>
      <tr>
       <td>20</td>
       <td>Taxas non aboadas</td>
      </tr>
      <tr>
       <td>58</td>
       <td>Doc. xustif. de non percibir prest. ou subs. por desemprego non presentado</td>
      </tr>
     </tbody>
    </table>

