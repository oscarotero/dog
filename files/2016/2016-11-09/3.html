---
date: '2016-11-09'
id: G0244-281016-0002
page: 49803
number: 213
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 19 de outubro de 2016, da Dirección Xeral de Relacións
  Institucionais e Parlamentarias, pola que se ordena a publicación do acordo da
  Comisión Bilateral de Cooperación Administración Xeral do Estado-Comunidade
  Autónoma de Galicia en relación coa Lei 13/2015, do 24 de decembro, de medidas
  fiscais e administrativas de Galicia.
range: Resolución
url: >-
  https://www.xunta.gal/dog/Publicados/2016/20161109/AnuncioG0244-281016-0002_gl.html
---
<p>Consonte o establecido no artigo 33 da Lei orgánica 2/1979, do 3 de outubro, do Tribunal Constitucional, esta dirección xeral dispón a publicación do acordo que figura como anexo a esta resolución.</p>
    <p>Santiago de Compostela, 19 de outubro de 2016</p>
    <footer><p>Blanca García-Señoráns Álvarez<br>Directora xeral de Relacións Institucionais e Parlamentarias</p></footer>
    <p>ANEXO</p>
    <h2>Acordo da Comisión Bilateral de Cooperación Administración Xeral<br>do Estado-Comunidade Autónoma de Galicia en relación coa Lei 13/2015,<br>do 24 de decembro, de medidas fiscais e administrativas de Galicia</h2>
    <p>A Comisión Bilateral de Cooperación Administración Xeral do Estado-Comunidade Autónoma de Galicia adoptou o seguinte acordo:</p>
    <p>Primeiro. De conformidade coas negociacións previas mantidas polo grupo de traballo constituído en cumprimento do previsto no acordo da Comisión Bilateral de Cooperación Administración Xeral do Estado-Comunidade Autónoma de Galicia, do 18 de marzo de 2016, para o estudo e a proposta de solución das discrepancias competenciais manifestadas en relación con determinados preceptos da Lei 13/2015, do 24 de decembro, de medidas fiscais e administrativas de Galicia, ambas as partes considéranas liquidadas no referente ao seu artigo 15, de conformidade cos seguintes compromisos e consideracións:</p>
    <p>En relación coas discrepancias manifestadas sobre o artigo 15, ambas as partes coinciden en considerar que coa entrada en vigor do Real decreto 1057/2015, do 20 de novembro, polo que se modifica o regulamento da Lei de ordenación dos transportes terrestres, aprobado polo Real decreto 1211/1990, do 28 de setembro, en materia de arrendamento de vehículos con condutor, para adaptalo á Lei 9/2013, do 4 de xullo, pola que se modifica a Lei 16/1987, do 30 de xullo, de ordenación dos transportes terrestres, e a Lei 21/2003, do 7 de xullo, de seguridade aérea, e de conformidade co disposto no artigo 18.2.a) 1º da Lei 20/2013, do 9 de decembro, de garantía da unidade de mercado, eliminouse o requisito de dispoñer dun local físico dedicado á actividade de arrendamento de vehículos con condutor, por limitar a liberdade de establecemento e circulación.</p>
    <p>En consecuencia, as partes entenden que a recta interpretación do disposto no número 2 do artigo 15 da Lei 13/2015, do 24 de decembro, implica que, dado que devandito precepto se limita a eximir da exixencia de dispoñibilidade de local dedicado en exclusiva á actividade de alugamento de vehículos con condutor, mentres non se proceda á transmisión inter vivos das autorizacións de alugamento de vehículo con condutor resultantes da conversión a que se refire o número 1; nos casos en que tal transmisión se produza e na concesión de calquera autorización para prestar servizos de alugamento con condutor, tampouco será exixible o devandito requisito, de conformidade coa modificación da normativa estatal a que se refire o parágrafo anterior.</p>
    <p>Segundo. Comunicar este acordo ao Tribunal Constitucional para os efectos previstos no artigo 33.2 da Lei orgánica 2/1979, do 3 de outubro, do Tribunal Constitucional, así como inserir o presente acordo no Boletín Oficial del Estado e no Diario Oficial de Galicia.</p>
    <p>Madrid, 30 de setembro de 2016</p>
    <table>
     <tbody>
      <tr>
       <td><footer><p>Cristóbal Montoro Romero<br>Ministro de Facenda e Administracións Públicas</p></footer></td>
       <td><footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer></td>
      </tr>
     </tbody>
    </table>

