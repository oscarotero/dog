---
date: '2016-10-04'
id: L106-140916-0001
page: 45793
number: 189
agency: Concello de Arzúa
section: VI. Anuncios. b) Administración local.
title: ANUNCIO de convocatoria dun posto de traballo de condutor operario.
range: Anuncio
url: >-
  https://www.xunta.gal/dog/Publicados/2016/20161004/AnuncioL106-140916-0001_gl.html
---
<p>Conforme o Acordo adoptado pola Xunta de Goberno Local na sesión que tivo lugar o día 1 de setembro de 2016, convócase oposición para poder seleccionar a persoa que será contratada na modalidade de contrato de interinidade para desempeñar as funcións de condutor operario, previstas na base 1ª das que rexen o dito proceso de selección, que resultaron aprobadas nesa mesma sesión.</p>
    <p>O período de duración do contrato comprenderá ata a reincorporación do traballador substituído, mentres o dito traballador conserve a reserva do seu posto de traballo.</p>
    <p>A retribución bruta mensual será de 1.400,67 euros por todos os conceptos salariais (1.200,57 euros de salario mensual, rateo de pagas extraordinarias 200,10 euros).</p>
    <p>As bases que rexen a convocatoria están nas oficinas municipais á disposición dos interesados e tamén na páxina web do Concello.</p>
    <p>O prazo de presentación de solicitudes será de dez días hábiles a partir do seguinte ao da publicación deste anuncio no <em>Diario Oficial de Galicia</em> e deberase presentar a seguinte documentación: DNI ou equivalente, certificado de estudos primarios ou equivalente, permiso de conducir de clase C e Celga 2 (de ser o caso, para os aspirantes que o posúan).</p>
    <p>Os sucesivos anuncios relativos a este procedemento publicaranse no taboleiro de edictos da casa do concello e na páxina web.</p>
    <p>Arzúa, 14 de setembro de 2016</p>
    <footer><p>José Luis García López<br>Alcalde</p></footer>

