---
date: '2016-10-04'
id: G2345-150916-0001
page: 45714
number: 189
agency: Xulgado do Social número 2 da Coruña
section: V. Administración de xustiza.
title: EDICTO (60/2014).
range: Edicto
url: >-
  https://www.xunta.gal/dog/Publicados/2016/20161004/AnuncioG2345-150916-0001_gl.html
---
<p>María Adelaida Egurbide Margañón, letrada da Administración de xustiza do Xulgado do Social número 2 da Coruña, fai saber que no procedemento ordinario 60/2014 deste xulgado do social, seguidos por instancia de Juan Doce Durán contra a empresa Varlion España, S.A., na actualidade Gel Roberts, S.A., e Fogasa sobre ordinario, se ditou a seguinte resolución, cuxa parte dispositiva se xunta:</p>
    <p>«Sentenza.</p>
    <p>Na Coruña o 14 de setembro de 2016.</p>
    <p>Jorge Hay Alba, maxistrado do Xulgado do Social número 2 da Coruña, vistos os presentes autos seguidos neste xulgado co número 60/2014 en que son parte, dunha banda como demandante Juan Doce Durán asistido polo letrado Pedro Pedreira Candal e como demandada Varlion España, S.A. na actualidade Gel Roberts, S.A. e Fogasa, que non comparecen malia estaren citados en legal forma sobre reclamación de cantidade, pronunciou en nome do rei, a seguinte sentenza</p>
    <p>Decido.</p>
    <p>Que, estimando a demanda interposta polo demandante Juan Doce Durán debo condenar e condeno a empresa Varlion España, S.A., hoxe Gel Roberts, S.A a que lle aboe ao demandante a cantidade de 6.119,37 euros polos conceptos reclamados en demanda, máis o 10 % de xuro por mora.</p>
    <p>Notifíqueselles esta resolución ás partes, ás cales se lles fará saber que contra ela só cabe recurso de suplicación perante o Tribunal Superior de Xustiza de Galicia, e deberá anuncialo perante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade. </p>
    <p>E igualmente deberá, no momento de interpoñer o recurso, consignar a suma de 300 euros en concepto de depósito especial para recorrer.</p>
    <p>Así por esta miña sentenza, definitivamente xulgando, o pronuncio, mando e asino».</p>
    <p>E para que sirva de notificación en legal forma a Varlion España, S.A, na actualidade Gel Roberts, S.A., en ignorado paradoiro, expido este edicto para a súa inserción no <em>Diario Oficial de Galicia</em>. </p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 14 de setembro de 2016</p>
    <footer><p>A letrada da Administración de xustiza</p></footer>

