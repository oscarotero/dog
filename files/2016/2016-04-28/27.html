---
date: '2016-04-28'
id: G0424-080416-0015
page: 15761
number: 81
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 5 de abril de 2016, da Xefatura Territorial da Coruña, polo que se
  anuncia o levantamento das actas previas á ocupación de bens e dereitos
  afectados pola instalación eléctrica denominada LMTS, CTC e RBT Os Madeiros,
  no concello de Culleredo (expediente IN407A 2004/130-1).
range: Acordo
url: >-
  https://www.xunta.gal/dog/Publicados/2016/20160428/AnuncioG0424-080416-0015_gl.html
---
<p>Outorgada a declaración de utilidade pública que leva implícita a urxente ocupación dos bens e dereitos afectados polas instalacións da instalación eléctrica denominada LMTS, CTC e RBT Os Madeiros, no concello de Culleredo (expediente IN407A 2004/130-1), por Resolución desta xefatura territorial, do 4 de marzo de 2016, a favor da entidade beneficiaria Unión Fenosa Distribución, S.A., con enderezo na avenida de Arteixo, 171, 15007 A Coruña.</p>
    <p>Esta xefatura territorial acorda sinalar o día 18 de maio de 2016 (mércores) para o levantamento das actas previas á ocupación, de conformidade cos artigos 52 da Lei de expropiación forzosa, do 16 de decembro de 1954, e 56 do seu Regulamento, do 26 de abril de 1957, nas que se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se expón xunto con esta resolución no taboleiro de edictos do Concello da Culleredo, deducida da que se someteu a información pública no DOG, no BOP e no xornal La Voz de Galicia con datas do 28 de decembro de 2015, 14 de decembro de 2015 e 29 de decembro de 2015, respectivamente, acto ao que deberán concorrer as persoas propietarias ou titulares de dereitos sobre os predios propostos como afectados, ás que se lles practicará notificación individual sinalándoselles os horarios de toma de datos sobre o terreo e do levantamento efectivo das actas nas oficinas da casa do dito concello.</p>
    <p>Cando as persoas propietarias ou titulares de dereitos sobre os predios afectados sexan descoñecidos ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, publicarase un anuncio no taboleiro edictal único (TEU) do Boletín Oficial del Estado (BOE).</p>
    <p>A Coruña, 5 de abril de 2016</p>
    <footer><p>Isidoro Martínez Arca<br>Xefe territorial da Coruña</p></footer>

