---
date: '2016-05-16'
id: O3C2-060516-0001
page: 18964
number: 92
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 5 de maio de 2016 pola que se convoca o Congreso de mediación
  intraxudicial.
range: Resolución
url: >-
  https://www.xunta.gal/dog/Publicados/2016/20160516/AnuncioO3C2-060516-0001_gl.html
---
<p>A Academia Galega de Seguridade Pública, de acordo co plan de formación aprobado polo seu Consello Reitor do 11 de febreiro de 2016, anuncia a convocatoria do Congreso de mediación intraxudicial, en colaboración co Centro Integral de Análise e Resolución de Conflictos da USC e do Grupo Europeo de Maxistrados para a Mediación (Gemme), de acordo coas seguintes bases:</p>
    <p>1. Datos da actividade.</p>
    <p>Denominación: Congreso de mediación intraxudicial.</p>
    <p>Tipo: congreso.</p>
    <p>Edicións: 1.</p>
    <p>Horas lectivas: 12.</p>
    <p>Modalidade: presencial.</p>
    <p>Obxectivos: análise e reflexión acerca da mediación desde un ámbito multidisciplinar.</p>
    <p>Programa:</p>
    <p>– Estado da mediación intraxudicial en España.</p>
    <p>– Mediación no contexto das relacións laborais.</p>
    <p>– Mediación no ámbito xurisdicional penal.</p>
    <p>– Mediación policial.</p>
    <p>– As institucións e o seu compromiso coa implantación da mediación.</p>
    <p>– Mediación familiar.</p>
    <p>– Reflexión acerca da práctica da mediación en asuntos civís, mercantís e hipotecarios.</p>
    <p>– A mediación entre as administracións e a cidadanía: unha realidade.</p>
    <p>– Compromiso coa formación.</p>
    <p>– Mediación e xustiza restaurativa.</p>
    <p>2. Desenvolvemento da convocatoria.</p>
    <p>Destinatarios/as: persoal da Unidade da Policía Adscrita á Comunidade Autónoma, dos corpos de Policía local de Galicia, da Garda Civil e da Policia Nacional e interesados en xeral.</p>
    <p>Prazas ofertadas: limitadas á capacidade (máximo 400).</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es</p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes: o prazo de inscrición e presentación de solicitudes de participación rematará o día 22 de xuño de 2016.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden atopar no enderezo da internet http://agasp.xunta.es</p>
    <p>b) Para cubrir correctamente os formularios de solicitude, no citado enderezo da internet disporán de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, poderán dirixirse á Agasp a través do número de teléfono 886 20 61 10, do fax 886 20 61 22 no enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección: exclusivamente por orde de inscrición.</p>
    <p>Lista de solicitudes seleccionadas: o día 24 de xuño de 2016, a Academia Galega de Seguridade Pública publicará no sitio web http://agasp.xunta.es as solicitudes de participación que resultasen seleccionadas segundo os criterios de selección mencionados anteriormente.</p>
    <p>5. Desenvolvemento da actividade.</p>
    <p>Lugar: Agasp.</p>
    <p>Datas: 29 e 30 de xuño de 2016.</p>
    <p>Certificado de asistencia: o finalizar a actividade entregaráselles un certificado de asistencia a todas aquelas persoas que acrediten á súa asistencia continuada a esta.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade, ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado por Orde da Consellería de Presidencia, Administracións Públicas e Xustiza do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións deste ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p> A Estrada, 5 de maio de 2016</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

