---
date: '2016-05-16'
id: G1534-100516-0001
page: 18975
number: 92
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 15 de maio de 2016 pola que se comunica a modificación por medio
  da normativa básica estatal do prazo de presentación da solicitude única de
  axudas PAC/DR 2016 e doutros prazos establecidos na dita normativa.
range: Resolución
url: >-
  https://www.xunta.gal/dog/Publicados/2016/20160516/AnuncioG1534-100516-0001_gl.html
---
<p>A disposición derradeira primeira da Orde do 29 de xaneiro de 2016 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control (<em>Diario Oficial de Galicia</em> núm. 20, do 1 de febreiro) faculta a directora do Fondo Galego de Garantía Agraria, no ámbito das súas competencias, para ditar as instrucións precisas para a execución desta orde.</p>
    <p>Mediante Orde do Ministerio de Agricultura, Alimentación e Medio Ambiente do 13 de maio de 2016, pola que se modifican, para o ano 2016, diversos prazos establecidos no Real decreto 1075/2014, do 19 de decembro, sobre a aplicación a partir de 2015 dos pagamentos directos á agricultura e á gandaría e outros réximes de axuda, así como sobre a xestión e o control dos pagamentos directos e dos pagamentos ao desenvolvemento rural, establécese, no seu artigo único, a modificación dos prazos e datas previstos nos artigos 15, 51, 95 e 96 do Real decreto 1075/2014, do 19 de decembro. A dita modificación entrou en vigor o mesmo día da súa publicación no <em>Boletín Oficial del Estado</em> e é aplicable desde o 16 de maio de 2016, inclusive.</p>
    <p>Polo tanto, modifícanse os seguintes prazos establecidos na Orde do 29 de xaneiro de 2016:</p>
    <p>1. O prazo para a presentación da solicitude única de axudas PAC/DR 2016 concluirá o 15 de xuño de 2016, incluído.</p>
    <p>2. O prazo para a presentación das solicitudes de modificación da solicitude única concluirá o 15 de xuño de 2016, incluído.</p>
    <p>3. O prazo para a presentación de alegacións e solicitudes de modificación do Sixpac concluirá o 15 de xuño, incluído, para que as resolucións teñan efecto sobre as superficies validadas das solicitudes de axuda tramitadas coa solicitude única no ano 2016. </p>
    <p>Santiago de Compostela, 14 de maio de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

