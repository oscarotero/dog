---
date: '2016-09-08'
id: G0424-160616-0005
page: 39557
number: 171
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 7 de xuño de 2016, da Xefatura Territorial de Pontevedra, pola
  que se somete a información pública a petición de autorización dunha
  instalación eléctrica no concello de Tui (expediente IN407A 2016/113-4).
range: Resolución
url: >-
  https://www.xunta.gal/dog/Publicados/2016/20160908/AnuncioG0424-160616-0005_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Sociedad Electricista de Tui, S.A.</p>
    <p>Domicilio social: A Coruña, 20, 36700 Tui.</p>
    <p>Denominación: ampliación de potencia CT Urbanización Plaza II.</p>
    <p>Situación: Tui.</p>
    <p>Características técnicas: ampliación de potencia do centro de transformación Urbanización Plaza II, situado na rúa Alcalde Casal Aboy, 21, cun novo transformador de 250 kVA, con RT 20 kV/ 400 V, co que a instalación queda cunha potencia total de 500 kVA (250 + 205 kVA). </p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial; Edificio Administrativo, avenida Fernández Ladreda, 43, 5º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Pontevedra, 7 de xuño de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>

