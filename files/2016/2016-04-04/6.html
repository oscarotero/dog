---
date: '2016-04-04'
id: G0424-280316-0006
page: 11919
number: 63
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 10 de febreiro de 2016 pola que se designa o órgano estatístico
  sectorial desta consellería.
range: Orde
url: >-
  https://www.xunta.gal/dog/Publicados/2016/20160404/AnuncioG0424-280316-0006_gl.html
---
<p>O Decreto 24/2008, do 21 de febreiro, regula os órganos estatísticos sectoriais da Administración da Comunidade Autónoma de Galicia e o procedemento para a súa designación. No punto 1 do seu artigo 2 establece que este órgano está integrado por unha ou varias unidades administrativas que se designarán mediante resolución da persoa titular do departamento en que se integra organicamente.</p>
    <p>De conformidade co establecido nos artigos 1, 2, 3 e 7 do Decreto 24/2008, do 21 de febreiro,</p>
    <h2>DISPOÑO:</h2>
    <p>Designar o órgano estatístico sectorial da Consellería de Economía, Emprego e Industria, que estará integrado pola unidade administrativa que se especifica a seguir:</p>
    <p>– Unidade administrativa: xefatura do Servizo de Asuntos Xerais e Réxime Interno, dependente da Subdirección Xeral de Coordinación Administrativa da Secretaría Xeral Técnica da Consellería de Economía, Emprego e Industria.</p>
    <p>– Posto de traballo: a persoa funcionaria titular da xefatura do Servizo de Asuntos Xerais e Réxime Interno.</p>
    <p>– Localización física: dependencias da Secretaría Xeral Técnica, Edificio Administrativo de San Caetano, Santiago de Compostela.</p>
    <p>Santiago de Compostela, 10 de febreiro de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

