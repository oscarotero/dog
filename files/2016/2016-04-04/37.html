---
date: '2016-04-04'
id: G0426-180316-0002
page: 11992
number: 63
agency: Consellería do Medio Rural
section: VI. Anuncios. a) Administración autonómica.
title: "EDICTO do 15 de marzo de 2016, do Xurado Provincial de Clasificación de Montes Veciñais en Man Común de Pontevedra,\_polo que se dá publicidade ao acordo sobre o deslindamento parcial\_realizado entre as comunidades de montes veciñais en man común de Chaín\_e de Barbudo, do concello de Ponte Caldelas, respecto do linde común dos seus montes."
range: Edicto
url: >-
  https://www.xunta.gal/dog/Publicados/2016/20160404/AnuncioG0426-180316-0002_gl.html
---
<p>Para os efectos previstos nos artigos 53 da Lei 7/2013, do 28 de xuño, de montes de Galicia, dáse publicidade ao acordo do Xurado Provincial de Clasificación de Montes Veciñais en Man Común de Pontevedra, en sesión que tivo lugar o día 8 de febreiro de 2016, adoptado en relación co deslindamento parcial entre as comunidades de montes veciñais en man común de Chaín e a comunidade de Barbudo, no concello de Ponte Caldelas, respecto do linde común dos seus montes.</p>
    <p>Antecedentes de feito:</p>
    <p>Primeiro. A Lei 7/2012, do 28 de xuño, de montes de Galicia (DOG núm. 140, do 23 de xullo), na súa disposición derradeira segunda, modifica o artigo 25 da Lei 13/1989, do 10 de outubro, de montes veciñais en man común, e elimina a obriga da Administración forestal de proceder ao deslindamento e sinalamento dos montes veciñais. Por tanto, esta competencia corresponde ás comunidades propietarias, consonte os artigos 53 e 54 da Lei de montes de Galicia.</p>
    <p>Segundo. Con data do 22 de xuño de 2015 a CMVMC de Chaín (A Insua) comunica ao Xurado de MVMC de Pontevedra o acordo coa CMVMC de Barbudo (Barbudo) no límite entre as dúas ambas comunidades. A documentación que consta no expediente consonte o artigo 53 da Lei 7/2012 é a seguinte: acto de conciliación no Xulgado de Paz de Ponte Caldelas, certificados de aprobación en asemblea xeral de ambas as dúas comunidades e cartografía dixital.</p>
    <p>Terceiro. Con data do 5 de agosto de 2015, o xefe da sección de topografía informa, entre outras cuestións, o seguinte: «(...) Non existe afeccións en montes de utilidade pública nin rede natura. Respecto das afeccións sobre montes veciñais en man común cabe destacar o seguinte: segundo o Rexistro de Montes Veciñais de Pontevedra, estas dúas comunidades están sen deslindar. Entre o punto 2 e 3 deslindan terreos non cualificados como monte veciñal (...)».</p>
    <p>Cuarto. A descrición da liña poligonal que determina o deslindamento de mutuo acordo entre os montes veciñais en man común de Chaín e Barbudo, realizada pola enxeñeira operadora Patricia Pereira Barbosa, queda definida como segue: Coto Cotán-Poza do Cotiño Vello-Chan das Laxes:</p>
    <p>Punto 1: Coto Cotán: X: 540.754,49; Y: 4.690.177,21; Z: 490,72.</p>
    <p>Punto 2: Poza do Cotiño Vello: X: 541.203,90; Y: 4.689.561,96; Z: 339,09.</p>
    <p>Punto 3: Chan das Laxes: X: 541.197,89; Y: 4.688.870,78; Z: 262,24.</p>
    <p>Por todo o exposto, emítese informe favorable ao deslindamento solicitado entre os montes veciñais en man común das comunidades de Chaín e Barbudo, sempre que se limite o deslindamento ás zonas estremeiras de terreos clasificados como montes veciñais en man común das comunidades de Chaín e Barbudo.</p>
    <p>Consideracións xurídicas:</p>
    <p>Primeira. A Lei 7/2012, do 28 de xuño, de montes de Galicia, regula nos artigos 52 e 53 o procedemento de deslindamento entre os montes veciñais en man común e establece, entre outras, a obriga de publicar a resolución do xurado no Diario Oficial de Galicia.</p>
    <p>Segunda. Da documentación achegada polas comunidades e do informe técnico do Servizo de Montes desta xefatura territorial, conclúese que a avinza entre a CMVMC de Chaín e a CMVMC de Barbudo son congruentes coas respectivas resolucións de clasificación e cos lindes nelas descritos.</p>
    <p>Vista a avinza presentada, a documentación achegada con esta e o informe técnico do Servizo de Montes da xefatura territorial da Consellería do Medio Rural e do Mar en Pontevedra, este Xurado, en atención ao disposto nos artigos 53, 54 e na disposición transitoria décimo cuarta da Lei 7/2013, de montes de Galicia, por unanimidade, acorda:</p>
    <p>Primeiro. Aprobar a avinza realizada entre a CMVMC de Chaín e a CMVMC de Barbudo respecto do seu linde común nos termos indicados no antecedente de feito cuarto e segundo os planos topográficos achegados e validados mediante informe técnico do Servizo de Montes.</p>
    <p>Segundo. Notificar este acordo ás comunidades propietarias afectadas e publicalo no Diario Oficial de Galicia para dar cumprimento ao disposto na Lei 7/2012, do 28 de xuño, de montes de Galicia.</p>
    <p>Contra a presente resolución que pon fin á vía administrativa poderase interpoñer con carácter potestativo recurso de reposición ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ao da presente notificación, de acordo co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 15 de marzo de 2016</p>
    <footer><p>Miguel Ángel Pérez Dubois<br>Presidente do Xurado Provincial de Clasificación de Montes<br>Veciñais en Man Común de Pontevedra</p></footer>

