---
date: '2016-04-04'
id: O92-290316-0002
page: 11940
number: 63
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 29 de marzo de  2016 pola que se dá publicidade á prórroga da
  encomenda de xestión a favor de Tragsatec, ordenada pola Resolución do 22 de
  marzo de 2016 para a realización de tarefas de análise de expedientes de
  instrumentos financeiros.
range: Resolución
url: >-
  https://www.xunta.gal/dog/Publicados/2016/20160404/AnuncioO92-290316-0002_gl.html
---
<p>En cumprimento dos artigos 9.3 e 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, procédese a dar publicidade á prórroga da encomenda de xestión a favor de Tragsatec, ordenada por Resolución do conselleiro de Economía, Emprego e Industria do 22 de marzo de 2016, para a realización de tarefas de análise de expedientes de instrumentos financeiros xestionados polo Igape.</p>
    <p>1. A actividade obxecto de encomenda é a realización de tarefas de análise de expedientes de instrumentos financeiros xestionados polo Igape. </p>
    <p>2. Dado que o prazo de execución dos traballos de análise de expedientes financeiros se iniciou o 9 de novembro de 2015 e remata o próximo 30 de marzo de 2016, e téndose previsto a posibilidade de prórroga na encomenda inicial por igual período, resulta necesaria a dita prórroga para o apoio nos traballos de xestión e análise de expedientes de instrumentos financeiros, nos mesmos termos previstos inicialmente, ao resultar insuficientes os medios propios do Igape para o efecto. </p>
    <p>3. O prazo de execución dos traballos estenderase ata o 19 de agosto de 2016. </p>
    <p>Santiago de Compostela, 29 de marzo de 2016</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

