---
date: '2016-04-04'
id: G0426-230316-0003
page: 11995
number: 63
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 21 de marzo de 2016, da Dirección Xeral de Ordenación e Produción
  Forestal, polo que se emprazan as interesadas nos expedientes de subvención
  para fomento das frondosas caducifolias 12150220/2007 e un máis.
range: Anuncio
url: >-
  https://www.xunta.gal/dog/Publicados/2016/20160404/AnuncioG0426-230316-0003_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de intentada a notificación sen que se puidese practicar, notifícanse ás persoas interesadas, por medio do presente anuncio publicado no <em>Boletín Oficial del Estado</em> (BOE) e que se sinala no anexo, as resolucións dos procedementos para declarar a perda do dereito ao cobramento das axudas relativas aos expedientes de subvención números 12150220/2007 e 12360236/2007 (Orde do 9 de maio de 2007 pola que se establecen as bases e se convocan para o ano 2007 axudas para o fomento das frondosas caducifolias).</p>
    <p>As interesadas poderán comparecer, no prazo de dez (10) días hábiles contados desde o seguinte ao da publicación deste anuncio, nas dependencias da Dirección Xeral de Ordenación e Produción Forestal, situada na rúa San Lázaro, s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro da mencionada resolución e a constancia de tal coñecemento.</p>
    <p>Transcorrido o devandito prazo sen efectuarse a comparecencia, as notificacións entenderanse producidas desde o día seguinte á data de finalización deste.</p>
    <p>Concédeselles ás interesadas un prazo dun mes, contado a partir do día seguinte á notificación da resolución, no que poderán interpoñer potestativamente recurso de reposición perante a conselleira do Medio Rural ou directamente recurso contencioso-administrativo perante o órgano xurisdicional competente no prazo de dous meses a partir do día seguinte ao da súa notificación, consonte o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que as interesadas poidan exercer calquera outro que xulguen pertinente.</p>
    <p>O presente anuncio expídese para que conste e lle sirva de notificación ás interesadas, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, este anuncio publicarase no <em>Diario Oficial de Galicia</em>, ben que se fai constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Santiago de Compostela, 21 de marzo de 2016</p>
    <footer><p>Tomás Fernández-Couto Juanas<br>Director xeral de Ordenación e Produción Forestal</p></footer>
    <h2>ANEXO</h2>
    <p>Expediente: procedemento para declarar a perda do dereito ao cobramento da prima de mantemento do ano 2015 no expediente de subvención número 12150220/2007.</p>
    <p>Interesada: CMVMC San Cristovo de Abanqueiro.</p>
    <p>Acto de notificación: resolución.</p>
    <p>Último enderezo coñecido: O Chazo, 29, 15938 Boiro (A Coruña).</p>
    <p>Expediente: procedemento para declarar a perda do dereito ao cobramento da prima de mantemento do ano 2015 no expediente de subvención número 12360236/2007.</p>
    <p>Interesada: CMVMC de Ventosela.</p>
    <p>Acto de notificación: resolución.</p>
    <p>Último enderezo coñecido: rúa Castiñeira, 73, 36818 Redondela (Pontevedra).</p>

