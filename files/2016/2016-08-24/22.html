---
date: '2016-08-24'
id: G0424-080816-0014
page: 37734
number: 159
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 2 de agosto de 2016, da Secretaría Xeral de Emprego, pola que se
  fai público o depósito da modificación dos estatutos da Asociación Empresarial
  de Transporte de Mercadorías por Estrada de Galicia (Apetamcor).
range: Resolución
url: >-
  https://www.xunta.gal/dog/Publicados/2016/20160824/AnuncioG0424-080816-0014_gl.html
---
<p>En cumprimento do disposto no artigo 13.3 do Real decreto 416/2015, do 29 de maio, sobre depósito de estatutos das organizacións sindicais e empresariais, e para os efectos previstos nel, faise público que na oficina pública de depósito de estatutos das organizacións sindicais e empresariais foi presentada certificación expedida pola secretaria xeral Mª Elisa Otero López, co consentimento do presidente, José Manuel Rodríguez Rodríguez, da Asemblea Xeral ordinaria da Asociación Empresarial de Transporte de Mercadorías por Estrada de Galicia (Apetamcor), que tivo lugar o 11 de xuño de 2016, onde se reflicte a modificación dos estatutos da dita organización.</p>
    <p>– Ámbito territorial: Comunidade Autónoma de Galicia.</p>
    <p>– Ámbito profesional: empresas dedicadas ao transporte de mercadorías por estrada interior e internacional e empresas que realizan actividades auxiliares de transporte, axencias e operadores do transporte.</p>
    <p>Asinantes: Mª Elisa Otero López (secretaria xeral), José Manuel Rodríguez Rodríguez (presidente).</p>
    <p>Santiago de Compostela, 2 de agosto de 2016</p>
    <footer><p>Covadonga Toca Carús<br>Secretaria xeral de Emprego</p></footer>

