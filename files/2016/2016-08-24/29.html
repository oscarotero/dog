---
date: '2016-08-24'
id: G0427-020816-0002
page: 37742
number: 159
agency: Consellería do Mar
section: VI. Anuncios. a) Administración autonómica.
title: >-
  ORDE do 29 de xullo de 2016 pola que se autoriza a transmisión mortis causa da
  concesión administrativa e da batea H.O. I.
range: Orde
url: >-
  https://www.xunta.gal/dog/Publicados/2016/20160824/AnuncioG0427-020816-0002_gl.html
---
<p>Visto o expediente instruído para os efectos de transmisión da batea H.O. I e da concesión administrativa que o ampara, resulta:</p>
    <p>a) Antecedentes:</p>
    <p>Primeiro. Mediante escrito do 30.3.2016, Manuel Martínez Lorenzo e María del Carmen Suárez Sánchez solicitan autorización para a transmisión do 50 % da concesión administrativa e da batea H.O. I.</p>
    <p>Segundo. Os interesados presentaron a documentación requirida para a tramitación neste tipo de procedementos.</p>
    <p>b) Consideracións legais e técnicas:</p>
    <p>Primeiro. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar e coa disposición adicional sexta do Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia, que dispón que as delegacións de competencias outorgadas polos distintos órganos superiores e de dirección afectados por este decreto, continuarán vixentes ata que sexan expresamente revogadas ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar, dispón a creación das xefaturas territoriais.</p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa, a favor de Roberto Martínez Suárez (52935060P), do 50 % da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: H.O. I.</p>
    <p>Localización:</p>
    <p>Cuadrícula nº: 79.</p>
    <p>Polígono: D.</p>
    <p>Distrito: Caramiñal (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título habilitante: concesión.</p>
    <p>Orde outorgamento: 29.2.1964.</p>
    <p>Remate vixencia: 15.12.2019.</p>
    <p>Antigos titulares: Manuel Martínez Lorenzo e María del Carmen Suárez Sánchez (33191991R-33230412N) 100 % gananciais.</p>
    <p>Novos titulares: Manuel Martínez Lorenzo e María del Carmen Suárez Sánchez (33191991R-33230412N) 50 % gananciais e Roberto Martínez Suárez (52935060P) 50 % privativo.</p>
    <p>Os novos titulares da concesión administrativa quedan subrogados nos dereitos e obrigas dos anteriores.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde ao día seguinte ao da súa notificación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 29 de xullo de 2016</p>
    <footer><p>A conselleira do Mar<br>P.D. (Resolución do 12.4.2012)<br>Juan Carlos Barreiro González<br>Xefe territorial da Coruña</p></footer>

