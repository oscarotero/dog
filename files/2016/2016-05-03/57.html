---
date: '2016-05-03'
id: L251-130416-0002
page: 16506
number: 84
agency: Concello de Sanxenxo
section: VI. Anuncios. b) Administración local.
title: ANUNCIO de licitación para o balizamento das praias deste concello.
range: Anuncio
url: >-
  https://www.xunta.gal/dog/Publicados/2016/20160503/AnuncioL251-130416-0002_gl.html
---
<p>Aprobados os pregos de cláusulas administrativas particulares e de prescricións técnicas que rexen a contratación do servizo de balizamento das praias do Concello de Sanxenxo, anúnciase a convocatoria para a súa contratación.</p>
    <p>1. Obxecto: a contratación do servizo de balizamento das praias do Concello de Sanxenxo.</p>
    <p>2. Duración do contrato: anual do 2 de xuño de 2016 ao 2 de xuño de 2017, coa posibilidade de dúas prórrogas dun (1) ano cada unha. A primeira do 2 de xuño de 2017 ao 2 de xuño de 2018 e a segunda do 2 de xuño de 2018 ao 2 de xuño de 2019. </p>
    <p>3. Orzamento máximo de licitación: 66.115,70 €/ano, sen incluír o imposto sobre o valor engadido (en diante, IVE), o IVE ascende a 13.884,30 €/ano e o orzamento máximo de licitación, co IVE é de 80.000,00 €/ano. </p>
    <p>4. Procedemento e tramitación: a adxudicación realizarase mediante tramitación ordinaria e procedemento aberto (cun único criterio de valoración, o prezo).</p>
    <p>5. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo das 9.00 ás 14.00 horas, agás o sábado que será das 9.00 ás 13.00 horas dentro do prazo de quince (15) días naturais contados desde o día seguinte ao da publicación do anuncio de licitación no <em>Boletín Oficial</em> da provincia de Pontevedra, <em>Diario Oficial de Galicia</em> e no perfil do contratante do órgano de contratación que figura na páxina web do Concello, www.sanxenxo.es. O cómputo de prazos comezará desde a derradeira publicación en calquera dos medios citados. Faise constar que se o prazo remata en festivo ou sábado, ampliarase ao día seguinte hábil que non sexa sábado. </p>
    <p>6. Criterio de adxudicación: será o sinalado na cláusula 9 dos pregos respectivos:</p>
    <p>– Prezo máis baixo: expresarase nunha cantidade que non poderá superar o orzamento máximo de licitación anual, co IVE 80.000,00 €/ano.</p>
    <p>7. Mesa de contratación: constituirase de acordo co sinalado nas cláusulas 10 e 11 dos pregos respectivos.</p>
    <p>8. Clasificación: non se exixe.</p>
    <p>9. Solvencias. </p>
    <p>a) Solvencia económica e financiera: acreditarase mediante o volume anual de negocios, referido ao ano de maior volume dentro dos tres (3) últimos exercicios, por importe igual ou superior á 82.644,63 €/ano sen IVE. Para estes efectos, o licitador proposto para a adxudicación presentará copia das súas contas anuais aprobadas e depositadas no Rexistro Mercantil, se o empresario está inscrito no dito rexistro, e no caso contrario polas depositadas no rexistro oficial no que deba estar inscrito. Os empresarios individuais non inscritos no Rexistro Mercantil acreditarán o seu volume anual de negocios mediante os seus libros de inventarios e contas anuais legalizados polo rexistro mercantil. Non será necesario acreditar esta solvencia se o licitador esta inscrito no Rexistro Oficial de Licitadores e Empresas Clasificadas do Estado ou no Rexistro Xeral de Contratistas da Comunidade Autónoma de Galicia.</p>
    <p>b) Solvencia técnica e profesional: acreditarase mediante a presentación polo licitador proposto para a adxudicación, dunha relación dos traballos efectuados no curso dos últimos cinco (5) anos anteriores á data finalización do prazo de presentación de ofertas desta licitación, avalados por certificados de boa execucuión, sempre cos requisitos mínimo de que o importe anual acumulado no ano de maior execución sexa igual ou superior ao anualidade media deste contrato (66.115,70 euros) sen IVE. Para os efectos de determinar a correspondencia entre os servizos acreditados e os que constitúen obxecto do contrato, tomarase como criterio a igualdade entre os dous primeiros díxitos do CPV (63, xa que o CPV é 63724310-6), ao non existir clasificación aplicable a este último no anexo II do Real decreto 773/2015. </p>
    <p>10. Garantía definitiva: do 5 % do importe total (prórrogas incluídas) da adxudicación, excluído o IVE.</p>
    <p>11. Entidade e información: Concello de Sanxenxo, Sección de Contratación. Teléfono: 986 72 00 75. A documentación recollerase no Concello de Sanxenxo e a través da web www.sanxenxo.es perfil de contratante. </p>
    <p>Sanxenxo, 7 de abril de 2016</p>
    <footer><p>Gonzalo Gonzalo Pita<br>Alcalde</p></footer>

