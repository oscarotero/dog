---
date: '2016-05-03'
id: C141-220416-0002
page: 16497
number: 84
agency: Portos de Galicia
section: VI. Anuncios. a) Administración autonómica.
title: >-
  CÉDULA do 21 de abril de 2016 pola que se notifica resolución do expediente de
  incautación da embarcación Algami depositada en seco no porto de Viveiro.
range: Cédula
url: >-
  https://www.xunta.gal/dog/Publicados/2016/20160503/AnuncioC141-220416-0002_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE núm. 285, do 27 de novembro), modificada pola Lei 15/2014, do 16 de setembro (BOE núm. 226, do 17 de setembro), de réxime xurídico das administracións públicas e do procedemento administrativo común, notifícase á mercantil Medemu, S.A., con últimos domicilios coñecidos en Ruiz de Alarcón, 27, de Madrid, e Paseo de la Castellana, 153, de Madrid, Resolución do Presidente de Portos de Galicia do 8 de abril de 2016, que decreta a incautación, a favor de Portos de Galicia, da embarcación de nome Algami, con folio 7ª-BA-2-604-01, depositada no porto de Viveiro, por non ser posible a notificación a través do servizo de Correos.</p>
    <p>Así mesmo, este anuncio se publicará no Diario Oficial de Galicia, ben que, a eficacia do acto notificado quedará supeditada á súa publicación no Boletín Oficial del Estado.</p>
    <p>A resolución emítese, unha vez que a mercantil propietaria da embarcación, depositada en seco, en estado de abandono, e sen aboar taxas desde o ano 2011, incumpre dúas ordes de retirada, e unha vez que no BOE número 28 do 2 de febreiro de 2016 se publica o acordo de inicio de expediente sen que conste a presentación de alegacións, con base no establecido no artigo 20 do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico deportivo de competencia da Comunidade Autónoma de Galicia, na regra décimo quinta de aplicación á tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 49 do Regulamento de servizo e policía aprobado pola Orde ministerial do 12 de xuño de 1976.</p>
    <p>A incautación implica que Portos de Galicia vai proceder ao alleamento da embarcación de acordo e cos efectos establecidos nos anteriores fundamentos. De non ser factible o alleamento en atención ao estado de conservación da embarcación, ou no caso de quedar deserta a venda, Portos de Galicia poderá proceder a trasladar a embarcación a vertedoiro autorizado. Todos os custos que isto implique serán por conta do propietario.</p>
    <p>Contra a presente resolución que pon fin á vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación deste anuncio, ante o xulgado do contencioso-administrativo de Santiago de Compostela que corresponda.</p>
    <p>O expediente completo para o seu exame e consulta atópase na sede dos servizos centrais de Portos de Galicia, sitos na praza de Europa, número 5 A, 6º, de Santiago de Compostela.</p>
    <p>Santiago de Compostela, 21 de abril de 2016</p>
    <footer><p>José Juan Durán Hermida<br>Presidente de Portos de Galicia</p></footer>

