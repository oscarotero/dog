---
date: '2016-05-03'
id: G0424-130416-0006
page: 16451
number: 84
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 12 de abril de 2016, da Xefatura Territorial de Lugo, pola que
  se somete a información pública a solicitude de autorización administrativa
  previa e de construción, así como a declaración de utilidade pública, en
  concreto, da instalación eléctrica de modificación número 1 ao proxecto para
  desdobramento actual LMT MOF805/nova saída subestación Monforte-centro de
  repartición Morín, no concello de Monforte de Lemos (expediente 002/2016 AT).
range: Resolución
url: >-
  https://www.xunta.gal/dog/Publicados/2016/20160503/AnuncioG0424-130416-0006_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE núm. 310, do 27 de decembro) en relación co título VII do Real decreto 1955/2000, do 1 de decembro (BOE núm. 310, do 27 de decembro) polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014 pola que se aproba o procedemento de autorización administrativa de construción de acordo co previsto na citada Lei 24/2013 sométese a información pública a petición de autorización administrativa previa e de construción, así como a declaración de utilidade pública, en concreto, da seguinte instalación eléctrica: </p>
    <p>Denominación: modificado núm. 1 ao proxecto para desdobramento actual LMT MOF805/nova saída subestación Monforte-centro de repartición Morín.</p>
    <p>Solicitante: Unión Fenosa Distribución, S.A. </p>
    <p>Domicilio social: A Batundeira, 2, Velle-Ourense.</p>
    <p>Finalidade: mellorar a calidade da subministración eléctrica na zona.</p>
    <p>Características técnicas principais:</p>
    <p>1. LMT soterrada a 20 kV con orixe nun paso aéreo a soterrado sobre celosía metálica proxectada (C-16/4500) D36-31 e final no centro de repartición proxectado Morín, cunha lonxitude de 35 metros en condutor tipo RHZ-240.</p>
    <p>2. LMT soterrada a 20 kV con orixe no centro de repartición proxectado Morín e final en conexión en punto de acceso a rede proxectado coa LMT soterrada existente cara o CT existente Guntiar, cunha lonxitude de 11 metros en condutor tipo RHZ-240.</p>
    <p>3. LMT soterrada a 20 kV con orixe no centro de repartición proxectado Morín e final en conexión en punto de acceso a rede existente coa LMT soterrada existente MOF810, cunha lonxitude de 161 metros en condutor tipo RHZ-240.</p>
    <p>4. Centro de repartición prefabricado Morín, cunha potencia de 250 kVA e unha relación de transformación de 20.000/400-230 V no cal se instalan tres celas de liña e unha de protección.</p>
    <p>5. RBT soterrada con orixe no centro de repartición proxectado Morín e final nun paso aéreo a soterrado da RBT do centro de repartición proxectado Morín, cunha lonxitude de 286 metros en condutor tipo XZ1.</p>
    <p>6. RBT aérea con orixe nun paso aéreo a soterrado da RBT do centro de repartición proxectado Morín e final en conexións coa RBT aérea existente, cunha lonxitude de 42 metros en condutor tipo RZ.</p>
    <p>A declaración de utilidade pública, segundo o sinalado no artigo 56 da citada Lei 24/2013, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa (BOE núm. 351, do 17 de decembro).</p>
    <p>A relación concreta e individualizada de bens e dereitos afectados que se consideran de necesaria ocupación, figuran no anexo que se insire xunto con esta resolución.</p>
    <p>Aquelas persoas ou entidades que se consideren afectadas poderán presentar as súas alegacións por duplicado nesta xefatura territorial (Edificio Administrativo, ronda da Muralla, 70, Lugo) referidas ás posibles limitacións á constitución da servidume de paso de liñas eléctricas (artigo 161 do Real decreto 1955/2000) e aqueloutras que consideren oportunas no prazo de vinte días hábiles contados desde o día seguinte ao da última publicación ou ao da notificación individual.</p>
    <p>Durante este prazo poderase examinar o proxecto das instalacións nesta xefatura territorial de luns a venres entre as nove da mañá e as dúas da tarde. </p>
    <p>Ata o mesmo momento do levantamento das actas previas, os interesados poderán facer alegacións por escrito para os únicos efectos de corrixir posibles erros que se atopen ao relacionar os bens e dereitos afectados segundo dispón o artigo 56.2 do Regulamento da Lei de expropiación forzosa (BOE núm. 160, do 20 de xuño).</p>
    <p>Esta publicación realízase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro) cando os titulares dos predios propostos sexan descoñecidos, non se saiba o lugar de notificación, ou ben, intentada a notificación, non se puidera realizar, e así dirixirlle ao Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 12 de abril de 2016</p>
    <footer><p>Pilar Fernández López<br>Xefa territorial de Lugo</p></footer>
    <h2>ANEXO</h2>
    <table>
     <tbody>
      <tr>
       <td rowspan="3">Parc. nº</td>
       <td colspan="2">Ref. catastral</td>
       <td rowspan="3">Lugar</td>
       <td>Propietario</td>
       <td colspan="4">Afección</td>
      </tr>
      <tr>
       <td rowspan="2"></td>
       <td rowspan="2">Cultivo</td>
       <td rowspan="2">Nome, apelidos e enderezo</td>
       <td colspan="2">Apoio</td>
       <td colspan="2">CT Caseta</td>
      </tr>
      <tr>
       <td>Nº</td>
       <td>Sup. ocupada m2</td>
       <td>Pleno dominio m2</td>
       <td>Sup. afectada m2</td>
      </tr>
      <tr>
       <td>1</td>
       <td>2605012PH2120N</td>
       <td>Prado</td>
       <td>Ranverde</td>
       <td>Hrdos. de Luis Barreira Pérez
        rpta. José Luis Valcarce López e Teresa Rodríguez Pérez.
        Avda. Alfonso Rguez. Castelao, 1, 2º A,
        32004 Ourense</td>
       <td>1</td>
       <td>4</td>
       <td>34</td>
       <td></td>
      </tr>
     </tbody>
    </table>

