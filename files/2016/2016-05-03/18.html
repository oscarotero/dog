---
date: '2016-05-03'
id: G1994-130416-0003
page: 16422
number: 84
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4435/2015-S).
range: Edicto
url: >-
  https://www.xunta.gal/dog/Publicados/2016/20160503/AnuncioG1994-130416-0003_gl.html
---
<p>Eu, M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento de recurso de suplicación 4435/2015-S, seguido por instancia de Fogasa contra Jaime Carlos Moinelo Caneda, administración concursal, sobre resolución de contrato, se ditou resolución cuxa parte dispositiva é a seguinte:</p>
    <p>«Decidimos</p>
    <p>Que desestimando o recurso de suplicación interposto polo Fondo de Garantía Salarial, contra a sentenza ditada polo Xulgado do Social número 1 desta capital, nos presentes autos tramitados por instancia do demandante Jaime Carlos Moinelo Caneda, fronte á empresa Unitec Técnicas Unidas, S.L. e a súa administración concursal, debemos confirmar e confirmamos a dita sentenza, con imposición ao organismo recorrente das custas causadas polo seu recurso, que incluirán a cantidade de 500 € en concepto de honorarios do letrado ou graduado social da parte impugnante.</p>
    <p>Modo de impugnación: fáiselles saber ás partes que contra esta sentenza cabe interpoñer recurso de casación para unificación de doutrina que se debe preparar mediante escrito presentado perante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 35 seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “observacións ou concepto da transferencia” os 16 díxitos que corresponden ao procedemento (1552 0000 80 ó 35 **** ++). </p>
    <p>Así, por esta nosa sentenza, o pronunciamos, mandamos e asinamos».</p>
    <p>Para que sirva de notificación en legal forma a Unite Técnicas Unidas, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 13 de abril de 2016</p>
    <footer><p>A letrada da Administración de xustiza</p></footer>

