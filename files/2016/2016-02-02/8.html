---
date: '2016-02-02'
id: G2215-150116-0001
page: 3791
number: 21
agency: Xulgado de Primeira Instancia e Instrución número 2 de Cambados
section: V. Administración de xustiza.
title: EDICTO (553/2015).
range: Edicto
url: >-
  https://www.xunta.gal/dog/Publicados/2016/20160202/AnuncioG2215-150116-0001_gl.html
---
<p>En virtude do acordado nos autos de referencia, de conformidade co disposto nos artigos 156.4 e 164 da Lei 1/2000, de axuizamento civil, por medio deste edicto notifícaselle a Manuel Núñez González a sentenza ditada nas presentes actuacións e fáiselle saber que non é firme e que contra ela cabe interpoñer recurso de apelación no prazo de cinco días: </p>
    <p>«Sentenza 80/2015</p>
    <p>Cambados, 9 de setembro de 2015.</p>
    <p>Vistos por min, Tomás Farto Piay, xuíz substituto do Xulgado de Primeira Instancia e Instrución número 2 de Cambados os precedentes autos de xuízo de faltas seguidos neste xulgado co número 553/2015, con intervención do Ministerio Fiscal en representación da acción pública e nos que aparecen como denunciante, Jesús Bea Rodiño, e como denunciado, Manuel Núñez González.</p>
    <p>Decido:</p>
    <p>Que debo condenar e condeno a Manuel Núñez González como autor responsable dunha falta de lesións do artigo 617.1 CP á pena de multa de 30 días a razón de 2 euros diarios (60 €), suxeita a unha responsabilidade subsidiaria en caso de impagamento dun día de privación de liberdade por cada dúas cotas non satisfeitas se o condenado non a paga voluntariamente (artigo 53 CP), así como a que indemnice a Jesús Bea Rodiño como responsabilidade civil <em>ex delicto</em> coa cantidade de 140 €.</p>
    <p>Todo isto con imposición das custas causadas neste procedemento, se as houber, ao denunciado. </p>
    <p>Lévese o orixinal desta sentenza ao libro de sentenzas e déixese testemuño literal dela nas actuacións.</p>
    <p>Notifíqueselles esta sentenza ás partes e fágase constar que contra ela cabe recurso de apelación perante a Audiencia Provincial de Pontevedra no prazo dos cinco días seguintes ao da súa notificación.</p>
    <p>Así, por esta miña sentenza, o pronuncio, mando e asino».</p>
    <p>Cambados, 13 de xaneiro de 2016</p>
    <footer><p>A letrada da Administración de xustiza</p></footer>

