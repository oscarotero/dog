---
date: '2016-02-02'
id: G0198-130116-0004
page: 3854
number: 21
agency: Axencia Galega de Innovación
section: VI. Anuncios. a) Administración autonómica.
title: >-
  CÉDULA do 30 de novembro de 2015 pola que se notifica a declaración de perda
  do dereito ao cobramento do proxecto de implantación e optimización dos
  procesos TIC para a adaptación da produción audiovisual de animación ao
  estándar DCI dixital 3D esteroescópico, correspondente ao expediente
  IN841C2009/73, devolta polo servizo de Correos.
range: Cédula
url: >-
  https://www.xunta.gal/dog/Publicados/2016/20160202/AnuncioG0198-130116-0004_gl.html
---
<p>A Axencia Galega de Innovación, con data do 25 de xuño de 2015, enviou unha notificación á empresa Digra Films, S.L., co fin de comunicarlle a declaración de perda de dereito ao cobramento do proxecto «Implantación e optimización dos procesos TIC para a adaptación da produción audiovisual de animación ao estándar DCI dixital 3D esteroescópico», correspondente ao expediente IN841C2009/73, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro. A dita notificación foi devolta polo servizo de Correos coa indicación «descoñecido». Ao non ser posible a súa práctica, por medio desta cédula, no Boletín Oficial del Estado e segundo o disposto no número 5 do referido artigo e o establecido no artigo 61 do mesmo texto legal, notifícaselle á entidade beneficiaria o contido do inicio de declaración de perda de dereito ao cobramento, que figura como anexo, para que poida ter coñecemento del.</p>
    <p>Tendo en conta o anterior e segundo o artigo 84 da Lei 30/1992, do 26 de novembro, os interesados dispoñen dun prazo de quince días, contados desde o día seguinte ao da publicación desta cédula no Boletín Oficial del Estado, para facer alegacións e presentar os documentos e xustificantes que consideren pertinentes. Lémbraselles tamén o seu dereito a consultar o expediente, depositado nas dependencias desta axencia, sita na praza de Europa, 10, 3º A, 15707 Santiago de Compostela, e a obter, se é o caso, copia do expediente, segundo o previsto na letra a) do artigo 35 da Lei 30/1992, do 26 de novembro.</p>
    <p>Santiago de Compostela, 30 de novembro de 2015</p>
    <footer><p>Manuel Varela Rey<br>Director da Axencia Galega de Innovación</p></footer>
    <h2>ANEXO</h2>
    <p>Núm. de expediente: IN841C2009/73.</p>
    <p>Título: implantación e optimización dos procesos TIC para a adaptación da produción audiovisual de animación ao estándar DCI dixital 3D esteroescópico.</p>
    <p>Nome ou razón social: Digra Films, S.L.</p>
    <p>CIF/NIF: B15740038.</p>
    <p>Tipo de axuda: fomento á investigación e innovación empresarial, convocada pola Orde do 22 de xullo de 2009 (DOG do 30 de xullo).</p>
    <p>Contido do acto: declaración de perda do dereito de cobramento IN841C2009/73.</p>

