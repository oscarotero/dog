---
date: '2016-02-02'
id: G2410-200116-0003
page: 3793
number: 21
agency: Xulgado do Social número 1 de Santiago de Compostela
section: V. Administración de xustiza.
title: EDICTO de citación (ETX 287/2015).
range: Edicto
url: >-
  https://www.xunta.gal/dog/Publicados/2016/20160202/AnuncioG2410-200116-0003_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de execución de títulos xudiciais 287/2015 deste xulgado do social, seguido por instancia de Mario Mougán Valdés contra Falcón Contratas y Seguridad, S.A., Fogasa, foi ditada a seguinte resolución:</p>
    <p>«Dilixencia de ordenación.</p>
    <p>Secretaria xudicial: María Teresa Vázquez Abades.</p>
    <p>Santiago de Compostela, vinte de xaneiro de dous mil dezaseis.</p>
    <p>Vista a suspensión da comparecencia e non constando domicilio para citar o executado Falcón Contratas y Seguridad, S.A., en ignorado paradoiro, cítese a través do Diario Oficial de Galicia.</p>
    <p>Logo de presentar o traballador Mario Mougán Valdés exixindo o cumprimento polo empresario Falcón Contratas y Seguridad, S.A. da obriga de readmisión, e logo de despacharse auto de execución de sentenza nº 282/15 ditada no DSP 144/15, de conformidade co art. 280 da LXS, acordo:</p>
    <p>Citar para comparecencia as partes e o Fondo de Garantía Salarial, coas advertencias legais e facéndolles saber que deben asistir cos medios de proba de que tenten valerse, e fixo o próximo día 22 de febreiro de 2016 ás 13.45 horas para a celebración da comparecencia.</p>
    <p>Requirir a executada para que tres días antes da vista incorpore ao acto do xuízo os seguintes documentos: comunicación fidedigna dirixida ao executante en que se indique a data de reincorporación á empresa, así como xustificantes de aboamento de salarios de tramitación obxecto de condena na sentenza.</p>
    <p>Se non asistir/en o/os traballador/es ou persoa que o/s represente, tera(n)se por desistido/s na súa solicitude; se non o fixer o empresario ou o seu representante, celebrarase o acto sen a súa presenza.</p>
    <p>A presente dilixencia de ordenación serve como cédula de citación para as partes.</p>
    <p>Notifíquese ás partes e fágaselles saber que, en aplicación do mandado contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, se for o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas en canto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición que se interporá ante quen dita esta resolución, no prazo de tres días hábiles seguintes á súa notificación, con expresión da infracción que contén a xuízo do recorrente, sen que a interposición do recurso teña efectos suspensivos con respecto á resolución impugnada.</p>
    <p>A secretaria xudicial».</p>
    <p>E para que sirva de notificación en legal forma a Falcón Contratas y Seguridad, S.A., en ignorado paradoiro, expido este edicto para a súa inserción no Diario Oficial de Galicia.</p>
    <p>Santiago de Compostela, 20 de xaneiro de 2016</p>
    <footer><p>A secretaria xudicial</p></footer>

