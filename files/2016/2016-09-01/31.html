---
date: '2016-09-01'
id: C141-240816-0001
page: 38864
number: 165
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 17 de agosto de 2016 pola que se anuncia o trámite de
  competencia de proxectos relativo á solicitude presentada polo Club Náutico de
  Rianxo.
range: Resolución
url: >-
  https://www.xunta.gal/dog/Publicados/2016/20160901/AnuncioC141-240816-0001_gl.html
---
<p>A entidade Club Náutico de Rianxo solicitou a esta entidade pública unha concesión administrativa no dominio público portuario do porto de Rianxo con destino á construción e explotación dunhas instalacións náutico-deportivas.</p>
    <p>O que, en cumprimento do artigo 85.1 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, aplicable en defecto de lexislación autonómica propia, se fai público para que nun prazo dun (1) mes, contado a partir do día seguinte ao da publicación deste anuncio no <em>Diario Oficial de Galicia,</em> poidan presentarse outras solicitudes que teñan o mesmo ou distinto obxecto que aquela, e que deben reunir os requisitos previstos no artigo 84 do citado Real decreto 2/2011.</p>
    <p>As solicitudes e documentación correspondente deberán presentarse mediante escrito dirixido ao presidente do ente público Portos de Galicia, sito no Edificio de Área Central, na praza de Europa, 5-A, 6º andar (Santiago de Compostela). O plano de localización da concesión solicitada está á disposición do público para o seu exame, das 9.00 ás 14.00 horas, nas oficinas centrais deste ente público na praza de Europa, 5-A, 6º andar (Santiago de Compostela) e na páxina web www.portosdegalicia.es.</p>
    <p>Santiago de Compostela, 17 de agosto de 2016</p>
    <footer><p>José Juan Durán Hermida<br>Presidente de Portos de Galicia</p></footer>

