---
date: '2016-11-14'
id: C3B0-131116-1
page: 50164
number: 217
agency: Presidencia da Xunta de Galicia
section: I. Disposicións xerais.
title: >-
  DECRETO 146/2016, do 13 de novembro, polo que se establece a estrutura
  orgánica da Xunta de Galicia.
range: Decreto
url: >-
  https://www.xunta.gal/dog/Publicados/2016/20161114/AnuncioC3B0-131116-1_gl.html
---
<p>Elixido e investido polo Parlamento de Galicia dos poderes propios do presidente da Xunta de Galicia, segundo o Estatuto de autonomía, conforme o disposto nos artigos 15 e 18 da Lei 1/1983, do 22 de febreiro, de normas reguladoras da Xunta e da súa Presidencia, en virtude das atribucións que me confire o artigo 26.1, do mesmo texto legal, e para establecer a estrutura orgánica do Goberno de Galicia con adecuación ás competencias que ten asumidas e son propias da Comunidade Autónoma, e tendo en conta os criterios de eficacia e economía que deben inspirar a actuación e a organización administrativa,</p>
    <h2>DISPOÑO:</h2>
    <p>Artigo 1</p>
    <p>A Xunta de Galicia estará integrada pola Vicepresidencia e consellerías que a seguir se relacionan:</p>
    <p>– Vicepresidencia e Consellería de Presidencia, Administracións Públicas e Xustiza.</p>
    <p>– Consellería de Facenda.</p>
    <p>– Consellería de Medio Ambiente e Ordenación do Territorio.</p>
    <p>– Consellería de Infraestruturas e Vivenda.</p>
    <p>– Consellería de Economía, Emprego e Industria.</p>
    <p>– Consellería de Cultura, Educación e Ordenación Universitaria.</p>
    <p>– Consellería de Sanidade.</p>
    <p>– Consellería de Política Social.</p>
    <p>– Consellería do Medio Rural.</p>
    <p>– Consellería do Mar.</p>
    <p>Artigo 2 </p>
    <p>A orde de prelación das consellerías manterase segundo o establecido no artigo anterior.</p>
    <p>Disposición transitoria primeira</p>
    <p>Mentres non se proceda ao desenvolvemento da estrutura contida neste decreto, os órganos superiores e de dirección existentes manterán a súa estrutura e funcións.</p>
    <p>Disposición derrogatoria</p>
    <p>Quedan derrogadas cantas disposicións de igual ou inferior rango se opoñan ao disposto neste decreto.</p>
    <p>Disposición derradeira primeira</p>
    <p>O Consello da Xunta de Galicia adoptará as medidas necesarias para adecuar a estrutura dos distintos órganos obxecto de regulación deste decreto.</p>
    <p>Disposición derradeira segunda</p>
    <p>A Consellería de Facenda realizará as modificacións e habilitacións orzamentarias precisas para o cumprimento do previsto neste decreto.</p>
    <p>Disposición derradeira terceira</p>
    <p>Este decreto entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, trece de novembro de dous mil dezaseis</p>
    <footer><p>Alberto Núñez Feijóo<br>Presidente</p></footer>

