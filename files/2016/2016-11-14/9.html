---
date: '2016-11-14'
id: CA01-071116-0002
page: 50182
number: 217
agency: Consellería de Facenda
section: IV. Oposicións e concursos.
title: >-
  ORDE do 4 de novembro de 2016 pola que se procede ao nomeamento como
  funcionarios do corpo facultativo superior de administración especial da
  Administración xeral da Comunidade Autónoma de Galicia, subgrupo A1, escala de
  enxeñeiros/as, especialidade de enxeñaría de telecomunicación, dos aspirantes
  que superaron o proceso selectivo convocado pola Orde do 9 de maio de 2014.
range: Orde
url: >-
  https://www.xunta.gal/dog/Publicados/2016/20161114/AnuncioCA01-071116-0002_gl.html
---
<p>Unha vez rematado o proceso selectivo para o ingreso no corpo facultativo superior da Xunta de Galicia, subgrupo A1, escala de enxeñeiros/as de telecomunicacións, convocado pola Orde da Consellería de Facenda do 9 de maio de 2014 (DOG núm. 99, do 26 de maio), e realizado o acto de elección de destino definitivo previsto na Orde do 19 de outubro de 2016 (DOG núm. 204, do 26 de outubro), esta consellería, de conformidade co disposto na Lei 2/2015, do 29 de abril, do emprego público de Galicia e demais normas concordantes, </p>
    <h2>DISPÓN:</h2>
    <p>Primeiro. Nomear funcionarios do corpo facultativo superior de administración especial da Administración xeral da Comunidade Autónoma de Galicia, subgrupo A1, escala de enxeñeiros/as, especialidade de enxeñaría de telecomunicación, os aspirantes aprobados que se relacionan no anexo desta orde, ordenados de acordo coa puntuación final obtida, e adxudicarlles como destinos definitivos os que figuran no mesmo anexo, de acordo co acto de elección de destino que tivo lugar o día 4 de novembro de 2016.</p>
    <p>Para adquiriren a condición de funcionarios, as persoas a que se refire o anexo desta orde deberán cumprir os requisitos exixidos no artigo 60 da Lei 2/2015, do 29 de abril, e tomar posesión do correspondente posto de traballo no prazo dun mes, que comezará a computarse a partir do día seguinte ao da publicación desta orde no Diario Oficial de Galicia.</p>
    <p>Segundo. Contra esta orde, que pon fin á vía administrativa, poderase interpoñer, con carácter potestativo, recurso de reposición ante o conselleiro de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 4 de novembro de 2016</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO</h2>
    <p>Acceso libre:</p>
    <table>
     <tbody>
      <tr>
       <td>Núm.</td>
       <td>DNI</td>
       <td>Apelidos
        e nome</td>
       <td>Posto elixido</td>
       <td>Código do posto</td>
       <td>Cons.</td>
       <td>Denominación</td>
       <td>Subgrupo</td>
       <td>Nivel</td>
       <td>Centro directivo</td>
       <td>Centro destino</td>
       <td>Concello</td>
       <td>Titulación</td>
      </tr>
      <tr>
       <td>1</td>
       <td>32788436G</td>
       <td>Gil Vázquez, Fernando</td>
       <td>3</td>
       <td>PXA110000615770010</td>
       <td>PX</td>
       <td>Enxeñeiro/a de funcións facultativas</td>
       <td>A1</td>
       <td>26</td>
       <td>Axencia para a Modernización Tecnolóxica de Galicia</td>
       <td>Área da Sociedade Dixital</td>
       <td>Santiago de Compostela</td>
       <td>Enxeñería de telecomunic.</td>
      </tr>
      <tr>
       <td>2</td>
       <td>33345394V</td>
       <td>Paez González, Javier</td>
       <td>2</td>
       <td>PXA110000015770010</td>
       <td>PX</td>
       <td>Enxeñeiro/a de funcións facultativas</td>
       <td>A1</td>
       <td>26</td>
       <td>Axencia para a Modernización Tecnolóxica de Galicia</td>
       <td>Dirección da Axencia para a Modernización Tecnolóxica de Galicia</td>
       <td>Santiago de Compostela</td>
       <td>Enxeñería de telecomunic.</td>
      </tr>
     </tbody>
    </table>

