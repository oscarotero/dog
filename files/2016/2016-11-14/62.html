---
date: '2016-11-14'
id: G1781-081116-0002
page: 50289
number: 217
agency: Organismo Autónomo Terra de Sanxenxo
section: VI. Anuncios. b) Administración local.
title: >-
  ANUNCIO de licitación da contratación da subministración de enerxía térmica
  útil mediante gas natural canalizado ás instalacións da piscina municipal.
range: Anuncio
url: >-
  https://www.xunta.gal/dog/Publicados/2016/20161114/AnuncioG1781-081116-0002_gl.html
---
<p>Aprobados os pregos de cláusulas administrativas particulares e de prescricións técnicas que rexen a contratación da subministración de enerxía térmica útil mediante gas natural canalizado ás instalacións da piscina municipal, anúnciase a convocatoria para a súa contratación.</p>
    <p>1. Obxecto: a contratación da subministración de enerxía térmica útil mediante gas natural canalizado ás instalacións da piscina municipal.</p>
    <p>2. Duración do contrato: terá unha duración máxima de dous (2) anos, contada desde o día seguinte ao da sinatura do contrato e coa posibilidade de dúas prórrogas, dunha duración de un (1) ano cada unha delas.</p>
    <p>3. Prezo de licitación: sinálase como orzamento máximo de licitación por ano (12 meses), 33.206,83 euros/ano, sen incluír o IVE. O orzamento máximo de licitación durante a duración do contrato (dous anos) é de 66.413,66 euros, sen incluír o IVE, e o orzamento máximo de licitación durante a total duración do contrato (dous anos e as posibles prórrogas) é de 132.827,32 euros.</p>
    <p>4. Procedemento e tramitación: a adxudicación realizarase mediante tramitación ordinaria e procedemento aberto.</p>
    <p>5. Clasificación: non se exixe.</p>
    <p>6. Solvencias: </p>
    <p>a) Solvencia económica e financeira: acreditarase mediante o volume anual de negocios do licitador, referido ao ano de maior volume no ámbito do contrato, dentro dos tres (3) últimos exercicios, por importe igual ou superior a 49.810,24 euros sen IVE. Será acreditado por medio das súas contas anuais aprobadas e depositadas no Rexistro Mercantil.</p>
    <p>b) Solvencia técnica e profesional: acreditarase mediante a presentación polo licitador dunha relación das subministracións de gas natural ou subministracións de similar natureza que as que constitúen o obxecto do contrato, atendendo para tal efecto aos primeiros díxitos do código CPV 09123000-7 durante os últimos cinco (5) anos anteriores á data de finalización de presentación de ofertas desta licitación, durante o ano de maior execución do período citado por importe igual ou superior a 66.413,66 euros sen IVE, indicando o seu importe, datas e destinatario público ou privado destes. As subministracións acreditaranse mediante certificados expedidos ou visados polo órgano competente, cando o destinatario sexa unha entidade do sector público ou cando o destinatario sexa un comprador privado, mediante un certificado expedido por este ou, na falta deste certificado, mediante unha declaración do empresario. Tamén será necesario que o licitador acredite a súa condición de comercializador autorizado de gas natural canalizado.</p>
    <p>7. Criterios de adxudicación: </p>
    <p>Oferta económica: expresarase nunha cantidade do prezo unitario medio (euros/MWh) da enerxía útil que hai que subministrar por medio de gas natural, que non poderá ser superior á cantidade fixada na cláusula 6 do prego de prescricións técnicas (54,95 euros/MWh). Estas cantidades non inclúen ningún imposto ao respecto, nin o IVE. </p>
    <p>8. Mesa de contratación: designados os seus membros o 31 de outubro de 2016, por resolución da Alcaldía, de acordo co sinalado na cláusula novena do prego administrativo respectivo, será constituída en virtude do disposto na cláusula décima do dito prego.</p>
    <p>9. Garantías: garantía definitiva do 5 % do importe do orzamento máximo de licitación durante a duración total do contrato 2 anos (66.413,66 euros).</p>
    <p>10. Lugar e prazo de presentación de ofertas: as proposicións presentaranse no Rexistro Xeral do Concello de Sanxenxo das 9.00 ás 14.00 horas, de luns a venres, dentro do prazo de quince (15) días naturais, contados desde o día seguinte ao da publicación do anuncio de licitación no<em> Boletín Oficial </em>da provincia de Pontevedra (en diante, BOP), <em>Diario Oficial de Galicia</em> (en diante, DOG) e no perfil do contratante do órgano de contratación que figura na páxina web do Concello de Sanxenxo, www.sanxenxo.es (en diante perfil do contratante). O cómputo de prazos comezará desde a última publicación en calquera dos medios citados. Faise constar que se o prazo remata en festivo ou sábado se ampliará ao día seguinte hábil.</p>
    <p>11. Entidade e información: Concello de Sanxenxo, Sección de Contratación. Teléfono: 986 72 00 75. A documentación recollerase no Concello de Sanxenxo e a través da web www.sanxenxo.es, perfil do contratante. </p>
    <p>Sanxenxo, 2 de novembro de 2016</p>
    <footer><p>Gonzalo Gonzalo Pita<br>Alcalde presidente</p></footer>

