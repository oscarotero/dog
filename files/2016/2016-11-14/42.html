---
date: '2016-11-14'
id: G0427-241016-0005
page: 50244
number: 217
agency: Consellería do Mar
section: VI. Anuncios. a) Administración autonómica.
title: >-
  ORDE do 17 de outubro de 2016 pola que se autoriza a transmisión mortis causa
  da concesión administrativa e da batea Agapito I.
range: Orde
url: >-
  https://www.xunta.gal/dog/Publicados/2016/20161114/AnuncioG0427-241016-0005_gl.html
---
<p>Visto o expediente instruído para os efectos de transmisión da batea <em>Agapito I</em> e da concesión administrativa que o ampara, resulta:</p>
    <p>a) Antecedentes. </p>
    <p>Primeiro. Mediante escrito do 7 de outubro de 2016, Ana María Mariño Suárez e Ramón Miranda Pérez solicitan autorización para a transmisión <em>mortis causa</em> mediante pacto de mellora cos seus descendentes da concesión administrativa e da batea <em>Agapito I</em>.</p>
    <p>Segundo. Os solicitantes presentan a documentación requirida para a tramitación neste tipo de procedementos.</p>
    <p>b) Consideracións legais e técnicas.</p>
    <p>Primeiro. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro; coa Resolución do 12 de abril de 2012, de delegación de sinatura en materia de acuicultura nos titulares das xefaturas de coordinación da Área do Mar da Consellería do Medio Rural e do Mar, e coa disposición adicional sexta do Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia, que dispón que as delegacións de competencias outorgadas polos distintos órganos superiores e de dirección afectados por este decreto continuarán vixentes ata que sexan expresamente revogadas ou novamente outorgadas. Así mesmo, o Decreto 168/2015, do 13 de novembro, polo que se aproba a estrutura orgánica da Consellería do Mar, dispón a creación das xefaturas territoriais.</p>
    <p>Segundo. A Lei 2/2006, do 14 de xuño, de dereito civil de Galicia, nos seus artigos 209 e seguintes, regula os pactos sucesorios como negocios <em>mortis causa</em> e con forma de pactos de apartación ou de mellora.</p>
    <p>Terceiro. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, esta consellería resolve:</p>
    <p>Autorizar a transmisión <em>mortis causa</em> a favor de Juan Ramón Miranda Mariño (52937978M), Jorge Miranda Mariño (52937979Y) e Lidia Miranda Mariño (53486674J) da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: <em>Agapito I.</em></p>
    <p>Localización: cuadrícula nº: 16, polígono: G, distrito: Caramiñal (A Coruña).</p>
    <p>Especies autorizadas: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 4.3.1964.</p>
    <p>Remate da vixencia: 15.12.2019.</p>
    <p>Actuais titulares: Ana María Mariño Suárez e Ramón Miranda Pérez (76493397C-76486708R), 100 % gananciais.</p>
    <p>Novos titulares: Juan Ramón Miranda Mariño (52937978M), 1/3 privativo; Jorge Miranda Mariño (52937979Y), 1/3 privativo, e Lidia Miranda Mariño (53486674J), 1/3 privativo.</p>
    <p>Os novos titulares da concesión administrativa quedan subrogados nos dereitos e obrigas dos anteriores.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 17 de outubro de 2016</p>
    <footer><p>A conselleira do Mar<br>P.D. (Resolución do 12.4.2012)<br>Juan Carlos Barreiro González<br>Xefe territorial da Coruña</p></footer>

