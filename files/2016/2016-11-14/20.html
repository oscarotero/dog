---
date: '2016-11-14'
id: G0168-201016-0001
page: 50202
number: 217
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (PO 8/2014).
range: Corrección de anuncio
url: >-
  https://www.xunta.gal/dog/Publicados/2016/20161114/AnuncioG0168-201016-0001_gl.html
---
<p>Marta Yanguas del Valle, letrada da Administración de xustiza do Xulgado do Social número 4, reforzo, da Coruña, fago saber que no procedemento ordinario 8/2014 deste xulgado do social, seguido por instancia de Jorge Eduardo Sánchez Golán contra M3 Carpinteros, S.L.L. e o Fogasa, sobre ordinario, ditouse a seguinte resolución:</p>
    <p>Xulgado do Social número 4, reforzo, da Coruña</p>
    <p>Sentenza: 458/2016</p>
    <p>Xuíz: Javier López Cotelo</p>
    <p>Procedemento: reclamación cantidade 8/2014.</p>
    <p>Demandante: Jorge Eduardo Sánchez Golán.</p>
    <p>Letrado: Sr. Baltar Pombo</p>
    <p>Demandados: M3 Carpinteiros, S.L., Fogasa</p>
    <p>A Coruña, 17 de outubro de 2016.</p>
    <p>Resolución:</p>
    <p>Estimo a demanda formulada por Jorge Eduardo Sánchez Golán fronte a M3 Carpinteiros, S.L. e, en consecuencia, condeno esta a pagarlle ao primeiro a suma de 15.459,12 euros en concepto de salarios devindicados e non satisfeitos así como o xuro por demora do artigo 29.3 ET.</p>
    <p>O Fogasa deberá pasar polo establecido nesta resolución.</p>
    <p>Inscríbase a presente resolución no libro de sentenzas, deixando testemuño desta no presente procedemento.</p>
    <p>Notifíquese esta sentenza ás partes advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamentoo.</p>
    <p>Así o pronuncio, mando e asino, Javier López Cotelo, xuíz social de reforzo.</p>
    <p>Publicación. A anterior sentenza foi lida e publicada polo maxistrado xuíz que a subscribe no día da súa data, do que eu, a secretaria xudicial, dou fe.</p>
    <p>E para que sirva de notificación en legal forma a M3 Carpinteros, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 18 de outubro de 2016</p>
    <footer><p>A letrada da Administración de xustiza</p></footer>

