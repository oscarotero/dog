---
date: '2016-10-11'
id: G2188-200916-0002
page: 46560
number: 194
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (41/2016).
range: Edicto
url: >-
  https://www.xunta.gal/dog/Publicados/2016/20161011/AnuncioG2188-200916-0002_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, certifico que neste procedemento de divorcio 41/2016 se ditou a seguinte sentenza:</p>
    <p>Sentenza nº 447</p>
    <p>En Vigo o 9 de setembro de 2016.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo o número 41/2016 sobre disolución do matrimonio por divorcio, en que actúa como demandante José Casas García, representado pola procuradora dos tribunais Olga Martínez Villanueva e con asistencia letrada de Arantxa González Comesaña, contra María Sofía Mujico Pérez, declarada en situación de rebeldía procesual, con base no seguinte: </p>
    <p>(Seguen antecedentes de feito e fundamentos de dereito).</p>
    <p>Resolvo.</p>
    <p>Na demanda interposta pola procuradora dos tribunais, Sra. Martínez Villanueva, en nome e representación de José Casas García contra María Sofía Mujico Pérez, declarada en situación de rebeldía, estimo esta e declaro disolto, por divorcio, o matrimonio formado polos referidos cónxuxes, con todos os efectos legais inherentes á dita declaración.</p>
    <p>Non se fai unha especial imposición en canto ás custas.</p>
    <p>Unha vez que sexa firme esta resolución, comuníquese ao Rexistro Civil onde consta a inscrición do matrimonio, co fin de que se proceda á súa anotación marxinal, e déixese constancia de tal circunstancia nos autos.</p>
    <p>Modo de impugnación: recurso de apelación no prazo de vinte días, desde a notificación desta resolución, perante a Audiencia Provincial.</p>
    <p>O dito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da Lei de axuizamento civil (LAC).</p>
    <p>Para que conste e para a súa notificación a Sofía Mujico Pérez, en paradoiro descoñecido, expido e asino este edicto. </p>
    <p>Vigo, 20 de setembro de 2016</p>
    <footer><p>A letrada da Administración de xustiza</p></footer>

