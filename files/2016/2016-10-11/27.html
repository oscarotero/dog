---
date: '2016-10-11'
id: G0007-051016-0003
page: 46576
number: 194
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 521/2014).
range: Edicto
url: >-
  https://www.xunta.gal/dog/Publicados/2016/20161011/AnuncioG0007-051016-0003_gl.html
---
<p>Procedemento ordinario 521/2014</p>
    <p>Sobre ordinario</p>
    <p>Demandante: María del Pilar González Doval</p>
    <p>Graduada social: Matilde Mallo Nieves</p>
    <p>Demandados: Banco Bilbao Vizcaya Argentaria, S.A., TEX-BI, S.L.U., Sumer Gestion, S.L., KPMG Concursal, S.L.P., Blancofashion, S.L., Fondo de Garantía Salarial</p>
    <p>Avogado/a: Fogasa</p>
    <p>Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 521/2014 deste xulgado do social, seguido por instancia de María del Pilar González Doval contra TEX-BI, S.L.U., Sumer Gestion, S.L., sobre ordinario, ditouse auto o 5.10.2016, cuxa parte dispositiva é do teor literal seguinte:</p>
    <p>Parte dispositiva:</p>
    <p>Acordo estimar o recurso de reposición interposto pola parte demandante, María del Pilar González Doval, fronte á dilixencia de ordenación do 7 de xuño de 2016 e revógoa no sentido de acordar remitir requirimento ás demandadas para que acheguen no acto de xuízo a seguinte documentación, en virtude do disposto no artigo 94 LRXS:</p>
    <p>1. Parte de alta e baixa da demandante na Seguridade Social.</p>
    <p>2. Todos os contratos de traballo asinados coa demandante.</p>
    <p>3. Nóminas da demandante dos meses de outubro de 2011 ata o mes de decembro de 2013.</p>
    <p>4. Xustificantes de aboamento das mensualidades desde outubro de 2011 ata o mes de decembro de 2013.</p>
    <p>5. Cuadrantes horarios dos centros de traballo en que prestou servizos a demandante, e partes de traballo diarios da demandante asinados por esta, desde outubro de 2011 ata o mes de decembro de 2013, así como o calendario de vacacións correspondente ao ano 2013.</p>
    <p>6. Boletíns de cotización, relación de nóminas dos traballadores, TC1 e TC2 desde outubro de 2011 ata decembro de 2013.</p>
    <p>7. Escrituras de constitución das sociedades demandadas.</p>
    <p>8. Documentos das comisións percibidas pola demandante desde xaneiro de 2013 ata decembro de 2013, ambos os dous meses inclusive.</p>
    <p>Contra esta resolución non cabe interpoñer ningún recurso, sen prexuízo de reproducir a cuestión ao recorrer, se for procedente, a resolución definitiva.</p>
    <p>E para que sirva de notificación en legal forma a Summer Gestión e a TEX-BI, S.L.U., en ignorado paradoiro, expido o presente para a súa inserción no DOG e no taboleiro de anuncios deste xulgado.</p>
    <p>Santiago de Compostela, 5 de outubro de 2016</p>
    <footer><p>A letrada da Administración de xustiza</p></footer>

