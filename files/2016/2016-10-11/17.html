---
date: '2016-10-11'
id: G2188-200916-0001
page: 46562
number: 194
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (688/2015).
range: Edicto
url: >-
  https://www.xunta.gal/dog/Publicados/2016/20161011/AnuncioG2188-200916-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, certifico que neste procedemento de divorcio 688/2015 se ditou a seguinte sentenza:</p>
    <p>Sentenza nº 466</p>
    <p>En Vigo, 16 de setembro de 2016.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo o número 688/2015, sobre disolución do matrimonio por divorcio, en que actúa como demandante Ana Beatriz García Román, representada pola procuradora dos tribunais María Lorea Hermida Amatriain e con asistencia letrada de María Dolores Vázquez Iglesias, contra Ángel Lorenzo Díaz Fernández, declarado en situación procesual de rebeldía, con base no seguinte: </p>
    <p>(seguen antecedentes de feito e fundamentos de dereito).</p>
    <p>Resolvo:</p>
    <p>Na demanda interposta pola procuradora dos tribunais, Sra. Hermida Amatriain, en nome e representación de Ana Beatriz García Román, contra Ángel Lorenzo Díaz Fernández, declarado en situación procesual de rebeldía, declaro disolto, por divorcio, o matrimonio formado polos referidos cónxuxes, cos efectos legais inherentes á dita declaración.</p>
    <p>Non procede establecer unha pensión de alimentos a favor da filla común con cargo ao demandado.</p>
    <p>Non se fai unha especial imposición en materia de custas.</p>
    <p>Notifíqueselles esta resolución ás partes e fágaselles saber que contra ela cabe recurso de apelación para ante a Audiencia Provincial de Pontevedra, que se interporá de ser o caso perante este xulgado dentro dun prazo de vinte días contados desde o seguinte ao da súa notificación.</p>
    <p>Para que conste e para a súa notificación a Ángel Lorenzo Díaz, en paradoiro descoñecido, expido e asino este edicto. </p>
    <p>Vigo, 20 de setembro de 2016</p>
    <footer><p>A letrada da Administración de xustiza</p></footer>

