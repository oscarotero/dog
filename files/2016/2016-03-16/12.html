---
date: '2016-03-16'
id: G2410-240216-0002
page: 9825
number: 52
agency: Xulgado do Social número 1 de Santiago de Compostela
section: V. Administración de xustiza.
title: EDICTO (855/2012).
range: Edicto
url: >-
  https://www.xunta.gal/dog/Publicados/2016/20160316/AnuncioG2410-240216-0002_gl.html
---
<p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 855/2012 deste xulgado do social, seguido por instancia de Ildefonso de la Fuente Rivas contra Esabe Vigilancia, S.A., Fondo de Garantía Salarial, Forensic Solution, S.L.P. sobre ordinario, se ditou a seguinte resolución cuxa parte dispositiva expresa: </p>
    <p>«Que estimando integramente a demanda interposta por Ildefonso de la Fuente Rivas, contra Esabe Vigilancia, S.A. e Forensic Solutions, S.L.P., debo condenar e condeno a mercantil Esabe Vigilancia, S.A. a aboarlle ao demandante a suma de 408 euros polos conceptos sinalados no fundamento xurídico terceiro desta resolución, más o xuro do artigo 29.3 do ET respecto da dita cantidade desde a data de presentación da papeleta de conciliación ata a presente resolución, e os xuros do artigo 576 da LAC a partir da presente resolución; así como ao pagamento dos honorarios do letrado da parte demandante ata o límite máximo de 600 euros; e debo condenar e condeno a Forensic Solutions, S.L.P., na súa única condición de administradora concursal de Esabe Vigilancia, S.A., a se ater á dita condena. </p>
    <p>No que atinxe á responsabilidade do Fogasa deberá aterse ao que resulte da aplicación do artigo 33 do ET, con notificación da presente resolución.</p>
    <p>Notifíquese ás partes a presente resolución e fágaselles saber que fronte a ela non cabe recurso (artigo 191.2).</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insíranse nas actuacións por medio de testemuño.</p>
    <p>Por esta a miña sentenza, xulgando definitivamente en primeira instancia, pronúncioo, mándoo e asínoo.</p>
    <p>E, para que sirva de notificación en legal forma a Esabe Vigilancia, S.A., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 24 de febreiro de 2016</p>
    <footer><p>A secretaria xudicial</p></footer>

