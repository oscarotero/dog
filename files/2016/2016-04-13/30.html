---
date: '2016-04-13'
id: G0424-020316-0003
page: 13391
number: 70
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de febreiro de 2016, da Dirección Xeral de Enerxía e Minas,
  pola que se somete a información pública a solicitude de autorización
  administrativa e aprobación do proxecto de execución punto de entrega de gas
  natural a Gas Galicia SDG, S.A., de 2.500 Nm3/h para subministración en MOP 4
  bar a Outeiro de Rei, promovido pola empresa Gas Natural Redes Distribución
  Gas SDG, S.A. (expediente IN627A 2015/28-0).
range: Resolución
url: >-
  https://www.xunta.gal/dog/Publicados/2016/20160413/AnuncioG0424-020316-0003_gl.html
---
<p>Para os efectos previstos no artigo 73 da Lei 34/1998, do 7 de outubro, do sector de hidrocarburos, e no artigo 78 do Real decreto 1434/2002, do 27 de decembro, polo que se regulan as actividades de transporte, distribución, comercialización, subministración e procedementos de autorización de instalacións de gas natural, sométese a información pública o seguinte proxecto de autorización administrativa: </p>
    <p>Peticionaria: Gas Natural Redes Distribución Gas SDG, S.A., con CIF A66560152 e con enderezo para os efectos de notificación na rúa Lisboa, s/n, Edificio Área Central, local 31-HIJ, 15707 Santiago de Compostela (A Coruña).</p>
    <p>Antecedentes: </p>
    <p>A Consellería de Industria e Comercio, mediante Orde do 12 de marzo de 1993, outorgou a Enagás, S.A. a concesión administrativa para a prestación do servizo público de condución e subministración de gas natural para usos industriais na provincia de Lugo, afectando os termos municipais de Vilalba, Begonte, Rábade, Outeiro de Rei, Lugo e Cospeito, que se publicou no Diario Oficial de Galicia o 5 de abril de 1993.</p>
    <p>Como consecuencia da escisión de activos realizada por Enagás, S.A. a favor de Gas Natural SDG, S.A., levada a cabo en 1999, esta última empresa pasou a ser titular das correspondentes concesións administrativas, así como das infraestruturas gasistas aprobadas e executadas ao abeiro delas. A este respecto, a Dirección Xeral de Industria ditou resolución, con data 20 de xaneiro de 2000, pola que se autorizou a transmisión de instalacións situadas nesta comunidade autónoma, de acordo coa operación de escisión da rama de distribución de gas levada a cabo por Enagás, S.A. a favor de Gas Natural SDG, S.A.</p>
    <p>Así mesmo, os activos de distribución de gas natural que ata o 30 de setembro de 2005 pertencían a Gas Natural SDG, S.A. foron adquiridos por Gas Natural Distribución SDG, S.A., sucedendo esta nova empresa a Gas Natural SDG, S.A. na actividade de distribución de gas natural.</p>
    <p>O 25 de setembro de 2015 esta dirección xeral ditou resolución pola que se autoriza a transmisión de varios activos de transporte secundario e de distribución de gas natural de alta presión, pertencentes a Gas Natural Transporte SDG, S.L. e Gas Natural Distribución SDG, S.A., respectivamente, a favor de Gas Natural Infraestructuras Distribución Gas SDG, S.A. coa consecuente subrogación dos dereitos e obrigas asociados. </p>
    <p>Posteriormente, a sociedade Gas Natural Infraestructuras Distribución Gas SDG, S.A. cambiou de denominación pasando a ser Gas Natural Redes Distribución Gas SDG, S.A.</p>
    <p>O 21 de decembro de 2015 Gas Natural Redes Distribución Gas SDG, S.A. solicitou a autorización administrativa e a aprobación do proxecto de execución do punto de entrega de gas natural a Gas Galicia SDG, S.A. de 2.500 Nm3/h para subministración en MOP 4 bar a Outeiro de Rei (Lugo).</p>
    <p>Obxecto da petición:</p>
    <p>O obxecto da petición é a autorización administrativa e a aprobación do proxecto de execución denominado «Punto de entrega de gas natural a Gas Galicia SDG, S.A. de 2.500 Nm3/h para subministración en MOP 4 bar a Outeiro de Rei», que permita dispoñer, a partir do gasoduto de transporte existente no concello, dunha rede de inicio para subministración con gas natural no concello de Outeiro de Rei a MOP 4 bar.</p>
    <p>Descrición das instalacións: </p>
    <p>As instalacións do proxecto son:</p>
    <p>– Conexión de entrada á ERM en MOP 16 bar con 6,5 m de tubaxe de aceiro DN 4” de 3,6 mm de espesor e calidade GR L245 3PN.</p>
    <p>– Estación de regulación e medida (ERM), modelo MOP 16-4 bar Q 2.500-D aéreo. </p>
    <p>– Extensión de rede en MOP 4 bar de 7 m de PE DN 160 que remata en cap DN160.</p>
    <p>– Instalacións auxiliares:</p>
    <p>- Válvula de entrada á ERM de DN 4”.</p>
    <p>- Válvula de saída á ERM de DN 160.</p>
    <p>Termo municipal: a solicitude afecta o termo municipal de Outeiro de Rei, na provincia de Lugo.</p>
    <p>Orzamento: trinta e seis mil trescentos tres euros con oitenta e cinco céntimos (36.303,85 €).</p>
    <p>O que se fai público para coñecemento xeral e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións, no prazo de vinte (20) días a partir da data de publicación deste anuncio, e poderán examinar o correspondente proxecto na Dirección Xeral de Enerxía e Minas, Edificio Administrativo San Caetano, bloque 5, 4º andar, 15781 Santiago de Compostela, así como na Xefatura Territorial de Lugo da Consellería de Economía, Emprego e Industria, rolda da Muralla, 70, 27071 Lugo.</p>
    <p>Santiago de Compostela, 10 de febreiro de 2016</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

