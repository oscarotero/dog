---
date: '2016-06-10'
id: G2455-090616-1
page: 23679
number: 110
agency: Xunta Electoral Provincial da Coruña
section: III. Outras disposicións.
title: >-
  ACORDO do 8 de xuño de 2016, da Xunta Electoral Provincial da Coruña, para dar
  cumprimento ao previsto no punto quinto da Instrución 4/2011, do 24 de marzo,
  da Xunta Electoral Central (Boletín Oficial del Estado número 74, do 28 de
  marzo), de interpretación do artigo 66 da LOREX no relativo a recursos contra
  os plans de cobertura informativa da campaña electoral.
range: Acordo
url: >-
  https://www.xunta.gal/dog/Publicados/2016/20160610/AnuncioG2455-090616-1_gl.html
---
<p>En cumprimento do previsto no punto quinto da Instrución 4/2011, do 24 de marzo, da Xunta Electoral Central, de interpretación do artigo 66 da LOREX no relativo a recursos contra os plans de cobertura informativa da campaña electoral, disponse a publicación no <em>Diario Oficial de Galicia</em> da comunicación do director xeral da Corporación Radio Televisión de Galicia, do 8 de xuño de 2016, sobre o «Plan de cobertura dos medios de comunicación públicos da Corporación Radio e Televisión de Galicia S.A., Televisión de Galicia e Radio Galega, relativo ás eleccións convocadas para o 26 de xuño de 2016» e que inclúe a previsión de debates e entrevistas que se celebrarán coas forzas políticas, que serán emitidas por ambos os medios, con indicación de data e hora de emisión, entidades políticas convidadas e a súa duración, os programas específicos de natureza electoral e criterios sobre a información específica relativa á campaña electoral.</p>
    <p>De conformidade co establecido na mencionada instrución, as entidades políticas afectadas poderán examinar a devandita programación nas dependencias desta xunta electoral provincial, no prazo preclusivo dun día desde a publicación do acordo, e formular as reclamacións ou os recursos que coiden pertinentes.</p>
    <p>O presente acordo publicarase no <em>Diario Oficial de Galicia</em> en virtude do disposto no artigo 18.6 da LOREX e no punto quinto da referida Instrución 4/2011.</p>
    <p>A Coruña, 8 de xuño de 2016</p>
    <footer><p>Manuel Ferreiro González<br>Letrado da Administración de xustiza na Xunta Electoral Provincial</p></footer>

