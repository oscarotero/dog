---
date: '2016-11-02'
id: G0427-241016-0001
page: 48500
number: 208
agency: Consellería do Mar
section: III. Outras disposicións.
title: >-
  RESOLUCIÓN do 20 de outubro de 2016 pola que se adxudican as bolsas para a
  formación de persoal en réxime de empresa tutelada convocadas pola Orde do 3
  de xuño de 2016 (Diario Oficial de Galicia número 124, do 1 de xullo).
range: Resolución
url: >-
  https://www.xunta.gal/dog/Publicados/2016/20161102/AnuncioG0427-241016-0001_gl.html
---
<p>A Orde da Consellería do Mar do 3 de xuño de 2016 (DOG núm. 124, do 1 de xullo) aprobaba as bases e procedía á convocatoria de bolsas para formación de persoal en réxime de empresa tutelada para os/as titulados/as en ciclos formativos de acuicultura.</p>
    <p>Concluído o prazo de presentación de solicitudes e realizados os trámites previstos na referida orde, a comisión de avaliación, constituída ao abeiro do artigo 8.1 da convocatoria, avaliou os méritos dos solicitantes admitidos de acordo cos criterios fixados na convocatoria e elaborou unha relación de persoas propostas para a adxudicación das bolsas cos solicitantes que acadaron unha maior puntuación, así como unha listaxe de suplentes cos restantes candidatos admitidos, de acordo co establecido nas bases da convocatoria.</p>
    <p>En virtude do anterior, e vista a proposta de resolución, de conformidade co establecido no artigo 9 das bases da convocatoria,</p>
    <h2>RESOLVO:</h2>
    <p>1. Adxudicar as bolsas para formación de persoal en réxime de empresa tutelada, aos/ás candidatos/as que se relacionan no anexo desta resolución.</p>
    <p>As persoas beneficiarias das bolsas integraranse no réxime xeral da Seguridade Social, de acordo co establecido no artigo 3 do Real decreto 1493/2011, do 24 de outubro, polo que se regulan os termos e as condicións de inclusión no réxime xeral da Seguridade Social das persoas que participen en programas de formación, en desenvolvemento do previsto na disposición adicional terceira da Lei 27/2011, do 1 de agosto, sobre actualización, adecuación e modernización do sistema da Seguridade Social. </p>
    <p>De acordo co artigo 3.3 da convocatoria, a contía das bolsas será de 800 euros brutos mensuais, nos cales van incluídos os custos da cota obreira á Seguridade Social.</p>
    <p>2. Establecer a listaxe de suplentes, por orde decrecente de puntuación, que se indica no anexo desta resolución, que poderá ser operativa no caso de que o/a bolseiro/a seleccionado/a non se incorpore na data establecida, cando manifeste expresamente a súa non aceptación á bolsa ou renuncie a esta unha vez aceptada, así como cando se proceda á súa revogación.</p>
    <p>3. Non admitir as solicitudes presentadas polas persoas que se relacionan no anexo desta resolución, por non cumprir cos requisitos indicados (presentación fóra de prazo).</p>
    <p>4. Aceptar a renuncia presentada por Alexis Araújo Sendín.</p>
    <p>5. Os/as beneficiarios/as das bolsas deberán confirmar a súa aceptación ou renuncia no prazo de dez días naturais contados desde a publicación desta resolución no DOG. </p>
    <p>Despois de transcorrer o dito prazo, se os/as beneficiarios/as non se declarasen en ningún sentido, entenderase que aceptan a bolsa.</p>
    <p>6. As persoas beneficiarias das bolsas terán as obrigas establecidas no artigo 11 das bases da convocatoria.</p>
    <p>7. O período de realización das bolsas é de dous anos comprendidos entre o 1 de novembro de 2016 e o 31 de outubro de 2018.</p>
    <p>8. Contra esta resolución, que pon fin á vía administrativa, os/as interesados/as poderán interpoñer recurso potestativo de reposición ante a conselleira do Mar no prazo dun mes a partir do día seguinte da publicación desta resolución no Diario Oficial de Galicia, segundo o disposto na Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do día seguinte ao da publicación, conforme se establece na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de outubro de 2016</p>
    <footer><p>A conselleira do Mar<br>P.D. (Orde do 30.3.2012; DOG núm. 70, do 12 de abril)<br>Susana Rodríguez Carballo<br>Directora xeral de Desenvolvemento Pesqueiro</p></footer>
    <h2>ANEXO</h2>
    <table>
     <tbody>
      <tr>
       <td colspan="6">Adxudicatarios/as</td>
      </tr>
      <tr>
       <td>Apelido 1</td>
       <td>Apelido 2</td>
       <td>Nome</td>
       <td>DNI</td>
       <td>Punt. total</td>
       <td>Importe</td>
      </tr>
      <tr>
       <td>Méndez</td>
       <td>Montenegro</td>
       <td>José Carlos</td>
       <td>35464798V</td>
       <td>7,23</td>
       <td>19.200 euros</td>
      </tr>
      <tr>
       <td>Acuña</td>
       <td>López</td>
       <td>Iria</td>
       <td>77416893C</td>
       <td>7,10</td>
       <td>19.200 euros</td>
      </tr>
      <tr>
       <td>Sánchez</td>
       <td>Prego</td>
       <td>Juan José</td>
       <td>78807432W</td>
       <td>6,43</td>
       <td>19.200 euros</td>
      </tr>
      <tr>
       <td>Rivadeneira</td>
       <td>Torres</td>
       <td>Juan Gregorio</td>
       <td>51102007D</td>
       <td>5,28</td>
       <td>19.200 euros</td>
      </tr>
     </tbody>
    </table>
    <table>
     <tbody>
      <tr>
       <td colspan="5">Suplentes</td>
      </tr>
      <tr>
       <td>Apelido 1</td>
       <td>Apelido 2</td>
       <td>Nome</td>
       <td>DNI</td>
       <td>Punt. total</td>
      </tr>
      <tr>
       <td>Abilleira</td>
       <td>Simes</td>
       <td>Sabela</td>
       <td>35489965E</td>
       <td>4,60</td>
      </tr>
      <tr>
       <td>Gómez</td>
       <td>Salguero</td>
       <td>Rafael</td>
       <td>78551624T</td>
       <td>4,51</td>
      </tr>
      <tr>
       <td>Piñeiro</td>
       <td>Bellas</td>
       <td>Jesús</td>
       <td>32806597H</td>
       <td>4,34</td>
      </tr>
     </tbody>
    </table>
    <table>
     <tbody>
      <tr>
       <td colspan="5">Solicitudes non admitidas</td>
      </tr>
      <tr>
       <td>Apelido 1</td>
       <td>Apelido 2</td>
       <td>Nome</td>
       <td>DNI</td>
       <td>Causa exclusión</td>
      </tr>
      <tr>
       <td>Aragunde</td>
       <td>Vila</td>
       <td>Rubén</td>
       <td>35486440Q</td>
       <td>Solicitude fóra de prazo</td>
      </tr>
      <tr>
       <td>Castiñeiras</td>
       <td>Troans</td>
       <td>Adrián</td>
       <td>35601601Q</td>
       <td>Solicitude fóra de prazo</td>
      </tr>
     </tbody>
    </table>

