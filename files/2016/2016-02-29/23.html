---
date: '2016-02-29'
id: G0424-090216-0004
page: 7579
number: 40
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de febreiro de 2016, da Xefatura Territorial de Pontevedra,
  pola que se somete a información pública a petición de autorización dunha
  instalación eléctrica no concello de Moaña (expediente IN407A 2016/4-4).
range: Resolución
url: >-
  https://www.xunta.gal/dog/Publicados/2016/20160229/AnuncioG0424-090216-0004_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización das instalacións eléctricas que se describen:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, nº 204, 36207 Vigo.</p>
    <p>Denominación: LMTS CII808 nas Barxas.</p>
    <p>Situación: Moaña.</p>
    <p>Descricións técnicas: LMT subterránea a 20 kV con condutor RHZ de 1.132 metros de lonxitude, con orixe no poste D59 no tramo CII8080403 e final no tramo CII8090595, entre os centros de transformación G.E. Moaña (36CM16) e A Xunqueira (36CVP2). A instalación está situada no núcleo urbano de Moaña.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial; Edificio Administrativo na avenida Fernández Ladreda, 43, 5º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Pontevedra, 3 de febreiro de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>

