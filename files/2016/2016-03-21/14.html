---
date: '2016-03-21'
id: G2158-010316-0001
page: 10313
number: 55
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1546/2014).
range: Edicto
url: >-
  https://www.xunta.gal/dog/Publicados/2016/20160321/AnuncioG2158-010316-0001_gl.html
---
<p>Eu, Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, fago saber que no presente procedemento ordinario 1546/2014-AF, seguido por instancia de Violeta Ramona Constantin fronte a Mihai David Jurj, se ditou sentenza do 18 de novembro de 2015 e posterior auto de aclaración do 25 de xaneiro do presente ano, cuxas partes dispositivas son do teor literal que segue:</p>
    <p>Sentenza de extinción de patria potestade.</p>
    <p>Sentenza nº 1452/2015.</p>
    <p>Parte dispositiva:</p>
    <p>Estimo a demanda presentada pola procuradora Sra. Quintas, en nome e representación de Violeta Ramona Constantin, e baixo a dirección letrada da Sra. Cacharrón, fronte a Mihai David Jurj, e acordo extinguir a patria potestade de Mihai David Jurj en relación coa menor Anica Jurj Constantin.</p>
    <p>En canto sexa firme a presente resolución, mándense os oficios pertinentes ao Rexistro Civil de Zaragoza. Conforme o disposto no artigo 208.4 da LAC, indícase que a presente resolución non é firme e que contra ela cabe interpor, no prazo de 20 días, recurso de apelación (artigos 457 e ss. da LAC) ante este xulgado.</p>
    <p>Así o acorda, manda e asina S.Sª. Dou fe.</p>
    <p>Auto do tribunal en que se resolve a solicitude de aclaración da resolución xudicial nº 1452/2015.</p>
    <p>Parte dispositiva:</p>
    <p>Acordo aclarar a sentenza do 18.11.2015 e, no antecedente de feito primeiro e na resolución, onde di: «Anica Jurj Constantin», debe dicir: «Anica Antonela Jurj».</p>
    <p>Fágase referencia do presente auto nel, únase ao libro de sentenzas e déixese en autos certificación literal deste, segundo o establecido no artigo 213 da LAC, e nos artigos 265 e 266 da Lei orgánica do poder xudicial.</p>
    <p>Mándao e asínao S.Sª. Dou fe.</p>
    <p>E ao estar o dito demandado, Mihai David Jurj, declarado en rebeldía, en paradoiro descoñecido, expídese este edicto co fin de que lle sirva de notificación en forma.</p>
    <p>Ourense, 25 de xaneiro de 2016</p>
    <footer><p>A letrada da Administración de xustiza</p></footer>

