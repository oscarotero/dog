---
date: '2016-04-20'
id: G0244-140416-0002
page: 14389
number: 75
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  DECRETO 43/2016, do 7 de abril, polo que se aproba a bandeira do Concello de
  Meaño.
range: Decreto
url: >-
  https://www.xunta.gal/dog/Publicados/2016/20160420/AnuncioG0244-140416-0002_gl.html
---
<p>O Concello de Meaño (Pontevedra) considerou conveniente organizar correctamente o seu emblema municipal para perpetualo coa simboloxía adecuada e conforme as normas da heráldica. Para iso, e de acordo coas facultades que lle confiren as disposicións legais vixentes, elevou o informe histórico-heráldico, coa correspondente proposta de representación gráfica da bandeira, para a súa aprobación definitiva.</p>
    <p>A competencia exclusiva en materia de adopción, modificación ou rehabilitación dos emblemas heráldicos dos concellos e doutras entidades locais correspóndelle á Comunidade Autónoma galega, segundo o disposto polo artigo 27.2 do Estatuto de autonomía de Galicia.</p>
    <p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; na Lei 5/1997, do 22 de xullo, de Administración local de Galicia; no Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, e no Real decreto 2568/1986, do 10 de decembro, que aproba o Regulamento de organización, funcionamento e réxime xurídico das corporacións locais.</p>
    <p>Na súa virtude, visto o informe emitido pola Comisión de Heráldica da Xunta de Galicia e por proposta da persoa titular da Vicepresidencia e Consellería de Presidencia, Administracións Públicas e Xustiza, e logo da deliberación do Consello da Xunta de Galicia na súa reunión do día sete de abril de dous mil dezaseis,</p>
    <h2>DISPÓN:</h2>
    <p>Artigo único. Aprobar a bandeira do Concello de Meaño, que figura como anexo, organizada do seguinte xeito:</p>
    <p>«O pano verde e ao centro unha franxa branca, vertical e de dous terzos do longo, co piñeiro ao natural, flanqueado dos dous acios de uvas verdes».</p>
    <p>Santiago de Compostela, sete de abril de dous mil dezaseis</p>
    <footer><p>Alberto Núñez Feijóo<br>Presidente</p><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO</h2>

