---
date: '2016-04-20'
id: C3K1-110416-0005
page: 14529
number: 75
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 30 de marzo de 2016, da Xefatura Territorial da Coruña, pola que se
  notifica a resolución do expediente sancionador  2015358AL-CO, por infraccións
  en materia sanitaria.
range: Cédula
url: >-
  https://www.xunta.gal/dog/Publicados/2016/20160420/AnuncioC3K1-110416-0005_gl.html
---
<p>O 9 de marzo de 2016, a xefa territorial da Consellería de Sanidade da Coruña ditou a resolución do expediente sancionador 2015358AL-CO incoado a Casares, S.C.</p>
    <p>Intentada a notificación da resolución segundo o disposto no artigo 59.2º da Lei 30/1992, do 26 de novembro, de réxime xurídico das administracións públicas e do procedemento administrativo común, ao non ser posible a súa práctica, por medio desta cédula, e segundo o disposto no número 5 do dito artigo, notifícase a Casares, S.C. o contido da referida resolución que figura como anexo para que poida ter coñecemento dela.</p>
    <p>Así mesmo, fáiselle saber o dereito que a asiste para interpoñer recurso de alzada ante o conselleiro de Sanidade no prazo dun mes, contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, e lémbraselle o seu dereito a consultar o expediente depositado nas dependencias da xefatura, sita na rúa Durán Loriga, 3, A Coruña e a obter, de ser o caso, copia do expediente, segundo o previsto na letra a) do artigo 35 da citada Lei 30/1992, do 26 de novembro.</p>
    <p>No caso de estar de acordo co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte; mediante o ingreso que poderá efectuar en calquera entidade bancaria colaboradora, empregando os impresos normalizados que se lle facilitarán nas dependencias da xefatura territorial. </p>
    <p>Esta cédula expídese para que conste e lle sirva de notificación á interesada, en cumprimento co disposto no artigo 59.5º da Lei 30/1992, do 26 de novembro, modificado pola Lei 15/2014, do 16 de setembro (BOE nº 226, do 17 de setembro).</p>
    <p>A Coruña, 30 de marzo de 2016</p>
    <footer><p>A xefa territorial da Coruña<br>P.A. (Artigo 19.3 do Decreto 41/2013, do 21 de febreiro)<br>Marta Gil Pérez<br>Xefa do Servizo de Xestión da Coruña</p></footer>
    <h2>ANEXO</h2>
    <p>Nº expediente: 2015358AL-CO.</p>
    <p>Interesada: Casares, S.C.</p>
    <p>DNI/NIF/CIF: J70370697.</p>
    <p>Derradeiro enderezo coñecido: avenida Rosalía de Castro, 71, 1º A, 15895 Ames.</p>
    <p>Feito imputado: infracción da lexislación aplicable en materia sanitaria.</p>
    <p>Normativa infrinxida:</p>
    <p>– Regulamento (CE) 852/2004, do 29 de abril, do Parlamento Europeo e do Consello, relativo á hixiene dos produtos alimenticios (DO nº 139, do 30 de abril de 2004; rectif. DO nº 204, do 4 agosto de 2007).</p>
    <p>– Lei 17/2011, do 5 de xullo, de seguridade alimentaria e nutrición (BOE nº 160, do 6 de xullo de 2011).</p>
    <p>– Regulamento (CE) 853/2004, do 29 de abril, do Parlamento Europeo e do Consello, sobre normas específicas de hixiene dos alimentos de orixe animal (DOUE do 30.4.2004).</p>
    <p>– Regulamento (CE) 178/2002 da Comisión, do 28 de xaneiro, polo que se establecen os principios e os requisitos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria (DOUE núm. 31, do 1 de febreiro de 2002).</p>
    <p>– Real decreto 191/2011, do 18 de febreiro, sobre Rexistro Xeral Sanitario de Empresas Alimentarias e Alimentos (BOE nº 57, do 8 marzo de 2011).</p>
    <p>– Real decreto 1376/2003, do 7 de novembro, polo que se establecen as condicións sanitarias de produción, almacenamento e comercialización das carnes frescas e os seus derivados nos establecementos de comercio polo miúdo (BOE nº 273, do 14 de novembro do 2003).</p>
    <p>Tipificación: leve.</p>
    <p>Sanción imposta: 1.200 €.</p>
    <p>Ademais, transcorrido o prazo dun mes sen que se interpoña o devandito recurso esta resolución será executiva, polo que en aplicación do artigo 72.4 da Lei 30/1992, modificada pola Lei 4/1999, a medida preventiva de suspensión temporal da actividade nº 29/15 quedaría extinguida.</p>

