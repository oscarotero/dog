---
date: '2016-08-05'
id: L165-150716-0003
page: 34977
number: 148
agency: Concello de Padrón
section: VI. Anuncios. b) Administración local.
title: >-
  ANUNCIO de convocatoria do procedemento de selección de integración no corpo
  de Policía local.
range: Anuncio
url: >-
  https://www.xunta.gal/dog/Publicados/2016/20160805/AnuncioL165-150716-0003_gl.html
---
<p>En cumprimento do establecido no artigo 97 da Lei 7/1985, do 2 de abril, de bases de réximen local, no artigo 6.1 do Real decreto 896/1991, do 7 de xuño, e no Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais, faise público que por acordo da Xunta de Goberno Local do 2 de xuño de 2016 se convocou o procedemento de selección extraordinario de integración no corpo da Policía Local de Padrón das e dos vixilantes, auxiliares ou interinos que presten servizos neste corpo, en execución do previsto na disposición adicional segunda da Lei 4/2007, do 20 de abril, de coordinación de policías locais de Galicia, coas seguintes características:</p>
    <p>a) Número de prazas: unha (1).</p>
    <p>b) Escala: Administración especial.</p>
    <p>c) Subescala: servizos especiais.</p>
    <p>d) Grupo: C1.</p>
    <p>e) Clase: policía local.</p>
    <p>i. Escala: básica.</p>
    <p>ii. Categoría: policía.</p>
    <p>f) Sistema de acceso: concurso-oposición.</p>
    <p>g) Publicación das bases que rexen o procedemento: Boletín Oficial da provincia da Coruña número 116, do 20 de xuño de 2016.</p>
    <p>h) Prazo de presentación de instancias: vinte (20) días naturais, contados desde a publicación deste anuncio no Boletín Oficial del Estado. </p>
    <p>Contra este acordo que pon fin á vía administrativa poderase interpoñer, potestativamente, recurso de reposición ante o alcalde do Concello de Padrón, no prazo dun mes contado desde o día de publicación do presente anuncio no Boletín Oficial da provincia da Coruña, ou ben, directamente, recurso contencioso-administrativo ante o xulgado do contencioso-administrativo no prazo de dous meses contados desde a mesma data, sen prexuízo de que se poida interpoñer calquera outro recurso que se considere pertinente.</p>
    <p>Padrón, 23 de xuño de 2016</p>
    <footer><p>Antonio Fernández Angueira<br>Alcalde</p></footer>

