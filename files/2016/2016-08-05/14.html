---
date: '2016-08-05'
id: G0003-260716-0001
page: 34900
number: 148
agency: Servizo Galego de Saúde
section: IV. Oposicións e concursos.
title: >-
  ANUNCIO do 30 de xuño de 2016, da Xerencia de Xestión Integrada de Pontevedra
  e O Salnés, polo que se comunica a publicación de convocatoria pública para a
  provisión dos postos de supervisión da Unidade de Medicina Interna,
  supervisión da Unidade de Pneumoloxía e supervisión da Unidade de Coidados
  Intensivos do Hospital Montecelo, e supervisión da Unidade de Psiquiatría do
  Hospital Provincial, do Complexo Hospitalario Universitario de Pontevedra
  (área sanitaria de Pontevedra).
range: Anuncio
url: >-
  https://www.xunta.gal/dog/Publicados/2016/20160805/AnuncioG0003-260716-0001_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG núm. 47, do 7 de marzo), e a Orde do 28 de setembro de 2011 pola que se desenvolve a Estrutura Organizativa de Xestión Integrada de Pontevedra e O Salnés e se delegan competencias nos seus órganos directivos (DOG núm. 188, do 30 de setembro), modificada pola Orde do 5 de xullo de 2012 (DOG núm. 139, do 20 de xullo), o xerente de Xestión Integrada de Pontevedra e O Salnés, </p>
    <p class="dog-titulo">RESOLVE:</p>
    <p>Primeiro. Anunciar a convocatoria para cubrir, polo procedemento de avaliación colexiada, os postos de supervisión da Unidade de Medicina Interna, supervisión da Unidade de Pneumoloxía e supervisión da Unidade de Coidados Intensivos do Hospital Montecelo, e supervisión da Unidade de Psiquiatría do Hospital Provincial, do Complexo Hospitalario Universitario de Pontevedra (área sanitaria de Pontevedra).</p>
    <p>Segundo. As retribucións dos postos ofertados serán as que correspondan de acordo coa orde anual pola que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar nesta convocatoria presentaranse, preferentemente, no Rexistro de Entrada da Xerencia de Xestión Integrada de Pontevedra e O Salnés, sito na rúa Loureiro Crespo, nº 2 de Pontevedra, ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles contados a partir do día seguinte ao da publicación deste anuncio no <em>Diario Oficial de Galicia.</em></p>
    <p>Cuarto. As bases íntegras da convocatoria estarán expostas nos taboleiros de anuncios do Complexo Hospitalario Universitario de Pontevedra e do Hospital de O Salnés, así como na páxina web do Servizo Galego de Saúde (www.sergas.es) e na intranet da EOXI de Pontevedra e O Salnés.</p>
    <p>Pontevedra, 30 de xuño de 2016</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>

