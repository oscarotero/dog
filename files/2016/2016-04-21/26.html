---
date: '2016-04-21'
id: G0007-010416-0003
page: 14722
number: 76
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 270/2015).
range: Edicto
url: >-
  https://www.xunta.gal/dog/Publicados/2016/20160421/AnuncioG0007-010416-0003_gl.html
---
<p>Eu, Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais número 270/2015 deste xulgado do social, seguido por instancia de Celia Tubío Dosil contra a empresa Gallega de Servicios de Despiece, Reparto y Restauración, S.L., sobre reclamación de cantidade, ditouse decreto o 30 de marzo de 2016, cuxa parte dispositiva é do teor literal seguinte:</p>
    <p>Parte dispositiva do decreto:</p>
    <p>«Parte dispositiva.</p>
    <p>Acordo:</p>
    <p>a) Declarar a executada Gallega de Servicios de Despiece, Reparto y Restauración, S.L. en situación de insolvencia total por importe de 6.498,63 euros de principal (945,67 euros de indemnización e 5.552,96 euros de salarios de tramitación) máis 649,8 euros que se orzan para xuros, gastos e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución se a partir deste momento se coñecen novos bens do executado.</p>
    <p>c) Proceder á súa inscrición no rexistro correspondente.</p>
    <p>d) Levar o orixinal ao libro de decretos, deixando testemuño nas presentes actuacións.</p>
    <p>Notifíquese ás partes, e a Gallega de Servicios de Despiece, Reparto y Restauración, S.L. no Diario Oficial de Galicia, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e é carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderzo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Contra a presente resolución cabe recurso directo de revisión, que deberá interpoñerse ante o presente órgano xudicial no prazo de tres días hábiles. Se o recorrente non tiver a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3 aberta en Banco Santander, conta nº 5076 0000 64 0270 15. Se o ingreso se fai mediante transferencia bancaria deberá ingresarse na conta número 00493569920005001274, e no campo “concepto” deberá indicar o número de conta “5076 0000 64 0270 15”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina a súa señoría. Dou fe.</p>
    <footer><p>A letrada da Administración de xustiza».</p></footer>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Gallega de Servicios de Despiece, Reparto y Restauración, S.L., expido o presente edicto.</p>
    <p>Santiago de Compostela, 31 de marzo de 2016</p>
    <footer><p>A secretaria xudicial</p></footer>

