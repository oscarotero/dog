---
date: '2016-06-15'
id: O3C2-070616-0001
page: 24408
number: 113
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 7 de xuño de 2016 pola que se convoca a xornada Experiencias e
  propostas de mellora na xestión de activos intervidos ao narcotráfico. Servizo
  de Xestión de Bens Mobles en Galicia (SXB).
range: Resolución
url: >-
  https://www.xunta.gal/dog/Publicados/2016/20160615/AnuncioO3C2-070616-0001_gl.html
---
<p>A Academia Galega de Seguridade Pública, en colaboración co Colexio de Procuradores da Coruña e a Fundación Galega contra o Narcotráfico, anuncia a convocatoria da xornada «Experiencias e propostas de mellora na xestión de activos intervidos ao narcotráfico. Servizo de Xestión de Bens Mobles en Galicia (SXB)», de acordo coas seguintes bases:</p>
    <p>1. Datos da actividade:</p>
    <p>Denominación: experiencias e propostas de mellora na xestión de activos intervidos ao narcotráfico. Servizo de Xestión de Bens Mobles en Galicia (SXB).</p>
    <p>Tipo: xornada.</p>
    <p>Edicións: 1.</p>
    <p>Horas lectivas: 6.</p>
    <p>Modalidade: presencial.</p>
    <p>Obxectivos:</p>
    <p>A xornada ten o dobre obxectivo de recoller as propostas e suxestións dos expertos e profesionais asistentes para mellorar a eficacia da intervención de bens ao narcotráfico, así como presentar o novo SXB nun acto orientado especificamente ás forzas e corpos de seguridade do Estado con unidades antidroga en Galicia.</p>
    <p>Contido:</p>
    <p>– Experiencias concretas, situación actual e recomendacións sobre a xestión de bens e activos intervidos ao narcotráfico desde o coñecemento profesional dos asistentes: análise desde o Centro de Intelixencia contra o Terrorismo e o Crime Organizado (CITCO) e unidades antidroga destacadas en Galicia.</p>
    <p>– Presentación do novo Servizo de Xestión de Bens Mobles Incautados ao Narcotráfico en Galicia (SXB).</p>
    <p>– Experiencia e perspectivas da Xestión de Activos Comisados desde o Centro de Intelixencia contra o Terrorismo e o Crime Organizado (CITCO).</p>
    <p>– Experiencia práctica e propostas das forzas de seguridade: intervencións de representantes de CNP, Garda Civil e SVA.</p>
    <p>– Experiencia práctica e propostas desde o ámbito xudicial, con exposicións a cargo de fiscal e maxistrado.</p>
    <p>2. Desenvolvemento da convocatoria:</p>
    <p>Destinatarios/as: membros das forzas e corpos de seguridade do Estado con experiencia directa na loita antidroga, representantes do ámbito xudicial e fiscal e interesados en xeral.</p>
    <p>Prazas ofertadas: 400. Limitado á capacidade máxima.</p>
    <p>3. Solicitudes de participación:</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp (http://agasp.xunta.es). A non presentación da solicitude motivada implicará a exclusión do proceso.</p>
    <p>Non se admitirá ningunha outra forma ou modelo de solicitude.</p>
    <p>b) Prazo para a presentación de solicitudes: o prazo de inscrición e presentación de solicitudes de participación rematará o día 17 de xuño de 2016.</p>
    <p>4. Formulario normalizado de solicitude:</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública que poden encontrar no enderezo de internet: http://agasp.xunta.es.</p>
    <p>b) Para cubrir correctamente os formularios de solicitude, no citado enderezo da internet dispoñerase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono: 886 20 61 10, do fax: 886 20 61 22 ou enderezo de correo electrónico: formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección: exclusivamente por orde de inscrición.</p>
    <p>Lista de solicitudes seleccionadas: o día 20 de xuño de 2016 a Academia Galega de Seguridade Pública publicará no sitio web http://agasp.xunta.es, as solicitudes de participación que resultasen seleccionadas segundo os criterios de selección mencionados anteriormente.</p>
    <p>5. Desenvolvemento da actividade:</p>
    <p>Lugar: Agasp.</p>
    <p>Data: 22 de xuño de 2016.</p>
    <p>Horario: das 10.00 ás 14.00 horas e das 16.00 ás 18.00 horas.</p>
    <p>Certificado de asistencia: ao finalizar a actividade entregarase un certificado de asistencia a todas aquelas persoas que acrediten á súa asistencia continuada a esta.</p>
    <p>6. Dereitos e deberes do alumnado participante:</p>
    <p>Durante o desenvolvemento da actividade, ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado por Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias:</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p> A Estrada, 7 de xuño de 2016</p>
    <footer><p> Luis Menor Pérez<br>Director xeral da Academia Galega de Seguridade Pública</p></footer>

