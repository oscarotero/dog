---
date: '2016-06-15'
id: G2348-250516-0001
page: 24496
number: 113
agency: Xulgado do Social número 5 da Coruña
section: V. Administración de xustiza.
title: EDICTO (323/2016).
range: Edicto
url: >-
  https://www.xunta.gal/dog/Publicados/2016/20160615/AnuncioG2348-250516-0001_gl.html
---
<p>María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 323/2016 deste xulgado do social, seguido por instancia de María Mercedes Bermúdez Sanemeterio contra Paynaf Textil y Moda, S.L. e o Fondo de Garantía Salarial, sobre despedimento, ditouse sentenza, cuxa resolución di:</p>
    <p>Que debo estimar e estimo a demanda que en materia de despedimento foi interposta por María Mercedes Bermúdez Sanemeterio contra a entidade Paynaf Textil y Moda, S.L. e, en consecuencia, debo declarar e declaro improcedente o despedimento de que a demandante foi obxecto o 29 de febreiro de 2016, debo declarar e declaro extinguida a relación laboral que unía as partes, desde a data da presente resolución (23.5.2016), ao cesar na súa actividade a anterior entidade, e condeno a entidade Paynaf Textil y Moda, S.L. ao aboamento dunha indemnización por despedimento, a razón de 32.338,04 euros, e por salarios de tramitación, a razón de 4.043,76 euros.</p>
    <p>Que debo estimar e estimo a demanda que en materia de cantidade foi interposta por María Mercedes Bermúdez Sanemeterio contra a entidade Paynaf Textil y Moda, S.L. e, en consecuencia, debo condenar e condeno á entidade Paynaf Textil y Moda, S.L., a que aboe á demandante a cantidade de 962,77 euros brutos, pola falta de aviso previo, así como a compensación económica polas vacacións non gozadas no ano 2016, incrementadas no xuro do 10 % por demora e aplicable aos conceptos salariais, con imposición das custas do presente procedemento, que incluirán os honorarios do letrado co límite de 600 euros.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes e fágaselles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Así por esta a miña sentenza, pronúnciao, mándao e asínao a maxistrada xuíza do Xulgado do Social número 5, Pilar Carreira Vidal.</p>
    <p>E para que sirva de notificación en legal forma a Paynaf Textil y Moda, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 25 de maio de 2016</p>
    <footer><p>A letrada da Administración de xustiza</p></footer>

