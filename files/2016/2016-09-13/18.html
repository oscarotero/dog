---
date: '2016-09-13'
id: G2018-020916-0002
page: 42186
number: 174
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 1 de setembro de 2016 pola que se contrata persoal laboral fixo
  na categoría profesional de técnico xestor de sistemas, especialidade de
  xestión de sistemas, grupo II, en virtude de probas selectivas convocadas pola
  Resolución do 29 de novembro de 2013 (Diario Oficial de Galicia do 13 de
  decembro).
range: Resolución
url: >-
  https://www.xunta.gal/dog/Publicados/2016/20160913/AnuncioG2018-020916-0002_gl.html
---
<p>De conformidade coa proposta elevada polo tribunal cualificador das probas selectivas convocadas pola Resolución do 29 de novembro de 2013 (<em>Diario Oficial de Galicia </em>do 13 de decembro) para cubrir unha praza da categoría profesional de técnico xestor de sistemas, especialidade de xestión de sistemas, grupo II, unha vez comprobado que a persoa seleccionada reúne os requisitos exixidos na base 2 da convocatoria e de conformidade co disposto no artigo 85.j) dos estatutos da USC,</p>
    <h2>RESOLVO:</h2>
    <p>Primeiro. Aprobar a proposta feita polo tribunal cualificador e contratar como persoal laboral fixo na categoría profesional de técnico xestor de sistemas, especialidade de xestión de sistemas, a persoa que superou o proceso selectivo pola quenda de promoción interna e que se relaciona no anexo desta resolución. </p>
    <p>Segundo. A persoa seleccionada formalizará o seu contrato no Servizo de Xestión de Persoal, situado na Casa da Balconada (Rúa Nova número 6, Santiago de Compostela) no prazo dun mes, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Terceiro. Contra a presente resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 1 de setembro de 2016</p>
    <footer><p>Juan M. Viaño Rey<br>Reitor da Universidade de Santiago de Compostela</p></footer>
    <h2>ANEXO</h2>
    <p>Categoría laboral: técnico xestor de sistemas, especialidade de xestión de sistemas.</p>
    <p>Quenda: promoción interna.</p>
    <p>Número de orde: 1.</p>
    <p>Apelidos e nome: Vázquez Blanco, Juan José.</p>
    <p>DNI: 76517442F.</p>

