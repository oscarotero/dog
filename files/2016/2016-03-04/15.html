---
date: '2016-03-04'
id: G0003-260216-0001
page: 8448
number: 44
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 9 de febreiro de 2016, da Xerencia de Xestión Integrada de
  Ferrol, pola que se resolve a convocatoria pública, para a provisión, polo
  sistema de libre designación, do posto de supervisor/a da Área de Recursos
  Humanos (LD-01/2015, do 13 de xullo).
range: Resolución
url: >-
  https://www.xunta.gal/dog/Publicados/2016/20160304/AnuncioG0003-260216-0001_gl.html
---
<p>Convocada por Resolución LD-01/2015, do 13 de xullo (DOG nº 161, do 25 de agosto), a provisión dun posto de supervisor/a da Área de Recursos Humanos, polo sistema de libre designación, esta Xerencia de Xestión Integrada, á vista das solicitudes e méritos acreditados polos aspirantes, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuidas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde; o Decreto 193/2010, do 18 de novembro, polo que se regula a estrutura organizativa de Xestión Integrada de Ferrol; a Orde do 28 de setembro de 2011, polo que se desenvolve a estrutura organizativa de Xestión Integrada de Ferrol e se delegan competencias nos seus órganos directivos, e a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de supervisor/a da Área de Recursos Humanos, realizada mediante Resolución LD-01/2015, do 13 de xullo (DOG nº 161, do 25 de agosto).</p>
    <p>Segundo. Nomear para o posto que se indica a persoa relacionada no anexo á presente resolución.</p>
    <p>Terceiro. De conformidade coa base novena da convocatoria, o/a candidato/a nomeado/a será avaliado/a, antes de que transcorran catro anos desde o seu nomeamento, para os efectos de prorrogar o desempeño da supervisión, por idéntico período de tempo, ou proceder á súa remoción. </p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra a presente resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 9 de febreiro de 2016</p>
    <footer><p>Ángel José Facio Villanueva<br>Xerente de Xestión Integrada de Ferrol</p></footer>
    <h2>ANEXO I</h2>
    <p>1. Posto de traballo: supervisor/a da Área de Recursos Humanos.</p>
    <p>Nome e apelidos: Mª Carmen Leonardo García.</p>
    <p>DNI: *****938G.</p>

