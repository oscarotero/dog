---
date: '2016-03-04'
id: G0425-290216-0002
page: 8424
number: 44
agency: Consellería de Política Social
section: III. Outras disposicións.
title: >-
  CORRECCIÓN de erros. Resolución do 18 de febreiro de 2016 pola que se convoca
  o procedemento de adxudicación de prazas nas escolas infantís 0-3 dependentes
  da Axencia Galega de Servizos Sociais para o curso 2016/17.
range: Corrección de resolución
url: >-
  https://www.xunta.gal/dog/Publicados/2016/20160304/AnuncioG0425-290216-0002_gl.html
---
<p>Advertidos erros na citada resolución, publicada no Diario Oficial de Galicia número 37, do 24 de febreiro de 2016, cómpre facer as seguintes correccións:</p>
    <p>– Na páxina 6845, no parágrafo primeiro da letra n) do artigo 8, número 1.2.2, onde di: «n) Cando se produzan variacións de ingresos que supoñan unha diminución ou incremento de máis do 30 % no cómputo anual fronte aos que figuren na declaración do IRPF correspondente ao ano 2014, poderán presentarse outros documentos que acrediten oficialmente a situación económica», debe dicir: «n) Cando se produzan variacións de ingresos que supoñan unha diminución ou incremento de máis do 20 % no cómputo anual fronte aos que figuren na declaración do IRPF correspondente ao ano 2014, poderán presentarse outros documentos que acrediten oficialmente a situación económica».</p>
    <p>– Na páxina 6852, na letra b) do artigo 16, onde di: «b) Diminución ou incremento dos ingresos en máis do 30 % en cómputo anual respecto aos declarados na solicitude de praza ou, de ser o caso, nunha variación posterior. Estas variacións deberán ter unha duración dun mínimo de seis meses para ser tomadas en consideración e xustificaranse por medio da declaración do IRPF, dun certificado emitido pola AEAT ou por calquera outra documentación que, a xuízo da xefatura territorial da Consellería de Política Social, xustifique e permita un novo cálculo da renda per cápita de unidade familiar», debe dicir: «b) Diminución ou incremento dos ingresos en máis do 20 % en cómputo anual respecto aos declarados na solicitude de praza ou, de ser o caso, nunha variación posterior. Estas variacións deberán ter unha duración dun mínimo de seis meses para seren tomadas en consideración e xustificaranse por medio da declaración do IRPF, dun certificado emitido pola AEAT ou por calquera outra documentación que, a xuízo da xefatura territorial da Consellería de Política Social, xustifique e permita un novo cálculo da renda per cápita de unidade familiar».</p>

