---
date: '2016-03-11'
id: CA01-090316-0001
page: 9199
number: 49
agency: Consellería de Facenda
section: III. Outras disposicións.
title: >-
  RESOLUCIÓN do 7 de marzo de 2016, da Dirección Xeral da Función Pública, pola
  que se fai público o Acordo do 2 marzo de 2016, entre a Consellería de Facenda
  e a Consellería do Medio Rural, polo que se encomendan a esta última
  determinados actos de xestión das listas de contratación temporal de persoal
  laboral dedicado ás tarefas de prevención e extinción de incendios forestais e
  do Plan de prevención e defensa contra incendios forestais de Galicia
  (Pladiga).
range: Resolución
url: >-
  https://www.xunta.gal/dog/Publicados/2016/20160311/AnuncioCA01-090316-0001_gl.html
---
<p>As consellerías de Facenda e de Medio Rural asinaron o 2 de marzo de 2016 un acordo para xestionar determinados actos de xestión das listas de contratación temporal de persoal laboral dedicado ás tarefas de prevención e extinción de incendios forestais e do Plan de prevención e defensa contra incendios forestais de Galicia (Pladiga).</p>
    <p>Para xeral coñecemento, disponse a súa publicación como anexo á presente resolución.</p>
    <p>Santiago de Compostela, 7 de marzo de 2016</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <p>Acordo do 2 marzo de 2016 entre a Consellería de Facenda e a Consellería do Medio Rural polo que se encomendan a esta última determinados actos de xestión das listas de contratación temporal de persoal laboral dedicado ás tarefas de prevención e extinción de incendios forestais e do Plan de prevención e defensa contra incendios forestais de Galicia (Pladiga).</p>
    <p>Co obxecto de acadar unha maior eficacia na xestión do persoal temporal correspondente a determinadas categorías de persoal laboral dos servizos de prevención e defensa contra incendios forestais e de persoal do Pladiga, estas consellerías, ao abeiro do disposto no artigo 15 da Lei 30/1992, do 26 de novembro, de réxime xurídico das administracións públicas e do procedemento administrativo común, e na disposición adicional do Decreto 37/2006, do 2 de marzo, polo que se regula o nomeamento de persoal interino para o desempeño con carácter transitorio de prazas reservadas a funcionarios e a contratación temporal de persoal laboral da Xunta de Galicia,</p>
    <p>Acordan:</p>
    <p>Cláusula 1.</p>
    <p>Encomendar á Consellería do Medio Rural determinados actos de xestión das listas de contratación temporal reguladas no Decreto 37/2006, do 2 de marzo, do persoal laboral da Xunta de Galicia dedicado ás tarefas de prevención e extinción de incendios forestais e Pladiga. </p>
    <p>A encomenda abranguerá as seguintes actuacións e terán o alcance que en cada caso se sinala:</p>
    <p>a) A organización e realización da proba física a que se deben someter os distintos integrantes das listas. </p>
    <p>b) A realización dos chamamentos para a cobertura temporal dos distintos postos de traballo reservados ás categorías de persoal laboral dedicadas ás tarefas de prevención e extinción de incendios forestais e Pladiga, coa utilización da aplicación informática proporcionada pola Dirección Xeral da Función Pública cando este chamamento se realice desde a lista definitiva de admitidos.</p>
    <p>Cláusula 2.</p>
    <p>A encomenda de xestión non supón a cesión da titularidade das competencias.</p>
    <p>Cláusula 3.</p>
    <p>A encomenda terá un prazo de vixencia de dous anos a partir da súa publicación. Este prazo poderá ser prorrogado por igual período, por acordo expreso das partes que se publicará antes do remate do seu prazo de vixencia. </p>
    <p>Disposición derradeira</p>
    <p>Este acordo entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 2 de marzo de 2016</p>
    <table>
     <tbody>
      <tr>
       <td><footer><p>Valeriano Martínez García</p></footer></td>
       <td><footer><p>Ángeles Vázquez Mejuto</p></footer></td>
      </tr>
      <tr>
       <td><footer><p>Conselleiro de Facenda</p></footer></td>
       <td><footer><p>Conselleira do Medio Rural</p></footer></td>
      </tr>
     </tbody>
    </table>

