---
date: '2016-03-11'
id: G0427-030316-0001
page: 9234
number: 49
agency: Consellería do Mar
section: III. Outras disposicións.
title: ORDE do 1 de marzo de 2016 pola que se designa o órgano estatístico sectorial.
range: Orde
url: >-
  https://www.xunta.gal/dog/Publicados/2016/20160311/AnuncioG0427-030316-0001_gl.html
---
<p>O Decreto 24/2008, do 21 de febreiro, regula os órganos estatísticos sectoriais da Administración da Comunidade Autónoma de Galicia e o procedemento para a súa designación. No punto primeiro do seu artigo 2 establece que este órgano está integrado por unha ou varias unidades administrativas que se designarán por resolución da persoa titular do departamento en que se integra organicamente.</p>
    <p>De conformidade co establecido nos artigos 1, 2, 3 e 7 do Decreto 24/2008, do 21 de febreiro,</p>
    <h2>DISPOÑO:</h2>
    <p>Primeiro. Designar o órgano estatístico sectorial da Consellería do Mar, que estará integrado pola unidade administrativa que se especifica a continuación:</p>
    <p>a) Posto de traballo: Servizo de Análise e de Rexistros, dependente da Dirección Xeral de Pesca, Acuicultura e Innovación Tecnolóxica.</p>
    <p>b) Coordinador ou coordinadora: o funcionario ou funcionaria titular do posto de traballo que se designa.</p>
    <p>c) Localización física: dependencias da Dirección Xeral de Pesca, Acuicultura e Innovación Tecnolóxica, Edificio Administrativo San Caetano, Santiago de Compostela.</p>
    <p>Segundo. Para os efectos do rexistro ao que se refire o artigo 3 do Decreto 24/2008, do 21 de febreiro, a Dirección Xeral de Pesca, Acuicultura e Innovación Tecnolóxica comunicaralle ao Instituto Galego de Estatística os datos relativos á identidade da persoa que, en cada momento, ocupe o posto de traballo que se identifica no punto primeiro, que se nomeará seguindo os procedementos de provisión establecidos na normativa vixente en materia de función pública.</p>
    <p>Terceiro. A presente orde de designación do órgano estatístico sectorial da Consellería do Mar deixa sen efecto a Orde do 5 de xullo de 2010, pola que se designa o órgano estatístico sectorial da Consellería do Mar.</p>
    <p>Santiago de Compostela, 1 de marzo de 2016</p>
    <footer><p>Rosa María Quintana Carballo<br>Conselleira do Mar</p></footer>

