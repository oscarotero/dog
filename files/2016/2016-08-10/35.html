---
date: '2016-08-10'
id: G0425-280716-0002
page: 35736
number: 151
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 11 de xullo de 2016, da Xefatura Territorial da Coruña, de
  notificación de resolucións ditadas no procedemento BS210A.
range: Anuncio
url: >-
  https://www.xunta.gal/dog/Publicados/2016/20160810/AnuncioG0425-280716-0002_gl.html
---
<p>Despois de tentar en tempo e forma a práctica das notificacións que se relacionan no anexo sen que fose posible por causas non imputables á Administración, e tendo en conta que a publicación do seu contido íntegro pode lesionar dereitos e intereses lexítimos, en aplicación do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio deste anuncio emprázanse as persoas interesadas que se sinalan no anexo, ou os seus representantes, para seren notificados por comparecencia das resolucións ditadas pola xefa territorial que se indican.</p>
    <p>Para estes efectos, así como para coñeceren o contido íntegro do acto que se notifica, os interesados, ou os seus representantes debidamente acreditados, poderán comparecer no prazo de dez días contados desde o seguinte ao da publicación deste anuncio no Boletín Oficial del Estado, nas dependencias do Servizo de Dependencia e Autonomía Persoal da Xefatura Territorial da Consellería de Política Social, sitas na rúa Concepción Arenal, nº 7, da Coruña, das 9.00 ás 14.00 horas, de luns a venres. Transcorrido o dito prazo sen efectuarse a comparecencia, a notificación entenderase producida para todos os efectos legais a partir do día seguinte ao do vencemento do prazo indicado para comparecer.</p>
    <p>Contra estas resolucións, que non esgotan a vía administrativa, cabe interpoñer recurso de alzada no prazo dun mes desde o día seguinte ao da súa notificación a través da publicación deste anuncio no Boletín Oficial del Estado, dirixido ao conselleiro de Política Social, de conformidade co disposto no artigo 107 e seguintes da Lei 30/1992, do 26 de novembro.</p>
    <p>A Coruña, 11 de xullo de 2016</p>
    <footer><p>Mª Pilar Caridad Alonso<br>Xefa territorial da Coruña</p></footer>

