---
date: '2016-07-22'
id: G2410-290616-0004
page: 32280
number: 139
agency: Xulgado do Social número 1 de Santiago de Compostela
section: V. Administración de xustiza.
title: EDICTO (87/2015).
range: Edicto
url: >-
  https://www.xunta.gal/dog/Publicados/2016/20160722/AnuncioG2410-290616-0004_gl.html
---
<p>Eu, Susana Varela Amboage, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 87/2015 deste xulgado do social, seguido por instancia de Patricia Villaverde Delgado contra Unión de Tiendas de Electrodomésticos, S.A., Electrónica Angueira, S.L., Juan José Fernández Bernárdez e Fondo de Garantía Salarial sobre despedimento, se ditou a seguinte resolución:</p>
    <p>«Decreto:</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, 16 de xuño de 2016.</p>
    <p>Antecedentes de feito.</p>
    <p>Primeiro. Patricia Villaverde Delgado presentou demanda de execución fronte a Unión de Tiendas de Electrodomésticos, S.A., Electrónica Angueira, S.L., Juan José Fernández Bernárdez e Fondo de Garantía Salarial.</p>
    <p>Segundo. Ditouse auto mediante o que se despacha execución en data 5 de maio de 2015 por un total de 7.200 euros de principal (6.721,11 euros en concepto de indemnización +478,89 euros por omisión de preaviso), máis outros 720 euros que se fixan provisionalmente en concepto de xuros que, se é o caso, se poidan percibir durante a execución e as custas desta, sen prexuízo da súa posterior liquidación.</p>
    <p>Terceiro. Das actuacións practicadas obtívose a cantidade de 5.400 euros, despois de reducirse o principal reclamado á suma de 1.800 euros. Deuse audiencia ao Fondo de Garantía Salarial e a Patricia Villaverde Delgado, tras o resultado negativo do resto de indagacións realizadas, co resultado que obra en autos.</p>
    <p>Fundamentos de dereito.</p>
    <p>Único. Dispoñen os artigos 250 e 276 da LXS que de non se ter coñecemento da existencia de bens abondo do executado nos que facer traba e embargo, practicaranse as indagacións procedentes e de ser infrutuosas, total ou parcialmente, o letrado da Administración de xustiza da execución ditará decreto de insolvencia tras oír o Fondo de Garantía Salarial e a parte demandante.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Acordo:</p>
    <p>a) Declarar aos executados Unión de Tiendas de Electrodomésticos, S.A., Electrónica Angueira, S.L., Juan José Fernández Bernárdez, en situación de insolvencia parcial por importe de 1.800 euros en concepto de principal e 720 euros en concepto de xuros e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reaperturar a execución, se a partir deste momento se coñecen novos bens do executado.</p>
    <p>c) Unha vez firme a presente resolución, procédase á súa inscrición no rexistro correspondente.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e no seu caso os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que se deberá interpoñer ante quen dita a resolución no prazo de tres días hábiles seguintes á notificación desta con expresión da infracción cometida nesta a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274 no Banco Santander, S.A. debendo indicar no campo concepto, “recurso” seguida do código “31 Social-Revisión de resolucións letrado da Administración de xustiza”. Se o ingreso se fai mediante transferencia bancaria deberá incluír tras a conta referida, separados por un espazo coa indicación “recurso” seguida do “31 Social-Revisión de resolucións letrado da Administración de xustiza”. Se efectuase diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución recorrida, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles».</p>
    <p>E para que sirva de notificación en legal forma a Unión de Tiendas de Electrodomésticos, S.A., Electrónica Angueira, S.L., Juan José Fernández Bernárdez, en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 29 de xuño de 2016</p>
    <footer><p>A letrada da Administración de xustiza</p></footer>

