---
date: '2016-05-04'
id: G0423-270416-0006
page: 16562
number: 85
agency: Consellería de Infraestruturas e Vivenda
section: III. Outras disposicións.
title: >-
  EXTRACTO da Resolución do 18 de marzo de 2016 pola que se convocan para o ano
  2016 as subvencións do programa de apoio á implantación do informe de
  avaliación dos edificios do Plan estatal de fomento do alugamento de vivendas,
  a rehabilitación edificatoria e a rexeneración e renovación urbanas 2013-2016.
range: Resolución
url: >-
  https://www.xunta.gal/dog/Publicados/2016/20160504/AnuncioG0423-270416-0006_gl.html
---
<p>BDNS (Identif.): 304910.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>As comunidades de propietarios/as e as agrupacións de comunidades de propietarios/as, legalmente constituídas, así como as persoas propietarias únicas de edificios de carácter predominantemente residencial.</p>
    <p>Segundo. <em>Obxecto</em></p>
    <p>1. Esta resolución ten por obxecto convocar, en réxime de concorrencia competitiva, as subvencións do programa de apoio á implantación do informe de avaliación dos edificios do Plan estatal de fomento do alugamento de vivendas, a rehabilitación edificatoria e a rexeneración e renovación urbanas, 2013-2016, para a anualidade 2016.</p>
    <p>2. Estas subvencións están destinadas a cubrir parte dos gastos dos honorarios profesionais derivados da emisión dun informe de avaliación dos edificios que inclúa a análise das condicións de accesibilidade, eficiencia enerxética e do seu estado de conservación. </p>
    <p>Terceiro. <em>Bases reguladoras </em></p>
    <p>As bases reguladoras das subvencións do programa de apoio á implantación do informe de avaliación dos edificios están aprobadas pola Orde do 9 de marzo de 2015, publicada no <em>Diario Oficial de Galicia</em> núm.163, do 6 de abril.</p>
    <p>Cuarto. <em>Importe</em></p>
    <p>1. As subvencións previstas nesta convocatoria faranse efectivas con cargo á aplicación 08.80.451A.780.5 dos orzamentos xerais da Comunidade Autónoma de Galicia para 2016, por importe de 600.000 €.</p>
    <p>2. A axuda consistirá nunha cantidade máxima de 20 euros por cada unha das vivendas das que conste o edificio e unha cantidade máxima de 20 euros por cada 100 m2 de superficie útil de local, sen que en ningún caso se poida superar a cantidade de 500 euros, nin o 50 % do custo do informe de avaliación do edificio, excluído o IVE correspondente. </p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será de catro meses, contados a partir do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 4 de abril de 2016</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

