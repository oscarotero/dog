---
date: '2016-02-19'
id: O3C2-110216-0001
page: 6407
number: 34
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 10 de febreiro de 2016 pola que se convoca unha xornada de
  seguridade e coordinación nas probas automobilísticas de Galicia.
range: Resolución
url: >-
  https://www.xunta.gal/dog/Publicados/2016/20160219/AnuncioO3C2-110216-0001_gl.html
---
<p>A Academia Galega de Seguridade Pública, en colaboración coa Secretaría Xeral para o Deporte da Xunta de Galicia, anuncia a convocatoria dunha xornada de seguridade e coordinación nas probas automobilísticas de Galicia, de acordo coas seguintes bases:</p>
    <p>1. Datos da actividade.</p>
    <p>Denominación: seguridade e coordinación nas probas automobilísticas de Galicia.</p>
    <p>Tipo: xornada.</p>
    <p>Edicións: 1.</p>
    <p>Horas lectivas: 4.</p>
    <p>Modalidade: presencial.</p>
    <p>Obxectivos:</p>
    <p>Analizar desde o ámbito da seguridade as probas automobilísticas que se desenvolven na nosa comunidade autónoma e o sistema das autorizacións para a súa realización, favorecendo o debate e a coordinación e colaboración entre todos os axentes implicados.</p>
    <p>Contido:</p>
    <p>– Visión global da organización de probas automobilísticas en Galicia.</p>
    <p>– A seguridade das probas: visión de todos os sectores implicados.</p>
    <p>– Réxime de autorizacións.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>Equipos, organizadores, pilotos e copilotos, colaboradores, voluntarios das probas automobilísticas en Galicia, policía local, persoal de protección civil e emerxencias, garda civil, policía nacional e público interesado en xeral.</p>
    <p>Prazas ofertadas:</p>
    <p>Limitado á capacidade máxima (400 persoas).</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es .</p>
    <p>Non se admitirá ningunha outra forma ou modelo de solicitude.</p>
    <p>e) Prazo para a presentación de solicitudes: o prazo de inscrición e presentación de solicitudes de participación rematará o día 1 de marzo de 2016.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.es .</p>
    <p>b) Para cubrir correctamente os formularios de solicitude, no citado enderezo da internet dispoñerase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, poderán dirixirse á Agasp a través do número de teléfono 886 20 61 10, do fax 886 20 61 22 ou enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>Exclusivamente por orde de inscrición.</p>
    <p>Lista de solicitudes seleccionadas:</p>
    <p>O día 2 de marzo de 2016 a Academia Galega de Seguridade Pública publicará no sitio web http://agasp.xunta.es, as solicitudes de participación que resultasen seleccionadas segundo os criterios de selección mencionados anteriormente.</p>
    <p>5. Desenvolvemento da actividade.</p>
    <p>Lugar: Agasp.</p>
    <p>Datas: 12 de marzo de 2016.</p>
    <p>Horario: das 10.00 ás 14.00 horas.</p>
    <p>Certificado de aproveitamento:</p>
    <p>Ao finalizar a actividade entregarase un certificado de asistencia a todas aquelas persoas que acrediten a súa asistencia continuada a esta.</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado por Orde da Consellería de Presidencia, Administracións Públicas e Xustiza, do 4 de febreiro de 2009 (Diario Oficial de Galicia núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Agasp tamén poderá suprimir o curso, ampliar novas edicións deste ou suspendelo temporalmente, cando así veña exixido por circunstancias que afecten a súa organización, realización ou docencia.</p>
    <p>A Estrada, 10 de febreiro de 2016</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

