---
date: '2016-02-19'
id: G1311-180216-1
page: 6423
number: 34
agency: Consello Consultivo de Galicia
section: IV. Oposicións e concursos.
title: >-
  RESOLUCIÓN do 17 de febreiro de 2016 pola que se fai público o nomeamento de
  Marta Dorado Romero como secretaria xeral do Consello Consultivo de Galicia.
range: Resolución
url: >-
  https://www.xunta.gal/dog/Publicados/2016/20160219/AnuncioG1311-180216-1_gl.html
---
<p>Un. Mediante a Resolución do 20 de xaneiro de 2016, publicada no DOG núm. 14, do 22 de xaneiro, anunciouse a convocatoria pública para a provisión, polo sistema de libre designación, do posto de traballo vacante neste consello que se detalla no anexo desta resolución.</p>
    <p>Dous. Logo da tramitación do correspondente expediente, o Pleno do Consello Consultivo de Galicia, na sesión que tivo lugar o 17 de febreiro de 2016, ao abeiro do disposto no artigo 22.2 da Lei 3/2014, do 24 de abril, do Consello Consultivo de Galicia, adoptou o seguinte acordo:</p>
    <p>Nomear, por proposta da Presidencia, a Marta Dorado Romero como secretaria xeral do Consello Consultivo de Galicia.</p>
    <p>Tres. Os datos da persoa funcionaria nomeada detállanse no anexo da presente resolución.</p>
    <p>Catro. Conforme o artigo 20 do Regulamento de organización e funcionamento do Consello Consultivo de Galicia, aprobado polo Decreto 91/2015, do 18 de xuño, a toma de posesión deberá efectuarse ante a Presidencia do Consello Consultivo de Galicia dentro dos dez días seguintes ao da publicación do nomeamento no <em>Diario Oficial de Galicia</em>.</p>
    <p>Cinco. Contra o acordo que se fai público, que esgota a vía administrativa, poderase interpoñer recurso potestativo de reposición perante o Consello Consultivo de Galicia, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo no prazo de dous meses desde a mesma data, perante o xulgado do contencioso-administrativo competente, conforme os artigos 8 e 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de febreiro de 2016</p>
    <footer><p>José Luis Costa Pillado<br>Presidente do Consello Consultivo de Galicia</p></footer>
    <h2>ANEXO</h2>
    <p>Apelidos e nome: Dorado Romero, Marta.</p>
    <p>NRP: 3282596435 A2071.</p>
    <p>Subgrupo: A1.</p>
    <p>Corpo ou escala: superior da Administración da Xunta de Galicia, escala de letrados.</p>
    <p>Denominación do posto: secretario/a xeral.</p>
    <p>Código de posto: CCG 001.</p>
    <p>Nivel: 30.</p>
    <p>Centro directivo ou dependencia: Consello Consultivo de Galicia.</p>
    <p>Localidade: Santiago de Compostela.</p>

