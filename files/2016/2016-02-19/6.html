---
date: '2016-02-19'
id: G0423-110216-0001
page: 6383
number: 34
agency: Consellería de Infraestruturas e Vivenda
section: III. Outras disposicións.
title: >-
  DECRETO 16/2016, do 28 de xaneiro, polo que se aproba o cambio de titularidade
  das beirarrúas da estrada AC-552 ao seu paso polos solos urbanos de Paiosaco e
  A Laracha a prol do Concello da Laracha.
range: Decreto
url: >-
  https://www.xunta.gal/dog/Publicados/2016/20160219/AnuncioG0423-110216-0001_gl.html
---
<p>A teor do previsto no artigo 9.4 da Lei 8/2013, do 28 de xuño, de estradas de Galicia, os cambios de titularidade das estradas ou treitos delas, cando non se trate de travesías urbanas ou treitos delas que estean incluídos no inventario de travesías da súa Administración titular, deberán ser aprobados por decreto da Xunta de Galicia, por proposta da consellería competente en materia de estradas e logo do acordo entre as administracións afectadas.</p>
    <p>Por outra parte, a citada Lei de estradas dispón no artigo 9.7 que os cambios de titularidade poderán abranguer estradas, treitos delas, elementos funcionais e/ou espazos da zona de dominio público adxacente.</p>
    <p>O Concello da Laracha solicita á Consellería de Infraestruturas e Vivenda o cambio de titularidade das beirarrúas da AC-552 A Coruña-Fisterra ao seu paso polos núcleos urbanos de Paiosaco e A Laracha.</p>
    <p>A Axencia Galega de Infraestruturas, de acordo co informe emitido polos servizos competentes, formulou a proposta favorable á transferencia de titularidade da totalidade das beirarrúas da estrada AC-552 ao seu paso polos solos urbanos de:</p>
    <p>– Paiosaco: inicio no p.q. 17+920 para ambas as dúas marxes e final no p.q. 18+620 da marxe dereita e no p.q. 18+610 da marxe esquerda.</p>
    <p>– A Laracha: inicio no p.q. 20+410 da marxe dereita e no p.q. 20+290 da marxe esquerda e final no p.q. 21+570 para ambas as dúas marxes.</p>
    <p>De conformidade co anteriormente exposto, por proposta da conselleira de Infraestruturas e Vivenda, logo de deliberación do Consello da Xunta de Galicia, na súa reunión do día vinte e oito de xaneiro de dous mil dezaseis,</p>
    <h2>DISPOÑO:</h2>
    <p>Artigo 1</p>
    <p>Apróbase o cambio de titularidade a prol do Concello da Laracha das beirarrúas da estrada AC-552 ao seu paso polo solos urbanos de: </p>
    <p>• Paiosaco:</p>
    <p>– Inicio no p.q. 17+920 para ambas as dúas marxes.</p>
    <p>– Final no p.q. 18+620 da marxe dereita e no p.q. 18+610 da marxe esquerda.</p>
    <p>• A Laracha:</p>
    <p>– Inicio: no p.q. 20+410 da marxe dereita e no p.q. 20+290 da marxe esquerda.</p>
    <p>– Final no p.q. 21+570 para ambas as dúas marxes.</p>
    <p>Artigo 2</p>
    <p>En aplicación dos números 4 e 6 do artigo 10 da Lei 8/2013, do 28 de xuño, de estradas de Galicia, o Concello da Laracha deberá modificar o seu catálogo de estradas para incluír o cambio de titularidade a que se refire o presente decreto.</p>
    <p>Artigo 3</p>
    <p>De acordo co establecido no artigo 9.6 da Lei 8/2013, do 28 de xuño, de estradas de Galicia, o cambio de titularidade será efectivo o día seguinte ao da publicación deste decreto no Diario Oficial de Galicia. A entrega dos bens formalizarase no prazo dos dous meses seguintes a esta publicación mediante a sinatura da correspondente acta de entrega.</p>
    <p>Artigo 4</p>
    <p>Corresponderanlle ao Concello da Laracha, a partir da formalización da entrega, todas as actividades de xestión, mantemento, conservación e explotación das beirarrúas, así como o exercicio das funcións de disciplina viaria e calquera outra que poida corresponderlle como nova Administración titular das delas.</p>
    <p>Disposición derradeira</p>
    <p>O presente decreto producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, vinte e oito de xaneiro de dous mil dezaseis</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Infraestruturas e Vivenda</p>

