---
date: '2016-09-12'
id: G0426-300816-1
number: 173
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 23 de agosto de 2016, da Dirección Xeral de Ordenación e Produción
  Forestal, polo que se publica a resolución das axudas concedidas e
  desestimadas ao abeiro da Orde do 28 de decembro de 2015 pola que se
  establecen as bases reguladoras das axudas para o fomento da silvicultura en
  bosques no medio rural, en concorrencia competitiva, cofinanciadas polo Fondo
  Europeo Agrícola de Desenvolvemento Rural (Feader) no marco do Programa de
  desenvolvemento rural (PDR) de Galicia 2014-2020, e se convocan para o ano
  2016 (Diario Oficial de Galicia número 248, do 30 de decembro).
range: Anuncio
url: >-
  https://www.xunta.gal/dog/Publicados/2016/20160912/AnuncioG0426-300816-1_gl.html
---
<p><span class="dog-texto-sumario">O día 30 de decembro de 2015, a Consellería do Medio Rural publicou a Orde do 28 de decembro de 2015 pola que se establecen as bases reguladoras das axudas para o fomento da silvicultura en bosques no medio rural, en concorrencia competitiva, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2016.</span></p>
    <p><span class="dog-texto-sumario">De conformidade co establecido no artigo 15 da Lei 9/2007, do 13 de xuño, de subvencións de Galicia, e no artigo 13, punto 4, da Lei 4/2006, do 20 de xuño, de transparencia e de boas prácticas na Administración pública galega, os órganos administrativos concedentes publicarán no Diario Oficial de Galicia as subvencións concedidas con expresión da convocatoria, o programa e o crédito orzamentario a que se imputen, finalidade da subvención, beneficiario e cantidade concedida.</span></p>
    <p><span class="dog-texto-sumario">Segundo o establecido no punto 9 do artigo 14 da citada orde, todas as resolucións serán notificadas de acordo co establecido na Lei 30/1992, do 26 de novembro, de réxime xurídico das administracións públicas e do procedemento administrativo común. Nesta notificación os beneficiarios serán informados de que se subvenciona en virtude dun programa cofinanciado polo Feader, medida 8.3 ou 8.5 do PDR de Galicia e a súa selección segundo os criterios establecidos no artigo 10.</span></p>
    <p><span class="dog-texto-sumario">De conformidade co establecido no artigo 59.6.b) da Lei 30/1992, do 26 de novembro, a publicación substituirá a notificación en procedementos de concorrencia competitiva nos casos en que así se prevexa na normativa reguladora. Tal como estipula o artigo 14 da Orde do 28 de decembro de 2015, a notificación realizarase mediante unha publicación onde se especificará a data da convocatoria, o beneficiario, a cantidade concedida e a finalidade da subvención outorgada, así como a indicación das causas da desestimación e expresará, ademais, os recursos que contra a resolución procedan, órgano administrativo ou xudicial ante o que deben presentarse e o prazo para interpoñelos; ademais, reflectirá que a medida se subvenciona en virtude dun programa cofinanciado polo Feader e o eixe prioritario do programa de desenvolvemento rural de que se trata.</span></p>
    <p><span class="dog-texto-sumario">En virtude do artigo 2 da Orde do 17 de novembro de 2015 sobre delegación de competencias en diversos órganos da Consellería do Medio Rural (DOG núm. 223, do 23 de novembro), o director xeral de Ordenación e Produción Forestal:</span></p>
    <p><span class="dog-texto-sumario">1. Acorda a publicación do contido da Resolución do 23 de agosto de 2016 das axudas concedidas con cargo á aplicación orzamentaria 13.02.713B.7700 e tamén daquelas desestimadas, ao abeiro da Orde do 28 de decembro de 2015 pola que se establecen as bases reguladoras das axudas para o fomento da silvicultura en bosques no medio rural, en concorrencia competitiva, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2016.</span></p>
    <p><span class="dog-texto-sumario">Estas axudas sométense ao Regulamento (UE) 702/2014 da Comisión, do 25 de xuño de 2014, polo que se declaran determinadas categorías de axudas nos sectores agrícola e forestal e nas zonas rurais compatibles co mercado interior en aplicación dos artigos 107 e 108 do Tratado de funcionamento da Unión Europea. Esta medida foi comunicada polo Estado co número de axuda SA.43021 (2015/XA) ao abeiro do Regulamento (UE) 702/2014, e cumpren co Programa de desenvolvemento rural (PDR) de Galicia para o período 2014-2020, na cal se inclúen as medidas 8.3 (Prevención de danos causados por incendios forestais, desastres naturais e catástrofes) e 8.5 (investimentos para incrementar a capacidade de adaptación e o valor ambiental dos ecosistemas forestais). O PDR 2014-2020 foi aprobado pola Decisión de execución da Comisión C (2015) 8144, do 18 de novembro de 2015.</span></p>
    <p><span class="dog-texto-sumario">2. A orde estableceu dúas liñas de axuda obxecto de subvención:</span></p>
    <p><span class="dog-texto-sumario">a) Liña I: axudas para realización de prácticas preventivas, de carácter local e a pequena escala, que permita crear descontinuidades verticais e horizontais da cuberta vexetal e o control selectivo de combustible, como son rozas, rareos, claras e podas, coa finalidade de prevención de incendios.</span></p>
    <p><span class="dog-texto-sumario">b) Liña II: axudas para tratamentos silvícolas (claras, rareos, podas, cortas de formación, rozas, etc.) e plantacións puntuais de determinadas árbores, directamente vinculados ao incremento dos valores ecolóxicos dos bosques.</span></p>
    <p><span class="dog-texto-sumario">O anexo I relaciona a listaxe daquelas axudas solicitadas da liña I que foron concedidas e o anexo II aquelas pertencentes á liña II. Finalmente, o anexo III presenta aquelas axudas desestimadas coa indicación das causas da desestimación. Estas listaxes atópanse na páxina web da Consellería do Medio Rural.</span></p>
    <p><span class="dog-texto-sumario">3. As axudas concedidas, dispostas no anexo I e II, deberán:</span></p>
    <p><span class="dog-texto-sumario">1. Presentar, por escrito, a comunicación de remate dos traballos-solicitude de pagamento antes do prazo máximo para rematar os traballos e xustificalos, que remata o día 30 de decembro de 2016. Xunto coa comunicación de remate dos traballos, deberá achegar, segundo o disposto no artigo 17 da dita orde de axudas, a seguinte documentación:</span></p>
    <p><span class="dog-texto-sumario">a) A memoria de actuación xustificativa do cumprimento das condicións impostas na concesión da subvención, con indicación das actividades realizadas e dos resultados obtidos.</span></p>
    <p><span class="dog-texto-sumario">b) A memoria económica xustificativa que conterá, como mínimo, os seguintes aspectos:</span></p>
    <p><span class="dog-texto-sumario">– Acreditación sobre o número de unidades físicas executadas. No caso dos propietarios particulares de xeito individual cuxa superficie de actuación sexa igual ou superior a 10 hectáreas, das CMVMC, das sociedades e agrupacións de propietarios particulares formalmente constituídas, das cooperativas agrícolas, dos proindivisos, dos de montes de varas, abertais, de voces, de vocerío, de fabeo, da comunidades de bens, das entidades locais e doutras persoas xurídicas, a acreditación deberá estar asinada por un enxeñeiro de montes ou enxeñeiro técnico forestal.</span></p>
    <p><span class="dog-texto-sumario">– Contía da subvención calculada sobre a base das actividades cuantificadas na memoria de actuación e os prezos das unidades de obra previstos no anexo VIII.</span></p>
    <p><span class="dog-texto-sumario">– Un detalle doutros ingresos ou subvencións que financiasen a actividade subvencionada, con indicación do importe e a súa procedencia.</span></p>
    <p><span class="dog-texto-sumario">c) Arquivo gráfico (medición GPS) en formato dixital DXF ou similar coa superficie afectada polos traballos subvencionados.</span></p>
    <p><span class="dog-texto-sumario">d) De ser o caso, documentación da planta empregada, do pasaporte fitosanitario, etiquetas e documentos do provedor, consonte os modelos especificados nos anexos do Real decreto 289/2003 e os requisitos de calidade exterior exixidos no artigo vixésimo oitavo do Decreto 220/2007.</span></p>
    <p><span class="dog-texto-sumario">e) Certificado final de obra emitido polo director de obra, excepto no caso de superficie inferior a 10 hectáreas, no cal figure unha relación valorada dos traballos executados.</span></p>
    <p><span class="dog-texto-sumario">f) Xustificantes de gasto (facturas): os xustificantes de gasto consistirán nas facturas orixinais acreditativas dos investimentos que cumpran as exixencias que establece a Axencia Tributaria.</span></p>
    <p><span class="dog-texto-sumario">g) Xustificantes bancarios do pagamento por parte do beneficiario: xustificante de transferencia bancaria, xustificante bancario de ingreso de efectivo na entidade, certificación bancaria, etc, en que conste o número da factura obxecto de pagamento, a identificación do beneficiario que paga e do destinatario do pagamento, que deberá coincidir coa persoa, empresa ou entidade que emitiu a factura. No caso de que o xustificante bancario sexa transferencia bancaria, deberá ser orixinal ou copia compulsada, e estará selado pola entidade bancaria.</span></p>
    <p><span class="dog-texto-sumario">h) Só no caso de CMVMC, xustificación do cumprimento da obriga de comunicación establecida no artigo 125.7 da Lei 7/2012, do 28 de xuño, de montes de Galicia. Recórdase que as cotas mínimas de reinvestimento dos montes veciñais serán do 40 % de todos os ingresos xerados.</span></p>
    <p><span class="dog-texto-sumario">2. En cumprimento do disposto no artigo 16, punto 2, da orde, deberá solicitar, como mínimo, tres ofertas a diferentes provedores (sen vinculación entre si, nos termos establecidos na lexislación de contratos do sector público) e achegalas antes do remate do prazo de execución, ou achegalas coa notificación de remate dos traballos.</span></p>
    <p><span class="dog-texto-sumario">3. No caso de axudas para actuacións que se atopen na Rede Natura 2000, lugares en que existan bens de interese cultural de Galicia, nunha zona de protección lateral do Camiño de Santiago ou calquera outra afección segundo a lexislación sectorial vixente en materias distintas da forestal, a execución destas está supeditada ao informe do órgano administrativo correspondente segundo o caso.</span></p>
    <p><span class="dog-texto-sumario">4. Os compromisos adquiridos pola concesión desta axuda rematan unha vez transcorridos 5 anos contados a partir da data da comprobación final.</span></p>
    <p><span class="dog-texto-sumario">Contra a resolución que se publica cabe a interposición de recurso potestativo de reposición ante a conselleira do Medio Rural no prazo dun mes, contado a partir do día seguinte ao da súa notificación, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da súa notificación, de acordo cos artigos 116 e 117 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</span></p>
    <p><span class="dog-texto-sumario">Santiago de Compostela, 23 de agosto de 2016</span></p>
    <footer><p><span class="dog-texto-sumario">Tomás Fernández-Couto Juanas<br>Director xeral de Ordenación e Produción Forestal</span></p></footer>

