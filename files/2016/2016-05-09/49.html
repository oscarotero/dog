---
date: '2016-05-09'
id: C141-270416-0003
page: 17767
number: 87
agency: Portos de Galicia
section: VI. Anuncios. a) Administración autonómica.
title: >-
  CÉDULA do 26 de abril de 2016 pola que se notifica requirimento previo de
  desafiuzamento administrativo do departamento número 16 do porto de Baiona.
range: Cédula
url: >-
  https://www.xunta.gal/dog/Publicados/2016/20160509/AnuncioC141-270416-0003_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE núm. 285, do 27 de novembro), modificada pola Lei 15/2014, do 16 de setembro (BOE núm. 226, do 17 de setembro), de réxime xurídico das administracións públicas e do procedemento administrativo común, notifícaselle a Antonio Granja Álvarez, mediante a publicación no <em>Boletín Oficial del Estado</em>, requirimento previo de desafiuzamento administrativo do departamento número 16 do porto de Baiona, por non ser posible a notificación a través do servizo de Correos no último domicilio coñecido sito na estrada de Portugal, número 3, 4º, da Ramallosa-Nigrán, provincia de Pontevedra.</p>
    <p>Unha vez vencido amplamente o prazo de vixencia da autorización outorgada no ano 2013, a Xefatura da Zona Sur remitiu dúas ordes para proceder ao desaloxo ou a regularizar a ocupación presentando nova solicitude, que foron devoltas polo servizo de Correos.</p>
    <p>O presente acto administrativo que emite a Presidencia do Consello de Administración da entidade pública Portos de Galicia, de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, emítese en aplicación do artigo 113 desa lei; do artigo 103 do Real decreto lexislativo 2/2011, do 5 de setembro, que aproba o texto refundido da Lei de portos do Estado e da mariña mercante, e do artigo 31 do Decreto 227/1995, que aproba o Regulamento da entidade pública Portos de Galicia.</p>
    <p>O departamento deberá de ser abandonado nun prazo máximo de 10 días contados desde a publicación da presente cédula no <em>Boletín Oficial del Estado</em>, o que se formalizará coa entrega das chaves ao persoal de Portos de Galicia.</p>
    <p>Así mesmo, este anuncio publicarase no <em>Diario Oficial de Galicia</em>, aínda que a eficacia do acto notificado quedará supeditada á súa publicación no BOE.</p>
    <p>Outórgase trámite de audiencia por un prazo máximo de 10 días hábiles contados desde a publicación da presente cédula no <em>Boletín Oficial del Estado</em>, durante o cal poderán formularse alegacións e presentarse os documentos ou xustificacións que se consideren pertinentes.</p>
    <p>Contra o presente acto administrativo de iniciación non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>Santiago de Compostela, 26 de abril de 2016</p>
    <footer><p>José Juan Durán Hermida<br>Presidente de Portos de Galicia</p></footer>

