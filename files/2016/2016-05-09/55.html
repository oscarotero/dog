---
date: '2016-05-09'
id: G1440-020516-0002
page: 17780
number: 87
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO de licitación do procedemento aberto para contratar a subministración,
  a actualización e o mantemento de licenzas do xestor da base de datos Oracle.
range: Anuncio
url: >-
  https://www.xunta.gal/dog/Publicados/2016/20160509/AnuncioG1440-020516-0002_gl.html
---
<p>No perfil de contratante publícanse íntegros o prego de condicións do procedemento aberto para contratar a subministración, a actualización e o mantemento de licenzas do xestor da base de datos Oracle, cun tipo de licitación de 138.000 € (IVE e demais tributos incluídos). As proposicións presentaranse ata as 14.00 horas do décimo quinto (15º) día natural contado desde o seguinte ao da publicación do anuncio de licitación no DOG, a través da plataforma www.leal.gal, única e exclusivamente. A apertura de proposicións terá lugar de conformidade co disposto na cláusula XIII do prego de condicións. A documentación necesaria e demais datos figuran no prego de condicións, no proxecto e na documentación complementaria a que poderá accederse gratuitamente a través do perfil de contratante na web da Deputación www.depourense.es ou na plataforma www.leal.gal. As solicitudes de información poderán formularse telefonicamente 988 31 75 40 perante o Servizo de Contratación.</p>
    <p>Sen prexuízo de calquera outro recurso que se estime procedente, o prego de condicións, o proxecto técnico, os anuncios de licitación e os demais documentos contractuais que establezan as condicións que deban rexer a licitación serán susceptibles de recurso potestativo de reposición ante a Presidencia da Deputación no prazo dun mes e, alternativamente, de recurso contencioso-administrativo ante o Xulgado do Contencioso-Administrativo de Ourense no prazo de dous meses, contados ambos os dous prazos desde o día seguinte ao da publicación dos anuncios de licitación ou, de ser o caso, da última publicación (se non fosen simultáneos).</p>
    <p>Ourense, 20 de abril de 2016</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

