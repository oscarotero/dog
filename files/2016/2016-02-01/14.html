---
date: '2016-02-01'
id: G2410-180116-0001
page: 3687
number: 20
agency: Xulgado do Social número 1 de Santiago de Compostela
section: V. Administración de xustiza.
title: EDICTO (853/2012).
range: Edicto
url: >-
  https://www.xunta.gal/dog/Publicados/2016/20160201/AnuncioG2410-180116-0001_gl.html
---
<p>María Teresa Vázquez Abades, secretaria do Xulgado do Social número 1 de Santiago de Compostela, fai saber que por resolución ditada no día da data, no proceso seguido por instancia de Pablo Antonio Céspedes García contra Grialibros, S.L., Abraxas-Aula 25, S.L., Grace Antonia Nouel Brache, Germán Pérez Rubín, Fondo de Garantía Salarial, en reclamación por ordinario, rexistrado co nº procedemento ordinario 853/2012 se acordou, en cumprimento do que dispón o artigo 59 da LXS, citar a Grialibros, S.L., Abraxas-Aula 25, S.L., Grace Antonia Nouel Brache, en ignorado paradoiro, co fin de que comparezan o día 1.3.2016, ás 13.30 horas, na p. baixa-sala 1-Edif. rúa Berlín, para a celebración dos actos de conciliación e, de ser o caso, xuízo. Poderán comparecer persoalmente ou mediante persoa legalmente apoderada, e deberán acudir con todos os medios de proba de que tenten valerse, coa advertencia de que é única convocatoria e que os actos non se suspenderán por falta inxustificada de asistencia. </p>
    <p>Xa que se solicitou o interrogatorio de parte e que esta é persoa xurídica, deben facerse as advertencias que se conteñen no artigo 91.3 e 5 da LXS. Conforme dispón o devandito precepto, o interrogatorio das persoas xurídicas privadas practicarase con quen legalmente as represente e teña facultades para responder a tal interrogatorio. Se o representante en xuízo non interviñese nos feitos, deberá presentar no xuízo a persoa coñecedora directa deles. Con tal fin, a parte interesada poderá propoñer a persoa que deba someterse ao interrogatorio, xustificando debidamente a necesidade do devandito interrogatorio persoal. </p>
    <p>A declaración das persoas que actuasen nos feitos litixiosos en nome do empresario, cando sexa persoa xurídica privada, baixo a responsabilidade deste, como administradores, xerentes ou directivos, soamente poderá acordarse dentro do interrogatorio da parte por cuxa conta actuasen e en calidade de coñecedores persoais dos feitos, en substitución ou como complemento do interrogatorio do representante legal, salvo que, en función da natureza da súa intervención nos feitos e posición dentro da estrutura empresarial, por non prestar xa servizos na empresa ou para evitar indefensión, o xuíz ou tribunal acorde a súa declaración como testemuñas. </p>
    <p>O seu interrogatorio como demandado.</p>
    <p>Para ese efecto indícaselle que, se non comparece, se poderán ter por certos os feitos da demanda en que interviñese persoalmente e lle resulten en todo ou en parte prexudiciais (artigo 91.2 LXS).</p>
    <p>Deberán achegar ao acto do xuízo os seguintes documentos: </p>
    <p>Os indicados pola parte demandante no seu escrito de demanda, cuxa copia se atopa á súa disposición na oficina xudicial.</p>
    <p>Advírtese que se os citados documentos non se achegan ao xuízo sen mediar causa xustificada, poderán considerarse probadas as alegacións da parte contraria en relación coa proba acordada (artigo 94.2 LXS).</p>
    <p>Advírtese o destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que sexan auto ou sentenza, ou cando se trate de emprazamento.</p>
    <p>No caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, poñerá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, con obxecto de que, trasladada tal intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que sirva de citación a Grialibros, S.L., Abraxas-Aula 25, S.L. e Grace Antonia Nouel Brache, expídese a presente cédula para a súa publicación no Diario Oficial de Galicia e colocación no taboleiro de anuncios. </p>
    <p>Santiago de Compostela, 18 de xaneiro de 2016</p>
    <footer><p>A secretaria xudicial</p></footer>

