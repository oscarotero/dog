---
date: '2016-10-25'
id: G0424-190916-0011
page: 47749
number: 203
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 19 de setembro de 2016, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Arteixo (expediente IN407A 2015/283-1).
range: Resolución
url: >-
  https://www.xunta.gal/dog/Publicados/2016/20161025/AnuncioG0424-190916-0011_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Carpintería Metálica Alumán, S.L.</p>
    <p>Domicilio social: polígono industrial Sabón, parcela 6 B, 15142 Arteixo.</p>
    <p>Denominación: LMTS 15/20 kV, centro de seccionamento e ampliación de potencia de centro de transformación de 800 kVA.</p>
    <p>Situación: polígono industrial Sabón, parcela 6 B, 15142 Arteixo.</p>
    <p>Características técnicas:</p>
    <p>LMTS, condutor tipo RHZ1-2OL 12/20 kV 3(1×240 mm2) Al, lonxitude 14 m, tensión nominal: 15 kV.</p>
    <p>Centro de seccionamento equipado con tres funcións de liña con interrutor (Schneider Electric gama RM6).</p>
    <p>LMTS de interconexión entre o centro de seccionamento e o centro de transformación, RHV 12/20 kV, 3×(1×95) mm2, de 8 metros de lonxitude en condutor de aluminio.</p>
    <p>Ampliación de potencia de 400 a 800 kVA do centro de transformación existente.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao medio.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro); sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 19 de setembro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

