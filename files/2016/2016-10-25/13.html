---
date: '2016-10-25'
id: G0260-300916-0001
page: 47709
number: 203
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (76/2016).
range: Edicto
url: >-
  https://www.xunta.gal/dog/Publicados/2016/20161025/AnuncioG0260-300916-0001_gl.html
---
<p>M. Asunción Barrio Calle, letrada da Administración de xustiza da Sección Primeira da Sala Segunda do Social do Tribunal Superior de Xustiza de Galicia, fai saber que no procedemento de recurso de suplicación 76/2016 desta sección, seguido por instancia de Emilia Rivero Amezqueta contra Instituto Nacional da Seguridade Social, Tesouraría Xeral da Seguridade Social, Galicia Saudade, S.L., Mutua de Accidentes de Trabajo Fraternidad-Muprespa, sobre accidente de grao, se ditou a seguinte resolución:</p>
    <p>«Resolvemos: </p>
    <p>Que desestimamos o recurso de suplicación formulado pola demandante, Emilia Rivero Amezqueta, contra a sentenza ditada o 1 de setembro de 2015 polo Xulgado do Social número 3 da Coruña en autos nº 642/2012, seguidos pola súa instancia contra o Instituto Nacional da Seguridade Social, a Mutua Fraternidad Muprespa e a empresa Galicia Saudade, S.L., resolución que se mantén na súa integridade.</p>
    <p>Modo de impugnación. Fáiselles saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta Sala dentro do improrrogable prazo de dez días hábiles inmediatos seguintes á data da notificación da sentenza. Se o recorrente non ten a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37, seguida de catro díxitos correspondentes ao nº do recurso e dous díxitos do ano.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma á empresa Galicia Saudade, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 29 de setembro de 2016</p>
    <footer><p>A letrada da Administración de xustiza </p></footer>

