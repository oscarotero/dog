---
date: '2016-10-25'
id: O92-171016-0003
page: 47684
number: 203
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 17 de outubro de 2016 pola que se fai público o esgotamento do
  crédito previsto na Resolución do 29 de xuño de 2016 pola que se dá
  publicidade ao acordo do Consello de Dirección que aproba as bases reguladoras
  para a concesión de axudas, en réxime de concorrencia non competitiva, a
  particulares para a adquisición de materiais e pezas de mobiliario de cociña e
  baño (Reforma 16), así como a selección de entidades colaboradoras que
  participarán na súa xestión, e se procede á súa convocatoria.
range: Resolución
url: >-
  https://www.xunta.gal/dog/Publicados/2016/20161025/AnuncioO92-171016-0003_gl.html
---
<p>A Resolución do 29 de xuño de 2016 (DOG núm. 132, do 13 de xullo; corrección de erros no DOG núm. 133, do 14 de xullo) establece, no punto segundo da parte resolutiva, que o prazo de presentación de solicitudes de axuda finalizará o 15 de outubro de 2016 agás que se produza o suposto de esgotamento de crédito. Neste caso informarase do peche adiantado do prazo de solicitudes a través da páxina web do Igape e no Diario Oficial de Galicia.</p>
    <p>Estas axudas estaban financiadas con cargo aos orzamentos xerais da Comunidade Autónoma de Galicia para o ano 2016 a través dos créditos consignados na aplicación 09.A1-741A-7802 polo importe global de 2.800.000,00 €.</p>
    <p>As solicitudes presentadas ao abeiro da citada resolución ata o día 14 de outubro de 2016 esgotaron o crédito dispoñible para a concesión destas axudas. </p>
    <p>Considerando o exposto anteriormente, e de conformidade co establecido no artigo 32 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, procede facer público o esgotamento do crédito consignado na Resolución do 29 de xuño de 2016 pola que se aproban as bases reguladoras das axudas do programa Reforma 16 e se convocan para o ano 2016.</p>
    <p>Por todo o exposto e no uso das facultades que me foron conferidas,</p>
    <p>DISPOÑO:</p>
    <p>Cláusula única.</p>
    <p>Comunícase que o día 14 de outubro de 2016 se esgotou o crédito dispoñible para as axudas convocadas mediante a Resolución do 29 de xuño de 2016 pola que se dá publicidade ao acordo do Consello de Dirección que aproba as bases reguladoras para a concesión de axudas, en réxime de concorrencia non competitiva, a particulares para a adquisición de materiais e pezas de mobiliario de cociña e baño (Reforma 16), así como a selección de entidades colaboradoras que participarán na súa xestión, e se procede á súa convocatoria, polo que as solicitudes recibidas a partir da publicación da presente resolución serán inadmitidas.</p>
    <p>Santiago de Compostela, 17 de outubro de 2016</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

