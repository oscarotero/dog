---
date: '2016-02-03'
id: O150-260116-0001
page: 3885
number: 22
agency: Escola Galega de Administración Pública
section: III. Outras disposicións.
title: >-
  RESOLUCIÓN do 21 de xaneiro de 2016 pola que se convoca a xornada titulada 30
  anos de España na UE (1985-2015): impacto na Administración local.
range: Resolución
url: >-
  https://www.xunta.gal/dog/Publicados/2016/20160203/AnuncioO150-260116-0001_gl.html
---
<p>Dentro do plan de actividades da Escola Galega de Administración Pública para o ano 2016 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase a xornada titulada 30 anos de España na UE (1985-2015): impacto na Administración local, conforme as seguintes bases:</p>
    <p>1. Obxectivos.</p>
    <p>Os obxectivos que se perseguen co desenvolvemento desta xornada son, entre outros, analizar como se articulan, e como se adaptaron á UE as administracións locais de distintos Estados membros; determinar cales son as fortalezas das cidades españolas en perspectiva comparada e identificar que estratexias desenvolveron aquelas cidades españolas que tiveron éxito na captación de fondos europeos e na introdución de instrumentos de políticas innovadores.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– As administracións locais na UE. Balance de 30 anos de participación das cidades españolas en asuntos europeos.</p>
    <p>– Experiencias exitosas de adaptación á UE nas cidades españolas.</p>
    <p>3. Destinatarios.</p>
    <p>Empregados das administracións públicas de Galicia, tanto autonómica como local, das universidades do Sistema Universitario de Galicia, persoal das entidades do sector público, xuristas, profesionais e persoas interesadas en xeral.</p>
    <p>4. Desenvolvemento.</p>
    <p>Lugar: EGAP, salón de actos. Rúa Madrid, 2-4, Santiago de Compostela.</p>
    <p>Data: 19 de febreiro de 2016.</p>
    <p>Horario: de mañá.</p>
    <p>Duración: 5 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 17 de febreiro de 2016.</p>
    <p>Poderá obterse calquera outra información, das 8.30 ás 14.30 horas, nos teléfonos:</p>
    <p>981 54 62 41 e 981 54 62 39.</p>
    <p>7. Modificacións.</p>
    <p>A EGAP resérvase a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final da xornada entregarase un certificado de asistencia a aquelas persoas inscritas que tivesen participado asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización da xornada e o selo oficial da institución.</p>
    <p>Santiago de Compostela, 21 de xaneiro de 2016</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

