---
date: '2016-08-22'
id: G0164-090816-0004
page: 37210
number: 157
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 20 de xullo de 2016 pola que se autorizan a apertura e o funcionamento
  do Centro de Ensinanzas Deportivas Manuel Peleteiro, de Santiago de Compostela
  (A Coruña).
range: Orde
url: >-
  https://www.xunta.gal/dog/Publicados/2016/20160822/AnuncioG0164-090816-0004_gl.html
---
<p>O representante da titularidade do Centro de Ensinanzas Deportivas Manuel Peleteiro, de Santiago de Compostela, solicita autorización para impartir as ensinanzas conducentes á obtención dos títulos de técnico deportivo e técnico deportivo superior en Baloncesto, reguladas no Real decreto 980/2015, do 30 de outubro, e no Real decreto 982/2015, do 30 de outubro, respectivamente.</p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial.</p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartiren ensinanzas de técnicos deportivos na Comunidade Autónoma de Galicia; norma desenvolvida pola Orde desta consellería do 17 de abril de 2008, na cal se determinan o procedemento de autorización e os requisitos mínimos dos espazos administrativos e docentes xenéricos con que deben contar os centros.</p>
    <p>Por isto, por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Primeiro</p>
    <p>Autorizar a apertura e o funcionamento do Centro de Ensinanzas Deportivas Manuel Peleteiro, que queda configurado como se sinala a continuación:</p>
    <p>Denominación xenérica: Centro Autorizado de Ensinanzas Deportivas.</p>
    <p>Denominación específica: Manuel Peleteiro.</p>
    <p>Código do centro: 15033034.</p>
    <p>Titular: Herederos de Manuel Peleteiro, S.C.</p>
    <p>Domicilio: O Monte Redondo, s/n.</p>
    <p>Código postal: 15702.</p>
    <p>Concello: Santiago de Compostela.</p>
    <p>Provincia: A Coruña.</p>
    <p>Ensinanzas que se autorizan:</p>
    <p>Grao medio: ensinanzas conducentes á obtención do título de técnico deportivo en Baloncesto (2 unidades para 30 postos escolares cada unha).</p>
    <p>Grao superior: ensinanzas conducentes á obtención do título de técnico deportivo superior en Baloncesto (2 unidades para 30 postos escolares cada unha).</p>
    <p>Segundo</p>
    <p>Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento adecuado.</p>
    <p>Terceiro</p>
    <p>Esta orde dará lugar á correspondente inscrición no Rexistro de Centros da Consellería de Cultura, Educación e Ordenación Universitaria.</p>
    <p>Cuarto</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de xullo de 2016</p>
    <footer><p>Román Rodríguez González&lt;br&gt;Conselleiro de Cultura, Educación e Ordenación Universitaria</p></footer>

