---
date: '2016-08-22'
id: G0167-260716-0002
page: 37283
number: 157
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (37/2016).
range: Edicto
url: >-
  https://www.xunta.gal/dog/Publicados/2016/20160822/AnuncioG0167-260716-0002_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 3 de reforzo da Coruña, fago saber que no procedemento despedimento/cesamentos en xeral 37/2016 deste xulgado do social, seguido por instancia de Víctor Ferreiro Duarte contra Jesús Soneira Andrea e Fogasa sobre despedimento, se ditou a seguinte resolución, cuxo encabezamento e decisión son do teor literal seguinte: </p>
    <p>«Sentenza: 350/2016.</p>
    <p>Sentenza:</p>
    <p>A Coruña, 20 de xullo de 2016.</p>
    <p>Vistos por min, Patricia López Arranz, maxistrada xuíza do Xulgado social de reforzo da Coruña, os presentes autos de procedemento de despedimento número 37/2016, seguidos ante este xulgado por instancia de Víctor Ferreiro Duarte, asistido do letrado Jorge Espasandín Fernández, contra Jesús Soneira Andrea e Fogasa, que non comparecen, dito sentenza de conformidade cos seguintes, </p>
    <p>Resolución:</p>
    <p>Que debo estimar e estimo a demanda presentada por Víctor Ferreiro Duarte contra Jesús Soneira Andrea e declaro improcedente o despedimento do demandante, e condeno o empresario a que, no prazo de cinco días desde a data da notificación da sentenza, opte entre a readmisión inmediata do demandante, nas mesmas condicións que rexían con anterioridade, con aboamento dos salarios de tramitación desde a data do despedimento, que ascenden a 44,97 euros diarios, ou ben ao aboamento dunha indemnización por despedimento a razón de 2.473,35 euros.</p>
    <p>Condénase a Jesús Soneira Andrea a que lle aboe a Víctor Ferreiro Duarte a cantidade de 1.367,96 euros correspondente a vacacións devindicadas e non desfrutadas.</p>
    <p>Con intervención procesual do Fogasa.</p>
    <p>Notifíquese a presente resolución ás partes e fágaselles saber o seu dereito a interpor contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo».</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, letrada da Administración de xustiza, dou fe.</p>
    <p>E para que sirva de notificación en legal forma a Jesús Soneira Andrea, en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 20 de xullo de 2016</p>
    <footer><p>A letrada da Administración de xustiza</p></footer>

