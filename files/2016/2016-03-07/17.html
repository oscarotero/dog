---
date: '2016-03-07'
id: G2345-160216-0002
page: 8625
number: 45
agency: Xulgado do Social número 2 da Coruña
section: V. Administración de xustiza.
title: EDICTO (653/2013).
range: Edicto
url: >-
  https://www.xunta.gal/dog/Publicados/2016/20160307/AnuncioG2345-160216-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento ordinario 653/2013 deste xulgado do social, seguido por instancia de David Novo Carracedo contra a empresa Transportes Oza, S.L. e o Fogasa, sobre ordinario, ditouse a seguinte resolución, cuxa parte dispositiva se xunta:</p>
    <p>«Jorge Hay Alba, maxistrado xuíz do Xulgado do Social número 2 da Coruña, tras ver os presentes autos sobre ordinario entre partes, dunha como demandante David Novo Carracedo, que comparece asistido da letrada Elena Cardezo Añón, e doutra como demandados Transportes Oza, S.L. e o Fogasa, que non comparecen, sobre salarios, pronunciou en nome da súa maxestade o rei a seguinte sentenza:</p>
    <p>Decido que, estimando a demanda interposta polo actor David Novo Carracedo, con citación do Fogasa, debo condenar e condeno a empresa Transportes Oza, S.L. a que aboe ao demandante a cantidade de 7.070,32 euros polos conceptos reclamados en demanda, máis os xuros legais que correspondan.</p>
    <p>Notifíquese esta resolución ás partes ás que se fará saber que contra ela só cabe recurso de suplicación ante o Tribunal Superior de Xustiza de Galicia, que debe ser anunciado ante este xulgado no prazo de cinco días contados a partir da notificación desta sentenza e, no propio termo, se o recorrente non goza do beneficio de xustiza gratuíta, deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E, igualmente, deberá no momento de interpoñer o recurso consignar a suma de 300 euros en concepto de depósito especial para recorrer.</p>
    <p>Así por esta a miña sentenza, definitivamente xulgando, pronúncioo, mándoo e asínoo».</p>
    <p>E para que sirva de notificación en legal forma a Transportes Oza, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 15 de febreiro de 2016</p>
    <footer><p>A secretaria xudicial</p></footer>

