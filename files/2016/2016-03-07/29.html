---
date: '2016-03-07'
id: G0423-250216-0003
page: 8647
number: 45
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 23 de febreiro de 2016, da Secretaría Xeral Técnica da Consellería
  de Infraestruturas e Vivenda, polo que se procede ao requirimento da
  verificación de sinatura no recurso número RA/VI/2014/00022, devolto polo
  servizo de Correos porque intentada a notificación non se puido efectuar.
range: Anuncio
url: >-
  https://www.xunta.gal/dog/Publicados/2016/20160307/AnuncioG0423-250216-0003_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser intentada sen éxito a notificación persoal a través do servizo de Correos, notifícaselle a José Manuel Rodríguez Rivera o requirimento da verificación da sinatura na interposición do recurso de alzada núm. RA/VI/2014/00022, interposto por María Luisa Prado Rivera e José Manuel Rodríguez Rivera contra a resolución do expediente sancionador LU-68/2012.</p>
    <p> Co fin de dar cumprimento ao establecido no artigo 110.1 da Lei 30/1992, do 26 de novembro, de réxime xurídico das administracións públicas e do procedemento administrativo común, a interposición dos recursos administrativos deberá expresar, entre outros aspectos, a sinatura do recorrente e o escrito presentado ten sinatura pero non consta a súa verificación.</p>
    <p>Os interesados dispoñen dun prazo de dez días, contados desde o día seguinte ao da publicación deste anuncio no Boletín Oficial del Estado, para presentar a documentación referida na Secretaría Xeral Técnica da Consellería de Infraestruturas e Vivenda, situada nos Edificios Administrativos de San Caetano, s/n, 15781 Santiago de Compostela, das 9.00 ás 14.00 horas, de luns a venres. Advírtese que, de non facer o requirido, darase por desistido no recurso nos termos do artigo 71 da Lei 30/1992 citada. </p>
    <p>Santiago de Compostela, 23 de febreiro de 2016</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

