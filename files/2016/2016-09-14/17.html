---
date: '2016-09-14'
id: G0422-070916-0006
page: 42331
number: 175
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 29 de agosto de 2016, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada para a ampliación dunha granxa de Avícola O
  Marco, S.L., no concello de Monterroso (Lugo) (expediente 2016-IPPC-I-48).
range: Anuncio
url: >-
  https://www.xunta.gal/dog/Publicados/2016/20160914/AnuncioG0422-070916-0006_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE núm. 157, do 2 de xullo), e na Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que polo prazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Proxecto básico e estudo de impacto ambiental para solicitar a autorización ambiental integrada dunha ampliación de explotación avícola. Avícola O Marco, S.L. O Marco-Ligonde-Monterroso-Lugo. Abril 2016.</p>
    <p>Para que calquera interesado poida consultalo e, se é o caso, formular no dito prazo as alegacións, suxestións ou observacións que xulgue convenientes, o documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (rúa San Lázaro, s/n, 15781 Santiago de Compostela).</p>
    <p>Ademais, poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 29 de agosto de 2016</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <footer><p>ANEXO<br>Memoria resumo</p></footer>
    <p>Clave do expediente: 2016-IPPC-I-48.</p>
    <p>Peticionaria: Avícola O Marco, S.L.</p>
    <p>Domicilio social e localización da instalación: O Marco-Ligonde, s/n, 27568 Monterroso (Lugo).</p>
    <p>Actividade: ceba de pavos.</p>
    <p>Descrición do proxecto: consiste en ampliar unha granxa, basicamente mediante a construción dunha nova nave e unha esterqueira, ata acadar unha capacidade de 49.752 prazas para pavos de ceba.</p>
    <p>Verteduras: a auga dos aseos incorporarase ao medio por infiltración, despois de pasar por unha fosa séptica. As augas de limpeza irán a unha fosa estanca e as augas pluviais incorporaranse directamente ao medio.</p>

