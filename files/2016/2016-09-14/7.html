---
date: '2016-09-14'
id: CA01-090916-0001
page: 42298
number: 175
agency: Consellería de Facenda
section: IV. Oposicións e concursos.
title: >-
  ORDE do 2 de setembro de 2016 pola que se amplía o prazo de realización do
  terceiro exercicio do proceso selectivo para o ingreso, pola quenda de
  promoción interna, no corpo administrativo da Administración xeral da
  Comunidade Autónoma de Galicia, subgrupo C1.
range: Orde
url: >-
  https://www.xunta.gal/dog/Publicados/2016/20160914/AnuncioCA01-090916-0001_gl.html
---
<p>A Orde da Consellería de Facenda do 16 de xuño de 2015 (DOG núm. 114, do 18 de xuño), pola que se convoca o proceso selectivo para o ingreso, pola quenda de promoción interna, no corpo administrativo da Administración xeral da Comunidade Autónoma de Galicia, subgrupo C1, modificada pola Orde do 12 de novembro de 2015 (DOG núm. 220, do 18 de novembro), dispón na base II.1.4 que o prazo máximo para a realización do terceiro exercicio será de 40 días hábiles contados desde o remate do exercicio anterior.</p>
    <p>Unha vez realizado o segundo exercicio o día 14 de xullo de 2016, tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, esta consellería</p>
    <p>DISPÓN:</p>
    <p>A ampliación do prazo de realización do terceiro exercicio do proceso selectivo para o ingreso, pola quenda de promoción interna, no corpo administrativo da Administración xeral da Comunidade Autónoma de Galicia, subgrupo C1, en vinte días hábiles.</p>
    <p>Contra este acordo de ampliación de prazo non cabe ningún recurso, de acordo co disposto no artigo 49.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 2 de setembro de 2016</p>
    <footer><p>Valeriano Martínez García<br>Conselleiro de Facenda</p></footer>

