---
date: '2016-09-14'
id: G0256-080916-0002
page: 42284
number: 175
agency: Axencia Turismo de Galicia
section: III. Outras disposicións.
title: >-
  RESOLUCIÓN do 7 de setembro de 2016 pola que se amplía o prazo de presentación
  da documentación xustificativa establecido na Resolución do 19 de febreiro de
  2016 pola que se establecen as bases reguladoras para a concesión, en réxime
  de concorrencia competitiva, de subvencións a concellos para o apoio aos
  investimentos para uso público en infraestrutura recreativa, información
  turística e infraestrutura turística a pequena escala, mediante o fomento da
  accesibilidade e sinalización dos recursos turísticos no medio rural,
  cofinanciadas co Fondo Europeo Agrícola de Desenvolvemento Rural (Feader) no
  marco do Programa de desenvolvemento rural de Galicia 2014-2020, e se anuncia
  a convocatoria para o ano 2016 (TU501A).
range: Resolución
url: >-
  https://www.xunta.gal/dog/Publicados/2016/20160914/AnuncioG0256-080916-0002_gl.html
---
<p>O día 29 de febreiro de 2016 publicouse no <em>Diario Oficial de Galicia</em> a Resolución do 19 de febreiro de 2016 pola que se establecen as bases reguladoras para a concesión, en réxime de concorrencia competitiva, de subvencións a concellos para o apoio aos investimentos para uso público en infraestrutura recreativa, información turística e infraestrutura turística a pequena escala, mediante o fomento da accesibilidade e sinalización dos recursos turísticos no medio rural, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, e se anuncia a convocatoria para o ano 2016.</p>
    <p>No artigo 19.1 das bases establécese que os concellos beneficiarios terán ata o 1 de outubro de 2016 para presentar a documentación xustificativa da subvención. Tendo en conta a data de resolución das ditas axudas, motivada polo longo proceso de avaliación e resolución, xunto á complexidade da execución dos proxectos, co fin de viabilizar os procesos de execución e xustificación por parte dos beneficiarios resultantes, sen que con iso se cause prexuízo a terceiros, considérase necesario ampliar o prazo de xustificación.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <p>RESOLVO:</p>
    <p>Artigo único. <em>Ampliación do plazo de execución e xustificación</em></p>
    <p>Amplíase ata o día 31 de outubro de 2016 (inclusive) o prazo para a execución e xustificación dos investimentos que foron obxecto de subvención ao abeiro da Resolución do 19 de febreiro de 2016 pola que se establecen as bases reguladoras para a concesión, en réxime de concorrencia competitiva, de subvencións a concellos para o apoio aos investimentos para uso público en infraestrutura recreativa, información turística e infraestrutura turística a pequena escala, mediante o fomento da accesibilidade e sinalización dos recursos turísticos no medio rural, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, e se anuncia a convocatoria para o ano 2016 (TU501A).</p>
    <p>Disposición derradeira única. <em>Entrada en vigor</em></p>
    <p>A presente resolución entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 7 de setembro de 2016</p>
    <footer><p>O/A director/a da Axencia Turismo de Galicia<br>P.S. (Orde do 22.8.2016; DOG do 25 de agosto)<br>Manuel Galdo Pérez<br>Secretario xeral da Presidencia</p></footer>

