---
date: '2016-04-14'
id: G0424-050416-0017
page: 13612
number: 71
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 31 de marzo de 2016, da Secretaría Xeral Técnica da Consellería de
  Economía, Emprego e Industria, polo que se notifica a resolución do recurso de
  alzada RAI-LU-301/11.
range: Anuncio
url: >-
  https://www.xunta.gal/dog/Publicados/2016/20160414/AnuncioG0424-050416-0017_gl.html
---
<p>O 11 de marzo de 2016 o secretario xeral técnico da Consellería de Economía, Emprego e Industria, en uso da competencia delegada polo conselleiro en virtude da Orde do 10 de decembro de 2014 (DOG núm. 3, do 7 de xaneiro), ditou resolución do recurso de alzada RAI-LU-301/11 interposto por Repsol Butano, S.A.</p>
    <p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser intentada sen éxito a notificación persoal a través do servizo de Correos, notifícase a Repsol Butano, S.A. a resolución antes referida.</p>
    <p>O interesado poderá recoller a notificación da resolución mediante comparecencia, nas dependencias do Servizo Técnico-Xurídico da Consellería de Economía, Emprego e Industria, situadas no Edificio Administrativo San Caetano, s/n, bloque 5, 4ª planta, 15781 Santiago de Compostela, no prazo de dez (10) días hábiles contados desde o seguinte ao da publicación deste anuncio no BOE.</p>
    <p>Contra a referida resolución, que é definitiva en vía administrativa, cabe interpoñer recurso contencioso-administrativo ante o Xulgado do Contencioso-Administrativo de Lugo, no prazo de dous meses contados a partir do día seguinte ao da súa comparecencia ou polo transcurso do prazo establecido no parágrafo anterior sen que o interesado compareza.</p>
    <p>Santiago de Compostela, 31 de marzo de 2016</p>
    <footer><p>Borja Verea Fraiz<br>Secretario xeral técnico da Consellería de Economía, Emprego e Industria</p></footer>

