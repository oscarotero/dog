---
date: '2016-02-09'
id: G0424-200116-0020
page: 4512
number: 26
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de xaneiro de 2016, da Xefatura Territorial de Pontevedra, de
  autorización administrativa e autorización administrativa de construción dunha
  instalación eléctrica no concello de Vigo (expediente IN407A 2015/210-4).
range: Resolución
url: >-
  https://www.xunta.gal/dog/Publicados/2016/20160209/AnuncioG0424-200116-0020_gl.html
---
<p>Visto o expediente para outorgamento de autorización administrativa e autorización administrativa de construción da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Título: recuamento LMT SDM-704 derivada ao CT A Salgueira.</p>
    <p>Situación: Vigo.</p>
    <p>Características técnicas: LMT subterránea a 15 kV con condutor RHZ de 895 metros de lonxitude, con orixe no paso aerosubterráneo que se vai realizar no apoio nº 18 da LMT SDM-704, entre a derivada (para retirar) aos centros de transformación Campelos e A Salgueira e a derivada ao centro de transformación Samper II, e final no centro de transformación A Salgueira despois de facer entrada e saída no novo centro de transformación Campelos. A instalación está situada na zona da Salgueira, Vigo.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que aproba o procedemento de autorización administrativa de construción (DOG nº 54, do 19 de marzo), esta xefatura territorial resolve:</p>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 del Real decreto 1955/2000, será de doce (12) meses a partir da recepción da presente resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra esta resolución poderá interpor recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da notificación desta resolución; tamén poderá interpor calquera outro recurso que xulguen pertinente ao seu dereito.</p>
    <p>Pontevedra, 13 de xaneiro de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>

