---
date: '2016-02-09'
id: G2347-210116-0001
page: 4468
number: 26
agency: Xulgado do Social número 4 da Coruña
section: V. Administración de xustiza.
title: EDICTO (1097/2012).
range: Edicto
url: >-
  https://www.xunta.gal/dog/Publicados/2016/20160209/AnuncioG2347-210116-0001_gl.html
---
<p>Eu, Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos 1097/2012 por instancia de Mutua Gallega contra a empresa Mármoles Chamin, S.L., o Instituto Nacional da Seguridade Social, a Tesouraría Xeral da Seguridade Social e o Fondo de Garantía Salarial, sobre cantidade, nos cales recaeu sentenza do 14 de xaneiro de 2016 que, copiada nos particulares necesarios, di así:</p>
    <p>Resolvo:</p>
    <p>Estímase parcialmente a demanda formulada por Mutua Gallega contra a empresa Mármoles Chamin, S.L., o Instituto Nacional da Seguridade Social e a Tesouraría Xeral da Seguridade Social, e en consecuencia:</p>
    <p>Condénase a empresa Mármoles Chamin, S.L. a lle aboar á Mutua Gallega, como responsable directo, a cantidade de setecentos oitenta e catro euros con cincuenta e seis céntimos (784,56 euros) con responsabilidade subsidiaria do INSS e da TXSS, respecto dos gastos por asistencia sanitaria, por importe de cincocentos dezaseis euros con noventa e seis céntimos (516,96 euros) para o caso de insolvencia da anterior. </p>
    <p>Notifíqueselles esta resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da Lei reguladora da xurisdición social (LRXS).</p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, que se deberá anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo. </p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na Conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>Para que conste, para efectos da súa publicación no Diario Oficial de Galicia co fin de que sirva de notificación en forma á empresa Mármoles Chamin, S.L., expido e asino este edicto. </p>
    <p>A Coruña, 21 de xaneiro de 2016</p>
    <footer><p>A secretaria xudicial</p></footer>

