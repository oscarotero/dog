---
date: '2016-08-29'
id: G0164-190816-0003
page: 38186
number: 162
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 1 de agosto de 2016 pola que se modifica a autorización do centro
  privado San Narciso de Marín.
range: Orde
url: >-
  https://www.xunta.gal/dog/Publicados/2016/20160829/AnuncioG0164-190816-0003_gl.html
---
<p>O titular do centro privado San Narciso, de Marín, solicita a modificación da autorización para impartir o ciclo formativo de grao medio (CM) Farmacia e Parafarmacia, o CM en Coidados Auxiliares de Enfermaría, o ciclo formativo de grao superior (CS) de Administración e Finanzas, CS de Axencias de Viaxes e Xestión de Eventos, CS de Desenvolvemento de Aplicacións Web e CS de Animación de Actividades Físicas e Deportivas, no devandito centro educativo.</p>
    <p>Logo da tramitación do expediente, de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro</p>
    <p>1. Autorizar o ciclo formativo de grao medio de Farmacia e Parafarmacia, o CM de Coidados Auxiliares de Enfermaría, o CS de Administración e Finanzas, o CS de Axencias de Viaxes e Xestión de Eventos e o CS de Desenvolvemento de Aplicacións Web no centro privado que a continuación se detalla:</p>
    <p>Denominación xenérica: centro privado.</p>
    <p>Denominación específica: San Narciso.</p>
    <p>Código: 36004526.</p>
    <p>Enderezo: Chan do Monte, nº 27.</p>
    <p>Localidade: Marín.</p>
    <p>Concello: Marín.</p>
    <p>Provincia: Pontevedra.</p>
    <p>Titular: Omnia Innovación y Gestión Educativa, S.L.</p>
    <p>2. Composición resultante:</p>
    <p>2.1. Educación infantil: 6 unidades.</p>
    <p>2.2. Educación primaria: 18 unidades. </p>
    <p>2.3. Educación secundaria obrigatoria: 16 unidades.</p>
    <p>2.4. Bacharelato: 6 unidades das modalidades de Ciencias da Natureza e da Saúde, e Humanidades e Ciencias Sociais.</p>
    <p>2.5. Formación profesional:</p>
    <p>2.5.1. Ciclos formativos de grao medio:</p>
    <p>• 1 CM Coidados Auxiliares de Enfermaría (1 unidade para 20 alumnos/as).</p>
    <p>• 1 CM Farmacia e Parafarmacia (2 unidades, 20 alumnos/as cada unha). </p>
    <p>2.5.2. Ciclos formativos de grao superior:</p>
    <p>• 1 CS Administración e Finanzas (2 unidades, 20 alumnos/as cada unha).</p>
    <p>• 1 CS Axencias de Viaxes e Xestión de Eventos (2 unidades, 20 alumnos/as cada unha).</p>
    <p>• 1 CS Desenvolvemento de Aplicacións Web (2 unidades, 20 alumnos/as cada unha).</p>
    <p>Segundo</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Terceiro</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Cuarto</p>
    <p>O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que sinala a presente orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de agosto de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

