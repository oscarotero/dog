---
date: '2016-08-29'
id: G0424-290716-0005
page: 38245
number: 162
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 7 de xullo de 2016, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Santa Comba (expediente
  IN407A 2016/374-1).
range: Resolución
url: >-
  https://www.xunta.gal/dog/Publicados/2016/20160829/AnuncioG0424-290716-0005_gl.html
---
<p>Expediente: IN407A 2016/374-1.</p>
    <p>Promotora: Electra de Santa Comba, S.L.</p>
    <p>Denominación da instalación: LMTS 20 kV a CSM Vilamaior e derivada a Granitos Xallas.</p>
    <p>Concello: Santa Comba.</p>
    <p>Feitos:</p>
    <p>1. O 8 de abril de 2016 a promotora solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 24 de maio e no BOP do 20 de maio de 2016.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. A promotora manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>– Tramo 1: LMTA a 20 kV, de 264 m e condutor tipo LA-56 mm2, con orixe no apoio nº 1 (127-50-A12 UFD) e final no apoio nº 3 da LMT 20 kV a Pedreiras (expediente 31.809).</p>
    <p>– Tramo 2: LMTS a 20 kV, de 27 m e condutor tipo RHZ1-2OL 3×1×240 mm2 Al, con orixe no apoio nº 3 e final no CSM proxectado.</p>
    <p>– Tramo 3: LMTS a 20 kV, de 196 m e condutor tipo RHZ1-2OL 3×1×240 mm2 Al, con orixe no CSM proxectado e final no apoio nº 4 da LMT 20 kV a Pedreiras (expediente 31.809).</p>
    <p>– Tramo 4: LMTA a 20 kV, de 495 m e condutor tipo LA-56 mm2, con orixe no apoio nº 4 e final no apoio nº 7 da LMT 20 kV a Pedreiras (expediente 31.809).</p>
    <p>– Tramo 5: LMTA a 20 kV, de 432 m e condutor tipo ccx47 AL1 mm2, con orixe no apoio nº 7 e final no apoio nº 10 da LMT 20 kV a Pedreiras (expediente 31.809).</p>
    <p>– Tramo 6: LMTA a 20 kV, de 842 m e condutor tipo LA-56 mm2, con orixe no apoio nº 10 e final no apoio nº 15 da LMT 20 kV a Pedreiras (expediente 31.809).</p>
    <p>– Derivada a Granitos Xallas: LMTA a 20 kV, de 647 m e condutor tipo LA-56 mm2, con orixe no apoio nº 15 e final no apoio nº 20 da LMT 20 kV a Pedreiras (expediente 31.809).</p>
    <p>– CSM en envolvente prefabricado de formigón con 5 celas (2L(CML)+1P(CMV)+1M(CMM)+1P(CMP) con illamento e corte en SF6.</p>
    <p>O orzamento da instalación, segundo o proxecto, é de 114.411,62 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá presentar perante esta xefatura territorial unha solicitude á cal se lle xuntará a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do director da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 7 de xullo de 2016</p>
    <footer><p>Isidoro Martínez Arca<br>Xefe territorial da Coruña</p></footer>

