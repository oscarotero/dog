---
date: '2016-11-17'
id: G2410-251016-0001
page: 51368
number: 220
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 197/2016).
range: Edicto
url: >-
  https://www.xunta.gal/dog/Publicados/2016/20161117/AnuncioG2410-251016-0001_gl.html
---
<p>María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 197/2016 deste xulgado do social, seguido por instancia de Marius Ionut Popescu contra Dyr Yiranny Instalación y Decoración en Placas de Yeso, S.L. e o Fogasa, ditáronse as seguintes resolucións:</p>
    <p>Auto.</p>
    <p>Maxistrada xuíza: Paula Méndez Domínguez.</p>
    <p>En Santiago de Compostela o vinte e cinco de outubro de dous mil dezaseis.</p>
    <p>Antecedente de feito único. Marius Ionut Popescu presentou escrito en que solicita a execución da sentenza número 237/2016 do 1.9.2016 ditada no procedemento ordinario 524/2013, fronte a Dyr Yiranny Instalación y Decoración en Placas de Yeso, S.L. e o Fogasa.</p>
    <p>Fundamento de dereito primeiro. Este Xulgado do Social número 1 examinou a súa xurisdición, competencia obxectiva e territorial, e entende que na demanda de execución de título xudicial concorren os presupostos e requisitos procesuais exixidos pola lei, e debe despacharse esta de conformidade co disposto no artigo 237 da LXS e concordantes.</p>
    <p>Fundamento de dereito segundo. De conformidade co mencionado título que se executa e a solicitude de execución presentada, a cantidade pola que se despacha execución é de 10.359,76 euros en concepto de principal (7.567,45 euros en concepto de salarios, horas extra, vacacións, falta de aviso previo e indemnización; 2.699,56 euros en concepto de xuros do artigo 29.3 do ET respecto da cantidade de 6.924,38 euros correspondentes a salarios e 92,75 euros en concepto de xuros do artigo 1108 do Código civil respecto da cantidade de 643,07 euros correspondentes a indemnización por fin de contrato) e de 1.035,97 euros en concepto provisional de xuros de demora e custas calculados segundo o criterio do artigo 251.1 da LXS, polo que non excede, para os primeiros, o importe dos que se devindicarían durante un ano e, para as custas, do 10 por 100 da cantidade obxecto de constrinximento en concepto de principal.</p>
    <p>Fundamento de dereito terceiro. Dispón o artigo 251.2 da LXS que, sen prexuízo do disposto no artigo 576 da LAC, subsidiariamente aplicable, transcorridos tres meses do despacho da execución sen que o executado cumpra na súa integridade a obriga, se se aprecia falta de dilixencia no cumprimento da executoria, se tiver incumprido a obriga de manifestar bens ou se tiveren ocultado elementos patrimoniais transcendentes na devandita manifestación, poderá incrementarse o xuro legal que hai que aboar en dous puntos.</p>
    <p>Fundamento de dereito cuarto. Se a parte executada cumpre na súa integridade a obriga exixida contida no título, incluído no caso de execución monetaria o aboamento dos xuros procesuais, se proceden, dentro do prazo dos vinte días seguintes á data de firmeza da sentenza ou resolución xudicial executable ou desde que o título quedase constituído ou, se é o caso, desde que a obriga declarada no título executivo fose exixible, non se lle impoñerán as custas da execución que se instase, en aplicación do previsto no artigo 239.3 da LXS.</p>
    <p>Fundamento de dereito quinto. En virtude do disposto no artigo 551.3 da LAC, ditado o auto polo/a maxistrado/a, o/a letrado/a da Administración de xustiza responsable da execución, no mesmo día ou no día seguinte hábil, ditará decreto cos contidos previstos en citado precepto.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva.</p>
    <p>Dispoño despachar orde xeral de execución da sentenza número 237/2016 do 1.9.2016 ditada no procedemento ordinario 524/2013 a favor da parte executante, Marius Ionut Popescu, fronte a Dyr Yiranny Instalación y Decoración en Placas de Yeso, S.L. e o Fogasa, parte executada, por importe de 10.359,76 euros en concepto de principal (7.567,45 euros en concepto de salarios, horas extra, vacacións, falta de aviso previo e indemnización; 2.699,56 euros en concepto de xuros do artigo 29.3 do ET respecto da cantidade de 6.924,38 euros correspondentes a salarios e 92,75 euros en concepto de xuros do artigo 1108 do Código civil respecto da cantidade de 643,07 euros correspondentes a indemnización por fin de contrato), máis outros 1.035,97 euros que se fixan provisionalmente en concepto de xuros que, se é o caso, poidan devindicarse durante a execución e as custas desta, sen prexuízo da súa posterior liquidación.</p>
    <p>O presente auto, xunto co decreto que ditará o/a letrado/a da Administración de xustiza, e copia da demanda executiva serán notificados simultaneamente á parte executada, tal e como dispón o artigo 553 da LAC, quedando a executada apercibida para os efectos mencionados nos razoamentos xurídicos terceiro e cuarto desta resolución, e conforme dispoñen os artigos 251.2 e 239.3 da LXS.</p>
    <p>Contra este auto poderá interpoñerse recurso de reposición ante este órgano xudicial, no prazo dos tres días hábiles seguintes á súa notificación, no cal ademais de alegar as posibles infraccións en que puidese incorrer a resolución e o cumprimento ou incumprimento dos presupostos e requisitos procesuais exixidos, poderá deducirse a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que tiveren acaecido con posterioridade á súa constitución do título, non sendo a compensación de débedas admisible como causa de oposición á execución.</p>
    <p>Se o recorrente non tiver a condición de traballador ou beneficiario do réxime público da Seguridade Social deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 1 aberta no Banco Santander, S.A., conta número 0049 3569 9200 0500 1274, debendo indicar no campo concepto “recurso” seguido do código “30 social-reposición”. Se o ingreso se fai mediante transferencia bancaria deberá incluír, tras a conta referida, separado por un espazo, o “código 30 social-reposición”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase e indicar no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina a súa señoría. Dou fe.</p>
    <p>O/a xuíz/a O/a letrado/a da Administración de xustiza</p>
    <p>Decreto.</p>
    <p>Letrada da Administración de xustiza: María Teresa Vázquez Abades.</p>
    <p>En Santiago de Compostela o vinte e cinco de outubro de dous mil dezaseis.</p>
    <p>Antecedente de feito único. Nas presentes actuacións ditouse auto en que se despache execución a favor de Marius Ionut Popescu fronte a Dyr Yiranny Instalación y Decoración en Placas de Yeso, S.L. e o Fogasa pola cantidade de 10.359,76 euros en concepto de principal (7.567,45 euros en concepto de salarios, horas extra, vacacións, falta de aviso previo e indemnización; 2.699,56 euros en concepto de xuros do artigo 29.3 do ET respecto da cantidade de 6.924,38 euros correspondentes a salarios e 92,75 euros en concepto de xuros do artigo 1108 do Código civil respecto da cantidade de 643,07 euros correspondentes a indemnización por fin de contrato), máis outros 1.035,97 euros que se fixan provisionalmente en concepto de xuros que, se é o caso, poidan devindicarse durante a execución e as custas desta, sen prexuízo da súa posterior liquidación.</p>
    <p>Fundamento de dereito único. Dispón o artigo 551.3 da LAC que, ditado o auto que contén a orde xeral de execución, o/a letrado/a da Administración de xustiza responsable desta ditará decreto en que se conterán as medidas executivas concretas que resulten procedentes, incluíndo o embargo de bens, e as medidas de localización e indagación dos bens do executado que procedan, conforme o previsto nos artigos 589 e 590 da LAC, así como o requirimento de pagamento que deba facerse ao debedor en casos que o estableza a lei, e ditaranse de oficio as resolucións pertinentes conforme o artigo 237 da LXS.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva</p>
    <p>Para dar efectividade ás medidas concretas solicitadas, acordo:</p>
    <p>– Requirir a executada Dyr Yiranny Instalación y Decoración en Placas de Yeso, S.L. co fin de que no prazo de dez días aboe a cantidade de 10.359,76 euros en concepto de principal (7.567,45 euros en concepto de salarios, horas extra, vacacións, falta de aviso previo e indemnización; 2.699,56 euros en concepto de xuros do artigo 29.3 do ET respecto da cantidade de 6.924,38 euros correspondentes a salarios e 92,75 euros en concepto de xuros do artigo 1108 do Código civil respecto da cantidade de 643,07 euros correspondentes a indemnización por fin de contrato), máis outros 1.035,97 euros que se fixan provisionalmente en concepto de xuros que, se é o caso, poidan devindicarse durante a execución e as custas desta, sen prexuízo da súa posterior liquidación, ingresando o devandito importe na conta deste xulgado, aberta en Banco Santander co número IBAN ES55 0049 3569 9200 0500 1274 (número de expediente xudicial 1589 0000 64 0107 16), con apercibimento de que, en caso de non cumprir o requirimento no prazo conferido, se procederá ao embargo dos seus bens para cubrir a devandita suma, logo da da súa indagación a través da aplicación informática deste xulgado.</p>
    <p>– Requirir a Dyr Yiranny Instalación y Decoración en Placas de Yeso, S.L. co fin de que no prazo de dez días, manifeste relacionadamente bens e dereitos suficientes para cubrir a contía da execución, con expresión, se é o caso, das cargas e gravames, así como, no caso de inmobles, se están ocupados, por que persoas e con que título, baixo apercibimento de que, en caso de non o verificar, poderá ser sancionado, cando menos, por desobediencia grave, en caso de que non presente a relación dos seus bens, inclúa nela bens que non sexan seus, exclúa bens propios susceptibles de embargo ou non desvele as cargas e gravames que sobre eles pesaren, e poderán impoñérselle tamén multas coercitivas periódicas.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión que deberá interpoñerse ante o presente órgano xudicial no prazo de tres días hábiles seguintes á súa notificación con expresión da infracción cometida nesta a xuízo do recorrente, artigo 188 da LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274 aberta en Banco Santander, S.A., e debe sinalar no campo concepto a indicación recurso seguida do código “31 social- revisión de resolucións letrado da Administración de xustiza”. Se o ingreso se fai mediante transferencia bancaria deberá incluír tras a conta referida, separada por un espazo a indicación “recurso” seguida de “31 social-revisión de resolucións letrado da Administración de xustiza”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase e indicar no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>O/a letrado/a da Administración de xustiza.</p>
    <p>E para que sirva de notificación en legal forma a Dyr Yiranny Instalación y Decoración en Placas de Yeso, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Santiago de Compostela, 25 de outubro de 2016</p>
    <footer><p>A letrada da Administración de xustiza</p></footer>

