---
date: '2016-12-01'
id: G0426-211116-0004
page: 53404
number: 230
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 15 de novembro de 2016, da Xefatura Territorial de Lugo, polo que
  se fai pública a proposta de deslindamento con propiedades particulares do
  monte veciñal en man común (MVMC) Louxeira, pertencente á comunidade da Torre,
  no concello de Vilalba.
range: Anuncio
url: >-
  https://www.xunta.gal/dog/Publicados/2016/20161201/AnuncioG0426-211116-0004_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, e segundo o disposto no artigo 45 da Lei 39/2015, do 1 de outubro, do procedemento administrativo común das administracións públicas, dáse publicidade á proposta de deslindamento do MVMC Louxeira con propiedades particulares, presentada o 6 de xuño de 2016 pola comunidade da Torre.</p>
    <p>Con data do 4 de novembro de 2016, o Servizo de Montes de Lugo emitiu un informe favorable sobre a devandita proposta, ao considerar que non existe menoscabo da integridade do MVMC.</p>
    <p>Contra a proposta de deslindamento, no prazo dun mes, que comezará a contar a partir do día seguinte ao da publicación deste anuncio no Boletín Oficial del Estado, as persoas interesadas poderán presentar alegacións e títulos que acrediten a propiedade ou a posesión dos predios afectados, ante a comunidade da Torre, propietaria do MVMC.</p>
    <p>Durante este prazo, a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Lugo, 15 de novembro de 2016</p>
    <footer><p>José Ramón Losada Fernández<br>Xefe territorial de Lugo</p></footer>

