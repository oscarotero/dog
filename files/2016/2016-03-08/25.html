---
date: '2016-03-08'
id: G0424-170216-0012
page: 8908
number: 46
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 5 de febreiro de 2016, da Xefatura Territorial da Coruña, pola
  que se concede a autorización administrativa previa, de construción e a
  declaración de utilidade pública, en concreto, dunha instalación eléctrica no
  concello de Cedeira (expediente IN407A 2015/242-1).
range: Resolución
url: >-
  https://www.xunta.gal/dog/Publicados/2016/20160308/AnuncioG0424-170216-0012_gl.html
---
<p>Expediente: IN407A 2015/242-1.</p>
    <p>Promotora: Unión Fenosa Distribución, S.A.</p>
    <p>Instalación: LMT, CTC e RBT Casal de María.</p>
    <p>Concello: Cedeira.</p>
    <p>Feitos:</p>
    <p>1. O 17 de agosto de 2015 o promotor solicitou a autorización administrativa previa, autorización administrativa de construción e a declaración de utilidade pública, en concreto, da instalación eléctrica indicada.</p>
    <p>2. Características técnicas:</p>
    <p>– Liña eléctrica de media tensión subterránea a 20 kV, cunha lonxitude de 0,804 km, coa orixe no paso aéreo a subterráneo que se vai realizar no apoio nº 34/8 existente da LMT CDR-806 (expediente 3266), tramo entre a derivada ao CT Viciñeira (expediente 3266) e a derivada ao CT Pasada (expediente 14759), condutor tipo RHZ1-2OL 12/20 kV 1×240 mm2 Al, e final no CT Casal de María (proxectado).</p>
    <p>– Centro de transformación prefabricado compacto manobra exterior con envolvente de formigón 2L+1P Casal de María, cunha potencia de 250 kVA e unha relación de transformación de 20000/400-230 V.</p>
    <p>3. O proxecto someteuse ao trámite de información pública mediante resolución publicada nos seguintes medios:</p>
    <p>– Resolución información pública: 17.9.2015.</p>
    <p>– DOG: 13.10.2015.</p>
    <p>– BOP: 29.9.2015.</p>
    <p>– Xornal La Voz de Galicia: 22.12.2015.</p>
    <p>– Taboleiro de anuncios do Concello: do 23.10.2015 ao 30.10.2015.</p>
    <p>Ao mesmo tempo realizáronse notificacións individuais aos titulares que figuran na relación de bens e dereitos afectados.</p>
    <p>No certificado de exposición pública do Concello non se indica que se formulasen alegacións.</p>
    <p>4. Durante o período en que se someteu ao trámite de información pública foron presentadas as seguintes alegacións:</p>
    <p>– Vicente Calvo Loureiro (predio nº 1), mediante escrito recibido o 5 de novembro de 2015, solicita que sexan valoradas as seguintes alegacións:</p>
    <p>– A uns 200 metros xa existe un transformador á beira da estrada que une as parroquias de Esteiro e San Román.</p>
    <p>– A parcela da súa propiedade é edificable na actualidade, polo que prexudicaría o seu valor.</p>
    <p>– Algúns propietarios vense moi afectados por estas expropiacións, tanto no terreo forestal como no solo edificable.</p>
    <p>Destas alegacións déuselle traslado ao promotor que contestou: </p>
    <p>– Escrito recibido o 24 de novembro de 2015, no cal se valoran as alegación presentadas por Vicente Calvo Loureiro (predio nº 1), en que, en síntese, manifesta o seguinte:</p>
    <p>– Nin o centro de transformación a que fai referencia o alegante nin a rede de baixa tensión existentes son suficientes para atender a subministración coas garantías de calidade e seguridade debido ao aumento da demanda de enerxía neste lugar do concello de Cedeira.</p>
    <p>– As novas afección xeradas localízanse sobre terreo que xa ten constituída unha servidume de paso aérea de enerxía eléctrica, e no linde da parcela coa estrada, polo cal no solo que agora se volve afectar xa non existían posibilidades edificatorias.</p>
    <p>– O Xurado de Expropiación de Galicia é o encargado de valorar o prexuízo que se produce neste predio pola construción das instalacións eléctricas previstas no proxecto, conforme a lexislación aplicable, co fin de que non se produza unha perda no patrimonio do seu propietario.</p>
    <p>5. Solicitouse o preceptivo informe aos seguintes organismos:</p>
    <p>– Concello de Cedeira: non consta informe, polo que se entende a conformidade coa instalación.</p>
    <p>– CMATI (Axencia Galega de Infraestruturas): non consta informe, polo que se entende a conformidade coa instalación.</p>
    <p>– Deputación provincial: non consta informe, polo que se entende a conformidade coa instalación.</p>
    <p>6. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas:</p>
    <p>1. Lexislación de aplicación:</p>
    <p>– Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 16, do 19 de xaneiro, e BOE núm. 30, do 4 de febreiro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 34, do 16 de febreiro).</p>
    <p>– Decreto 129/2015, do 8 de outubro, polo que se fixa a estrutura orgánica das consellerías da Xunta de Galicia (DOG núm. 194, do 9 de outubro).</p>
    <p>– Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria (DOG núm. 232, do 4 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>2. Na visita de campo realizada para examinar o lugar da instalación, non se apreciou, nos predios sometidos a expropiación, ningunha das limitacións á constitución da servidume indicadas no artigo 58.a) da Lei 24/2013, do 26 de decembro, do sector eléctrico.</p>
    <p>3. En relación coas alegacións formuladas e coas manifestacións de Unión Fenosa Distribución, S.A., cómpre sinalar:</p>
    <p>– En relación coas alegacións realizadas por Vicente Calvo Loureiro (predio nº 1), realízanse as seguintes valoracións:</p>
    <p>– De acordo co proxecto achegado, a obra é necesaria debido ao incremento da demanda de potencia no lugar de Casal e a mala situación do centro de transformador existente.</p>
    <p>– O Xurado de Expropiación de Galicia é o encargado de valorar o prexuízo que se produce neste predio pola construción da instalación eléctrica prevista no proxecto, conforme a lexislación aplicable, co fin de que non se produza unha perda no patrimonio do seu propietario.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa, a autorización administrativa de construción e a declaración de utilidade pública da instalación eléctrica.</p>
    <p>2. A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados, e implicará a urxente ocupación para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada, deberá presentar ante esta xefatura territorial unha solicitude que se acompañará da seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do director da montaxe en que se garantirá o cumprimento das especificacións do proxecto e prescricións complementarias, se as hai, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo doutras que sexan de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), modificada pola Lei 4/1999, do 13 de xaneiro (BOE núm. 10, do 14 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 5 de febreiro de 2016</p>
    <footer><p>Isidoro Martínez Arca<br>Xefe territorial da Coruña</p></footer>

