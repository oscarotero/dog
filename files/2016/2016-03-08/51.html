---
date: '2016-03-08'
id: L160-170216-0008
page: 8960
number: 46
agency: Concello de Oroso
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 10 do Plan xeral
  de ordenación municipal de Oroso.
range: Anuncio
url: >-
  https://www.xunta.gal/dog/Publicados/2016/20160308/AnuncioL160-170216-0008_gl.html
---
<p>O 28 de xaneiro de 2016 o Pleno do Concello de Oroso adoptou este acordo:</p>
    <p>«Primeiro. Aprobar inicialmente a modificación puntual número 10 do Plan xeral de ordenación municipal do Concello de Oroso nos termos que constan no expediente e co fin de dar cumprimento á sentenza ditada pola Sección 2ª da Sala do Contencioso-Administrativo do Tribunal Superior de Xustiza de Galicia no procedemento ordinario 4171/2005.</p>
    <p>Segundo. Iniciar un período de información pública do expediente durante 2 meses, mediante anuncio no taboleiro de edictos do Concello, no <em>Diario Oficial de Galicia</em> e en dous xornais de maior difusión da provincia. Durante o dito período o expediente quedará á disposición de calquera que queira examinalo para que se presenten as alegacións que se consideren pertinentes.</p>
    <p>Terceiro. Proceder á suspensión do outorgamento de licenzas prevista no artigo 77.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Cuarta. Darlles audiencia aos concellos limítrofes, simultaneamente e durante o mesmo prazo de información pública e que se proceda a solicitar os informes aos organismos afectados por razón das súas competencias sectoriais, os cales deberán emitilo no prazo dun mes, agás que unha disposición autorice un prazo máis longo».</p>
    <p>O prazo da exposición pública do expediente iniciarase o día seguinte a que se publique este anuncio no DOG.</p>
    <p>A documentación do expediente está ao dispor do público na Oficina Municipal de Urbanismo, de luns a venres, das 9.00 ás 14.00 horas.</p>
    <p>Oroso, 5 de febreiro de 2016</p>
    <footer><p>Manuel Mirás Franqueira<br>Alcalde</p></footer>

