---
date: '2016-03-09'
id: G2411-180216-0002
page: 9025
number: 47
agency: Xulgado do Social número 2 de Santiago de Compostela
section: V. Administración de xustiza.
title: EDICTO (624/2015).
range: Edicto
url: >-
  https://www.xunta.gal/dog/Publicados/2016/20160309/AnuncioG2411-180216-0002_gl.html
---
<p>Eu, Marina Pilar García de Evan, secretaria xudicial do Xulgado do Social número 2 de Santiago de Compostela, fago saber que no procedemento de despedimento obxectivo individual 624/2015 deste xulgado do social, seguido por instancia de Maite Castro Bujía contra a empresa Trece Noventa y Siete, S.L., sobre despedimento, se ditou a seguinte resolución, cuxa parte dispositiva se achega:</p>
    <p>«Decisión:</p>
    <p>Estimo a demanda sobre despedimento formulada por instancia de Maite Castro Bujía contra a entidade Trece Noventa y Siete, S.L. e Fogasa, que non comparecen malia estar citados, sobre despedimento obxectivo e, en consecuencia, declaro a improcedencia do despedimento con efectos a 30 de xuño de 2015, con condena da empresa indicada a que readmita inmediatamente o traballador nas mesmas condicións que rexían antes de producirse o despedimento, con aboamento dos salarios de tramitación (calculados a razón de 27,70 €/día) ou ben, á elección do empresario, á extinción da relación laboral con aboamento da cantidade de 8.940,175 euros en concepto de indemnización.</p>
    <p>A dita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido o dito termo sen que o empresario tivese optado, entenderase que procede a readmisión.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles ás partes a presente resolución, facéndolles saber que fronte a esta poderán interpor recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a Trece Noventa y Siete, S.L., en ignorado paradoiro, expido a presente para a súa inserción no Boletín Oficial da provincia da Coruña.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 18 de febreiro de 2016</p>
    <footer><p>A secretaria xudicial</p></footer>

