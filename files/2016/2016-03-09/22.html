---
date: '2016-03-09'
id: G0424-110216-0009
page: 9043
number: 47
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de febreiro de 2016, da Xefatura Territorial de Pontevedra, de
  autorización administrativa e autorización administrativa de construción dunha
  instalación eléctrica  no concello de Tui (expediente IN407A 2015/151-4).
range: Resolución
url: >-
  https://www.xunta.gal/dog/Publicados/2016/20160309/AnuncioG0424-110216-0009_gl.html
---
<p>Visto o expediente para outorgamento de autorización administrativa e autorización administrativa de construción para a instalación eléctrica que a continuación se describe:</p>
    <p>Solicitante: Utingal, S.L.</p>
    <p>Domicilio social: polígono empresarial Areas, parcela 63, 36711 Tui.</p>
    <p>Denominación: LMTS, CS parque empresarial Areas, 2ª fase.</p>
    <p>Situación: Tui.</p>
    <p>Características técnicas: LMT subterránea a 20 kV con condutor RHZ1 de 170 metros de lonxitude, con orixe no CT da Sociedad Electricista de Tui, S.A. e final no empalme que se realizará na LMTS existente unha vez entre e saia do CS proxectado. Centro de seccionamento, con celas prefabricadas baixo envolvente metálica, situado na rúa 6 do parque empresarial Areas, 2º fase, 1 N2-2, Tui.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que se aproba o procedemento de autorización administrativa de construción (DOG nº 54, do 19 de marzo), esta xefatura territorial resolve:</p>
    <p>Conceder autorización administrativa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación desta resolución; tamén poderá interpor calquera outro recurso que xulgue pertinente ao seu dereito.</p>
    <p>Pontevedra, 3 de febreiro de 2016</p>
    <footer><p>Ignacio Rial Santomé<br>Xefe territorial de Pontevedra</p></footer>

