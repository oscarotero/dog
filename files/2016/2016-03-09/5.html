---
date: '2016-03-09'
id: G0425-030316-2
page: 9004
number: 47
agency: Consellería de Política Social
section: III. Outras disposicións.
title: >-
  EXTRACTO da Orde do 23 de febreiro de 2016 pola que se establecen as bases que
  rexen as axudas enmarcadas no programa Iniciativa Xove e se procede á súa
  convocatoria.
range: Orde
url: >-
  https://www.xunta.gal/dog/Publicados/2016/20160309/AnuncioG0425-030316-2_gl.html
---
<p>BDNS (Identif.): 301833.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Persoas beneficiarias</p>
    <p>a) Grupos informais de entre cinco e oito mozos e mozas, con idade comprendida entre os 18 e 30 anos e empadroados na Comunidade Autónoma de Galicia.</p>
    <p>b) Asociacións xuvenís e entidades que presten servizos á mocidade, sempre que estean inscritas no censo oficial dependente organicamente da Dirección Xeral de Xuventude, Participación e Voluntariado.</p>
    <p>Segundo. Obxecto</p>
    <p>Posta en marcha de iniciativas xuvenís, entendidas estas como proxectos liderados pola mocidade da Comunidade Autónoma de Galicia, que se desenvolven durante o ano 2016 e nas cales os mozos e as mozas participen activamente na planificación e na realización das actividades deseñadas por eles mesmos.</p>
    <p>Terceiro. Bases reguladoras e convocatoria</p>
    <p>Orde do 23 de febreiro de 2016 pola que se establecen as bases que rexen as axudas enmarcadas no programa Iniciativa Xove e se procede á súa convocatoria.</p>
    <p>Cuarto. Contía</p>
    <p>A contía global da convocatoria é de 547.364,95 €. Finánciase o 100 % do proxecto, cuxo orzamento non poderá ser superior a 5.000,00 €.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes, que se contará a partir do día seguinte ao da publicación da orde de convocatoria no Diario Oficial de Galicia.</p>
    <p>Sexto. Outros datos</p>
    <p>Coa presentación da solicitude presentarase o proxecto de iniciativas xuvenís seguindo o modelo publicado na convocatoria.</p>
    <p>Todas as entidades e grupos aos cales se lles conceda a axuda e o soliciten recibirán un anticipo do 80 % sobre o total da cantidade concedida.</p>
    <p>A concesión da axuda tramítase en réxime de concorrencia competitiva. Requírese unha puntuación mínima e a concesión efectúase por orde de puntuación ata esgotar o crédito orzamentario.</p>
    <p>Santiago de Compostela, 23 de febreiro de 2016</p>
    <footer><p>José Manuel Rey Varela<br>Conselleiro de Política Social </p></footer>

