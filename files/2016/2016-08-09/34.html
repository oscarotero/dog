---
date: '2016-08-09'
id: G0424-270716-0002
page: 35511
number: 150
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 22 de xullo de 2016, da Xefatura Territorial da Coruña, de
  notificación do inicio do trámite de audiencia do expediente sancionador na
  orde social RL 2016/232-1.
range: Anuncio
url: >-
  https://www.xunta.gal/dog/Publicados/2016/20160809/AnuncioG0424-270716-0002_gl.html
---
<p>Intentada a notificación por correo certificado aos titulares das empresas que se indican a continuación, sen que se puidese practicar, notifícaselles mediante este anuncio o inicio do trámite de audiencia, de conformidade cos artigos 59.5 e 61 da Lei 30/1992, de réxime xurídico das administracións públicas e do procedemento administrativo común.</p>
    <p>Dispoñen dun prazo de oito (8) días, a partir do día seguinte ao da súa publicación no BOE, durante o cal poderán comparecer nas dependencias desta xefatura territorial, na rúa Salvador de Madariaga 9-1º (Centro Comercial Elviña) na Coruña, das 9.00 ás 14.00 horas, para coñecer o contido íntegro do expediente.</p>
    <p>Efectuado o dito trámite, os suxeitos responsables poderán formular novas alegacións por termo doutros tres días, despois dos cales o expediente quedará visto para a proposta de resolución, de conformidade co artigo 18.4 do Real decreto 928/1998, do 14 de maio, polo que se aproba o Regulamento xeral sobre procedementos para a imposición de sancións por infraccións da orde social e para os expedientes liquidatorios de cotas da Seguridade Social.</p>
    <p>A Coruña, 22 de xullo de 2016</p>
    <footer><p>Isidoro Martínez Arca<br>Xefe territorial da Coruña</p></footer>
    <p class="dog-titulo">ANEXO</p>
    <p>1. Expediente: RL 2016/232-1.</p>
    <p>Acta inf.: I152016000047567.</p>
    <p>Empresa: Alimentación Shealma, S.L.</p>
    <p>NIF: B70455191.</p>
    <p>Concello: Culleredo (A Coruña).</p>
    <p>Materia: relacións laborais.</p>
    <p>Documentos que constan no expediente:</p>
    <p>– Acta de infracción.</p>
    <p>– Xustificantes das notificacións.</p>
    <p>– Alegacións da empresa.</p>
    <p>– Informe da Inspección de Traballo e Seguridade Social.</p>

