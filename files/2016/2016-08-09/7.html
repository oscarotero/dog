---
date: '2016-08-09'
id: G0003-280716-0003
page: 35458
number: 150
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 15 de xullo de 2016, da Xerencia de Xestión Integrada de
  Santiago de Compostela, pola que se resolve a convocatoria pública para a
  provisión do posto de xefe/a da Sección de Obstetricia-Área de Fisiopatoloxía
  Obstétrica e Diagnóstico Prenatal, convocada mediante Resolución do 14 de
  xaneiro de 2016 (Diario Oficial de Galicia número 26, do 9 de febreiro).
range: Resolución
url: >-
  https://www.xunta.gal/dog/Publicados/2016/20160809/AnuncioG0003-280716-0003_gl.html
---
<p>Unha vez convocada por Resolución do 14 de xaneiro de 2016 (DOG nº 26, do 9 de febreiro), a provisión do posto de xefe/a da Sección de Obstetricia-Área de Fisiopatoloxía Obstétrica e Diagnóstico Prenatal, esta xerencia, en virtude das competencias atribuídas polo Decreto 43/2013, do 21 de febreiro (DOG nº 47, do 7 de marzo), polo que se establece a estrutura orgánica do Servizo Galego de Saúde; a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro (DOG nº 199, do 15 de outubro), polo que se establece a estrutura organizativa da Xestión Integrada do Servizo Galego de Saúde, </p>
    <h2>RESOLVE:</h2>
    <p>Primeiro. A convocatoria pública para a provisión do posto de xefe/a da Sección de Obstetricia-Área de Fisiopatoloxía Obstétrica e Diagnóstico Prenatal da Xerencia de Xestión Integrada de Santiago de Compostela, convocada por Resolución do 14 de xaneiro de 2016 (DOG nº 26, do 9 de febreiro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base décima da convocatoria, a candidata nomeada será avaliada antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. A aspirante nomeada deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e percibiranse os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Santiago de Compostela, 15 de xullo de 2016</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: xefe/a da Sección de Obstetricia-Área de Fisiopatoloxía Obstétricia e Diagnóstico Prenatal.</p>
    <p>Nome e apelidos: María Guadalupe Alfonsín Somoza.</p>
    <p>DNI: (*) *****644C.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 15/1999, do 13 de decembro.</p>

