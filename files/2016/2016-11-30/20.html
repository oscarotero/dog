---
date: '2016-11-30'
id: G2411-081116-0005
page: 53092
number: 229
agency: Xulgado do Social número 2 de Santiago de Compostela
section: V. Administración de xustiza.
title: EDICTO (PO 873/2013).
range: Edicto
url: >-
  https://www.xunta.gal/dog/Publicados/2016/20161130/AnuncioG2411-081116-0005_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 873/2013 deste xulgado do social, seguido por instancia de José Manuel Muíño García contra Escayolas Gasamáns, S.L. sobre ordinario, se ditou a seguinte resolución:</p>
    <p>«Parte dispositiva.</p>
    <p>Acordo:</p>
    <p>– Admitir a trámite a demanda presentada e, en consecuencia:</p>
    <p>– Citar as partes, para que comparezan o día 18 de xaneiro de 2017 ás 10.05 horas en planta baixa, sala 1, edificio rúa Berlín, para a celebración do acto de conciliación ante a letrada da Administración de Xustiza e, unha vez intentada, e en caso de non se alcanzar a avinza, o día 18 de xaneiro de 2017 ás 10.10 horas en planta baixa, sala 1, edificio rúa Berlín, para a celebración do acto de xuízo ante o/a maxistrado/a.</p>
    <p>Dado que a entidade demandada Escayolas Gasamáns, S.L., non recolleu as notificacións no domicilio que consta en autos, indáguese o novo domicilio e se a devandita entidade está en concurso, a través da aplicación informática deste xulgado, uníndose a devandita información aos presentes autos.</p>
    <p>– Advírtese á parte demandante, que en caso de non comparecer á sinalización sen alegar xusta causa que motive a suspensión dos actos de conciliación e xuízo, teráselle por desistida da súa demanda; advertíndolle igualmente á parte demandada que a súa non comparecencia aos referidos actos non impedirá a súa celebración, continuando estes sen necesidade de declarar a súa rebeldía.</p>
    <p>– Respecto aos outrosís solicitados para os efectos previstos no artigo 81.4 da LXS, paso dar conta ao xuíz.</p>
    <p>Ao outrosí, tense por anunciado o propósito de comparecer asistido/a representado/a de avogado/a ou graduado social para os efectos do artigo 21.2 da LXS e por designado domicilio para os efectos de comunicacións, artigo 53 da LXS.</p>
    <p>– Antes da notificación desta resolución ás partes paso a dar conta a SSª do sinalamento efectuado.</p>
    <p>Notifíquese ás partes e fágaselles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos. Será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición para interpoñer ante quen dita esta resolución, no prazo de tres días hábiles seguintes á súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución impugnada.</p>
    <p>A letrada da Administración de xustiza».</p>
    <p>E para que sirva de notificación y citación en legal forma a Escayolas Gasamáns, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 2 de novembro de 2016</p>
    <footer><p>A letrada da Administración de xustiza</p></footer>

