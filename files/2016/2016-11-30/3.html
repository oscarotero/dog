---
date: '2016-11-30'
id: G0423-221116-0006
page: 53060
number: 229
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 16 de novembro de 2016, do tribunal designado para cualificar as
  probas dirixidas á obtención e renovación do certificado de conselleiro de
  seguridade para o transporte de mercadorías perigosas por estrada e por
  ferrocarril, pola que se publican as relacións definitivas de aptos e non
  aptos.
range: Resolución
url: >-
  https://www.xunta.gal/dog/Publicados/2016/20161130/AnuncioG0423-221116-0006_gl.html
---
<p>Publicadas o 7 de novembro de 2016 as relacións provisorias de aptos e non aptos correspondentes ás probas dirixidas á obtención e renovación do certificado de conselleiro de seguridade para o transporte de mercadorías perigosas por estrada e por ferrocarril, convocadas mediante Resolución do 24 de maio de 2016, da Dirección Xeral de Mobilidade (<em>Diario Oficial de Galicia</em> núm. 109, do 9 de xuño), e unha vez transcorrido o prazo de presentación de reclamacións, o tribunal designado para cualificar as ditas probas </p>
    <p>ACORDA:</p>
    <p>Primeiro. Publicar as relacións definitivas de aptos e non aptos.</p>
    <p>Segundo. Expoñer as ditas relacións nos lugares establecidos para o efecto na resolución da convocatoria.</p>
    <p>Terceiro. Remitir á Dirección Xeral de Mobilidade a relación definitiva de aprobados; todo isto coa finalidade de que, tras o aboamento das taxas legalmente establecidas, se proceda á expedición dos correspondentes certificados de conselleiros de seguridade.</p>
    <p>Cuarto. Publicar este acordo no <em>Diario Oficial de Galicia</em>.</p>
    <p>Contra esta resolución poderá interpoñerse recurso de alzada ante a persoa titular da Dirección Xeral de Mobilidade da Consellería de Infraestruturas e Vivenda no prazo dun mes contado desde o día seguinte ao da súa publicación no <em>Diario Oficial de Galicia</em>. Transcorridos tres meses desde a presentación do referido recurso sen que se notifique a súa resolución, entenderase desestimado e quedará expedita a vía procedente. </p>
    <p>Santiago de Compostela, 16 de novembro de 2016</p>
    <footer><p>David Conde Varela<br>Presidente do tribunal</p></footer>

