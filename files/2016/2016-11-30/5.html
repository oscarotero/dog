---
date: '2016-11-30'
id: G0426-281116-0002
page: 53063
number: 229
agency: Consellería do Medio Rural
section: III. Outras disposicións.
title: >-
  ORDE do 29 de novembro de 2016 pola que se modifica a Orde do 2 de setembro de
  2016 pola que se establecen as bases reguladoras da concesión, en réxime de
  concurrencia competitiva, de axudas para a programación de accións formativas
  efectuadas polas entidades colaboradoras desta consellería para a realización
  de actividades de formación continua en materia de aplicador/manipulador de
  produtos fitosanitarios na Comunidade Autónoma de Galicia, cofinanciadas  co
  Fondo Europeo Agrícola de Desenvolvemento Rural (Feader), e se convocan para o
  ano 2016.
range: Orde
url: >-
  https://www.xunta.gal/dog/Publicados/2016/20161130/AnuncioG0426-281116-0002_gl.html
---
<p>O 14 de setembro de 2016, a Consellería do Medio Rural publicou a Orde do 2 de setembro pola que se establecen as bases reguladoras da concesión, en réxime de concurrencia competitiva, de axudas para a programación de accións formativas efectuadas polas entidades colaboradoras desta consellería para a realización de actividades de formación continua en materia de aplicador/manipulador de produtos fitosanitarios na Comunidade Autónoma de Galicia, cofinanciadas co Fondo Europeo Agrícola de Desenvolvemento Rural (Feader), e se convocan para o ano 2016.</p>
    <p>O artigo 20.1 da dita orde regula o prazo para xustificar a subvención, con data límite do 30 de novembro de 2016, agás casos excepcionais debidamente autorizados polo órgano xestor acorde co artigo 45.3 do Decreto 11/2009, logo da petición do beneficiario.</p>
    <p>Pola novidade no procedemento MR204A regulado pola Orde do 2 de setembro de 2016 e a complexidade da tramitación das solicitudes presentadas, o prazo recollido no artigo 20.1 desta orde pode non ser suficiente para cumprir co establecido nas bases reguladoras desta.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, de acordo co disposto na Lei 1/1983, do 22 de febreiro, reguladora da Xunta e da súa Presidencia, e demais normativa concurrente,</p>
    <h2>DISPOÑO:</h2>
    <p>Artigo único. Modificación da Orde do 2 de setembro de 2016 (DOG núm. 175, do 14 de setembro) pola que se establecen as bases reguladoras da concesión, en réxime de concurrencia competitiva, de axudas para a programación de accións formativas efectuadas polas entidades colaboradoras desta consellería para a realización de actividades de formación continua en materia de aplicador/manipulador de produtos fitosanitarios na Comunidade Autónoma de Galicia, cofinanciadas co Fondo Europeo Agrícola de Desenvolvemento Rural (Feader), e se convocan para o año 2016.</p>
    <p>Un. Modifícase o número 1 do artigo 20, que queda redactado da seguinte maneira:</p>
    <p>«A entidade beneficiaria xustificará a subvención, con data límite do 16 de decembro de 2016, agás casos excepcionais debidamente autorizados polo órgano xestor acorde co artigo 45.3 do Decreto 11/2009, logo da petición do beneficiario».</p>
    <p>Disposición derradeira. <em>Entrada en vigor</em></p>
    <p>Esta orde producirá efectos o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 29 de novembro de 2016</p>
    <footer><p>Ángeles Vázquez Mejuto<br>Conselleira do Medio Rural</p></footer>

