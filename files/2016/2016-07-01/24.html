---
date: '2016-07-01'
id: G2410-290616-0002
page: 28023
number: 124
agency: Xulgado do Social número 1 de Santiago de Compostela
section: V. Administración de xustiza.
title: EDICTO (482/2013).
range: Edicto
url: >-
  https://www.xunta.gal/dog/Publicados/2016/20160701/AnuncioG2410-290616-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que por resolución ditada no día da data, no proceso seguido por instancia de María Viz González contra Centyc Europa, S.L., en reclamación por cantidade, rexistrado co número de procedemento ordinario 482/2013, se acordou, en cumprimento do que dispón o artigo 59 da Lei reguladora da xurisdición social, citar a Centyc Europa, S.L., en ignorado paradoiro, co fin de que compareza o día 18 de xullo de 2016, ás 12.30 horas, na planta baixa, sala 1; Edificio na rúa Berlín, para a celebración dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que tente valerse, coa advertencia de que é única convocatoria e que os ditos actos non se suspenderán por falta inxustificada de asistencia. </p>
    <p>Fáiselle saber que a parte demandante indicou que acudirá ao acto de xuízo con graduado social para a súa defensa/representación, o que se comunica para os efectos oportunos.</p>
    <p>Advírtese que a parte demandante solicitou como probas: </p>
    <p>– Interrogatorio de parte do representante legal de Centyc Europa, S.L. É procedente o solicitado conforme o artigo 90.3 da LXS, sen prexuízo de que o momento procesual oportuno para formular e admitir a proba sexa o acto de xuízo (artigo 87 da LXS). Para ese efecto, fágaselle saber á parte demandada que deberá comparecer persoalmente ou a través de persoa con poder suficiente e, en caso de persoas xurídicas, a través de quen legalmente as represente e teña facultades para responder a tal interrogatorio. Advírteselle que, en caso de non comparecer, se lle poderá impoñer a multa prevista no artigo 292.4 da Lei de axuizamento civil e que, se non comparece sen xusta causa á primeira citación, rexeita declarar ou persiste en non responder afirmativa ou negativamente, a pesar do apercibimiento que se lle fixese, poderán considerarse recoñecidos como certos na sentenza os feitos a que se refiran as preguntas, sempre que o interrogado interviñese neles persoalmente e a súa fixación como certos lle resulte prexudicial en todo ou en parte. No caso de que o interrogatorio non se refira a feitos persoais, admitirase a súa resposta por parte dun terceiro que coñeza os feitos, se a parte así o solicita e acepta a responsabilidade da declaración. </p>
    <p>Se o representante en xuízo non interviñese nos feitos, deberá presentar no xuízo a persoa coñecedora directa deles. Con tal fin, a parte interesada poderá propoñer a persoa que se deba someter ao interrogatorio, e xustificar debidamente a necesidade do dito interrogatorio persoal. </p>
    <p>A declaración das persoas que actuasen nos feitos litixiosos en nome do empresario, cando sexa persoa xurídica privada, baixo a responsabilidade deste, como administradores, xerentes ou directivos, soamente se poderá acordar dentro do interrogatorio da parte por conta da cal actuasen e en calidade de coñecedores persoais dos feitos, en substitución ou como complemento do interrogatorio do representante legal, salvo que, en función da natureza da súa intervención nos feitos e posición dentro da estrutura empresarial, por non prestar xa servizos na empresa ou para evitar indefensión, o xuíz ou tribunal acorde a súa declaración como testemuñas. </p>
    <p>– Documental: requírase a demandada Centyc Europa, S.L., para que achegue os documentos solicitados no escrito de demanda, isto é: nóminas da demandante desde o 1 de abril de 2012 ata o mes de marzo de 2013, contratos de traballo da demandante, cuadrantes de quendas de traballo desde o 1 de abril de 2012 e cadro horario do persoal da empresa dos anos 2012 e 2013, coa advertencia de que, de non facelo, se poderán ter por probadas as alegacións feitas pola parte contraria en relación coa proba acordada (artigo 94 da LXS). </p>
    <p>De ser o caso, sen que isto signifique a admisión da proba proposta pola demandante, xa que este deberá propoñela e, de ser o caso, o/a xuíz/a admitila no acto de xuízo (artigo 87 da LXS). </p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento. </p>
    <p>No caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou representada por procurador, poñerá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención á demandante, poida esta estar representada tecnicamente por graduado social colexiado, ou representada por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado. </p>
    <p>Para que sirva de citación a Centyc Europa, S.L., expídese a presente cédula para a súa publicación no Diario Oficial de Galicia e colocación no taboleiro de anuncios. </p>
    <p>Santiago de Compostela, 17 de xuño de 2016 </p>
    <footer><p>A letrada da Administración de xustiza</p></footer>

