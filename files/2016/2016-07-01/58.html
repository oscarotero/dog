---
date: '2016-07-01'
id: L178-100616-0003
page: 28101
number: 124
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para a rehabilitación de
  fachada en bloques de vivendas na rúa Carlos Maside.
range: Anuncio
url: >-
  https://www.xunta.gal/dog/Publicados/2016/20160701/AnuncioL178-100616-0003_gl.html
---
<p>O Pleno da Corporación, na sesión ordinaria que tivo lugar o día 28 de abril de 2016, adoptou, entre outros, o seguinte acordo:</p>
    <p>– Aprobar definitivamente o estudo de detalle para a rehabilitación de fachadas na rúa Carlos Maside, presentado pola Comunidade de Propietarios do edificio número 6 da rúa Carlos Maside, sen modificacións respecto do aprobado inicialmente.</p>
    <p>Dada a inclusión dos predios afectados no ámbito do denominado Perímetro azul da cidade histórica, as obras que se vaian realizar deberán someterse a informe da Comisión Asesora do Patrimonio Histórico.</p>
    <p>O acordo de aprobación definitiva notificarase persoalmente aos interesados e publicarase no Diario Oficial de Galicia. Unha vez publicado o acordo, remitirase á Consellería de Medio Ambiente e Ordenación do Territorio a documentación exixida polo artigo 88.3 da LSG, para os efectos de inscribir o estudo de detalle no Rexistro de Planeamento Urbanístico de Galicia.</p>
    <p>Logo de que conste a inscrición no Rexistro, procederase a publicar a normativa no Boletín Oficial da provincia.</p>
    <p>Contra o acordo da aprobación definitiva do citado estudo de detalle, poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 3 de xuño de 2016</p>
    <footer><p>O alcalde<br>P.D. (Decreto 3997/2015, do 16 de xuño)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda e Mobilidade</p></footer>

