---
date: '2016-04-12'
id: O150-040416-0001
page: 13158
number: 69
agency: Escola Galega de Administración Pública
section: III. Outras disposicións.
title: >-
  RESOLUCIÓN do 31 de marzo de 2016 pola que se convoca unha xornada sobre
  marcas de garantía e denominacións de orixe.
range: Resolución
url: >-
  https://www.xunta.gal/dog/Publicados/2016/20160412/AnuncioO150-040416-0001_gl.html
---
<p>Dentro do plan de actividades da Escola Galega de Administración Pública para o ano 2016 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, de 10 de xullo, convócase unha xornada sobre marcas de garantía e denominacións de orixe, conforme as seguintes bases:</p>
    <p>1. Obxectivos.</p>
    <p>Esta xornada permitirá aos asistentes ter os coñecementos xurídicos esenciais sobre marcas de garantía. Estas marcas non indican a orixe empresarial dun produto, senón que garanten uns determinados estándares de calidade ou características do produto. En atención a que a reforma do Regulamento sobre a marca da Unión Europea de 2009 recoñeceu as marcas de certificación da Unión, calquera asociación ten a posibilidade de rexistrar unha marca de certificación con efectos nos vinte e oito países que forman a Unión Europea. </p>
    <p>Polo demais, a xornada tamén proporcionará un maior coñecemento da regulación das denominacións de orixe no marco de toda a Unión Europea.</p>
    <p>Finalmente, analizaranse cales son as accións que protexen os titulares de marca de garantía e os organismos titulares de denominacións de orixe, para perseguir as infraccións destas. Así se poñen os remedios xurídicos necesarios para evitar os prexuízos que estas infraccións causan aos citados titulares e aos consumidores.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– O concepto de marca: diferenzas coa denominación de orixe.</p>
    <p>– A actividade da OMPI en materia de marcas de garantía e denominacións de orixe.</p>
    <p>– A marca de certificación da Unión.</p>
    <p>– A marca de garantía en España.</p>
    <p>– A marca de garantía. Galicia Calidade.</p>
    <p>– A regulación das denominacións de orixe da UE.</p>
    <p>– A protección xurídica das marcas de garantía e as denominacións de orixe.</p>
    <p>3. Destinatarios.</p>
    <p>Empregados das administracións públicas de Galicia, tanto autonómica como local, das universidades do Sistema universitario de Galicia, persoal das entidades do sector público, xuristas, profesionais e persoas interesadas en xeral.</p>
    <p>4. Desenvolvemento.</p>
    <p>Lugar: EGAP, salón de actos. Rúa Madrid, 2-4, Santiago de Compostela.</p>
    <p>Data: 2 de maio de 2016.</p>
    <p>Horario: mañá e tarde.</p>
    <p>Duración: 7 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata as 11.00 horas do 29 de abril de 2016.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41 e 981 54 62 39.</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustifica a súa realización.</p>
    <p>8. Certificado de asistencia oficial.</p>
    <p>Ao final da xornada entregarase un certificado de asistencia a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización da xornada e o selo oficial da institución.</p>
    <p>Santiago de Compostela, 31 de marzo de 2016</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

