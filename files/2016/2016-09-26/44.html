---
date: '2016-09-26'
id: C3K1-140916-0001
page: 44058
number: 183
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 24 de agosto de 2016, da Xefatura Territorial de Pontevedra, pola
  que se notifica a resolución do expediente sancionador 2016204AL-PO, por
  infración en materia sanitaria.
range: Cédula
url: >-
  https://www.xunta.gal/dog/Publicados/2016/20160926/AnuncioC3K1-140916-0001_gl.html
---
<p>Con data do 8 de agosto de 2016, a xefa territorial da Consellería de Sanidade de Pontevedra ditou resolución do expediente sancionador núm. 2016204AL-PO incoado na Xefatura Territorial da Consellería de Sanidade de Pontevedra contra Alejandro Gil Silva, con DNI 44093821S, como titular do establecemento Bodegón de Alex. </p>
    <p>Tras intentar a notificación desta resolución consonte o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, non puido practicarse, polo que, mediante esta cédula, se notifica a Alejandro Gil Silva o contido da dita resolución, que figura no anexo, segundo o disposto no número 5 do referido artigo, para que teña coñecemento dela.</p>
    <p>Así mesmo, fáiselle saber o dereito que o asiste para presentar recurso de alzada ante o conselleiro de Sanidade no prazo dun mes, contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente depositado nas dependencias desta xefatura territorial, sita en Pontevedra, no Edificio Administrativo da Xunta de Galicia, rúa Fernández Ladreda, núm. 43, 1º andar, e obter, se é o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>De acordo co establecido no artigo 62.2 da Lei 58/2003, do 17 de decembro, xeral tributaria, o prazo de ingreso en período voluntario realizarase: 1) se a notificación se realiza entre os días 1 e 15 do mes, desde a data da notificación ata o día 20 do mes posterior ou, se este non é hábil, ata o inmediato hábil seguinte e, 2) se a notificación se realiza entre os días 16 e último do mes, desde a data da notificación ata o día 5 do segundo mes posterior ou o inmediato hábil seguinte; todo iso mediante ingreso que deberá efectuar en calquera oficina de Abanca, do BBVA Transacción 1316 NIF S1511001H, Santander ou http://www.cixtec.es/conselleria, empregando os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. </p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 24 de agosto de 2016</p>
    <footer><p>O xefe territorial de Pontevedra<br>P.A. (Artigo 19.3 do Decreto 41/2013, do 21 de febreiro)<br>Rosa Agrasar Muíños<br>Xefa do Servizo de Xestión de Pontevedra</p></footer>
    <h2>ANEXO</h2>
    <p>Número do expediente: 2016204AL-PO.</p>
    <p>Denunciado: Alejandro Gil Silva, con DNI 44093821S.</p>
    <p>Último enderezo coñecido: rúa Ramón Aller, 6, 36500 Lalín.</p>
    <p>Feito imputado: infracción do previsto no Regulamento (CE) 852/2004, do 29 de abril, relativo á hixiene dos produtos alimenticios.</p>
    <p>Preceptos infrinxidos: </p>
    <p>– Capítulo XII do anexo II: os operadores de empresa alimentaria deberán garantir a supervisión e a instrución ou formación dos manipuladores de produtos alimenticios en cuestións de hixiene alimentaria, de acordo coa súa actividade laboral.</p>
    <p>Tipificación: unha infracción administrativa tipificada como leve no artigo 51 punto 1 da Lei 17/2011, do 5 de xullo, de seguridade alimentaria e nutrición.</p>
    <p>Sanción imposta: cento cincuenta euros (150 €).</p>

