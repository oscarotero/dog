---
date: '2016-09-26'
id: O150-160916-0001
page: 44001
number: 183
agency: Escola Galega de Administración Pública
section: III. Outras disposicións.
title: >-
  RESOLUCIÓN do 15 de setembro de 2016 pola que se convoca unha xornada sobre a
  Administración pública ante o reto do BIM-Building Information Modeling.
range: Resolución
url: >-
  https://www.xunta.gal/dog/Publicados/2016/20160926/AnuncioO150-160916-0001_gl.html
---
<p>Conforme os fins que lle encomenda a Lei 4/1987, do 27 de maio, de creación da Escola Galega de Administración Pública, modificada pola Lei 10/1989, do 10 de xullo, a EGAP, en colaboración coa Sociedade Pública de Investimentos de Galicia, S.A., convoca unha xornada sobre a Administración pública ante o reto do BIM-Building Information Modeling, conforme as seguintes bases:</p>
    <p>1. Obxectivos.</p>
    <p>Entre os obxectivos principais desta xornada podemos destacar os seguintes:</p>
    <p>– Explicar a importancia da metodoloxía BIM nos proxectos de construción. Melloras e aforros.</p>
    <p>– Presentar a Estratexia nacional BIM do Goberno.</p>
    <p>– Coñecer as experiencias BIM na Administración pública.</p>
    <p>– Debater sobre estratexias de implantación.</p>
    <p>2. Contidos.</p>
    <p>Trataranse, entre outros, os seguintes temas:</p>
    <p>– Que é o BIM?</p>
    <p>– Iniciativa EsBIM do Ministerio de Fomento.</p>
    <p>– BIM na Administración pública.</p>
    <p>– A xestión do proxecto na contorna BIM.</p>
    <p>3. Destinatarios.</p>
    <p>Esta xornada está principalmente dirixida, e terá preferencia no proceso selectivo, ao persoal de dirección e técnicos funcionarios ou contratados pola Xunta de Galicia co seguinte perfil:</p>
    <p>– Directivos con responsabilidade na xestión de proxectos de construción.</p>
    <p>– Arquitectos e arquitectos técnicos.</p>
    <p>– Enxeñeiros e enxeñeiros técnicos.</p>
    <p>Non obstante, estará aberta a inscrición a técnicos en xeral das administracións públicas de Galicia, tanto autonómica como local, das universidades do Sistema universitario de Galicia, a persoal das entidades do sector público, profesionais e persoas interesadas en xeral.</p>
    <p>4. Desenvolvemento.</p>
    <p>Lugar: EGAP, salón de actos, rúa Madrid 2-4, Santiago de Compostela.</p>
    <p>Data: 6 de outubro de 2016.</p>
    <p>Horario: mañá.</p>
    <p>Duración: 4 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.gal/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia, ata as 23.00 horas do día 3 de outubro de 2016.</p>
    <p>Poderá obterse calquera outra información desde as 8.30 ata as 14.30 horas, nos teléfonos: 981 54 62 41-981 54 62 39.</p>
    <p>7. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final da xornada expediráselles un certificado electrónico de asistencia, descargable desde a área de matrícula (https://egap.xunta.gal/matricula), a aquelas persoas inscritas que participasen asiduamente e sempre que a súa asistencia for igual ou superior ao 90 % das horas lectivas programadas. Este documento estará asinado electronicamente pola EGAP e incluirá, de forma expresa, o contido, a carga lectiva, a data e o lugar de realización da xornada, así como un código de verificación electrónica (CVE) para contrastar a súa autenticidade.</p>
    <p>Santiago de Compostela, 15 de setembro de 2016</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

