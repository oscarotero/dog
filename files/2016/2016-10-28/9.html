---
date: '2016-10-28'
id: G1994-061016-0004
page: 48261
number: 206
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1911/2016).
range: Edicto
url: >-
  https://www.xunta.gal/dog/Publicados/2016/20161028/AnuncioG1994-061016-0004_gl.html
---
<p>M. Asunción Barrio Calle, letrada da Administración de xustiza da Sección Primeira desta Sala do Social do Tribunal Superior de Xustiza de Galicia, fai saber que no procedemento de recurso de suplicación 1911/2016 desta sección, seguido por instancia de Olga Vila Maroto contra a empresa Fábrica de Cerámica del Castro, S.L., Fábrica de Cerámica de Sargadelos, S.L., Instituto Galego de Información, S.A., sobre despedimento disciplinario, se ditou resolución, cuxa parte dispositiva é a seguinte:</p>
    <p>Que desestimando o recurso de suplicación interposto pola representación letrada da demandante Olga Vila Maroto, contra a sentenza do 14 de decembro de 2015, ditada polo Xulgado do Social número 2 de Lugo, en autos 247/2014, seguidos por instancia da referida recorrente fronte ás demandadas, a entidade Fábrica de Cerámica de Sargadelos, S.L. e Fábrica de Cerámicas del Castro, S.L., sobre despedimento, confirmamos integramente a resolución impugnada. </p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta sala dentro do improrrogable prazo de dez días hábiles inmediatos seguintes á data da notificación da sentenza. Se o recorrente non ten a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 35, seguida de catro díxitos correspondentes ao nº do recurso e dous díxitos do ano.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo «Observacións ou Concepto da transferencia» os 16 díxitos que corresponden ao procedemento (1552 0000 80 ou 35 **** ++).</p>
    <p>Unha vez firme, expídase certificación para constancia na peza, que se arquivará neste tribunal e incorpórese o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por esta nosa sentenza, pronunciámolo, mandámolo e asinámolo.</p>
    <p>E para que sirva de notificación en legal forma a Instituto Galego de Información, S.A., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 23 de setembro de 2016</p>
    <footer><p>A letrada da Administración de xustiza </p></footer>

