---
date: '2016-10-05'
id: G0210-290916-0002
page: 45951
number: 190
agency: 'Cámara Oficial de Comercio, Industria e Navegación de Vigo'
section: VI. Anuncios. c) Outros anuncios.
title: >-
  ANUNCIO da convocatoria pública de axudas para o desenvolvemento de
  diagnósticos de innovación comercial no marco do Plan de comercio retallista,
  financiado polo Fondo Europeo de Desenvolvemento Rexional (Feder) da Unión
  Europea e pola Secretaría de Estado de Comercio.
range: Anuncio
url: >-
  https://www.xunta.gal/dog/Publicados/2016/20161005/AnuncioG0210-290916-0002_gl.html
---
<p>As cámaras oficiais de Comercio, Industria, Servizos e Navegación da Coruña, Lugo, Ourense, Pontevedra, Vigo e Vilagarcía de Arousa, Santiago de Compostela e Tui informan da convocatoria pública de axudas para o desenvolvemento de diagnósticos de innovación comercial no marco do Plan de comercio retallista, financiado polo Fondo Europeo de Desenvolvemento Rexional (Feder) da Unión Europea e pola Secretaría de Estado de Comercio.</p>
    <p>Primeiro. Beneficiarios</p>
    <p>Pemes ou empresas autónomas da demarcación territorial das respectivas cámaras de comercio que pertenzan a algunha das epígrafes de actividade do CNAE-2009, grupo 47 ou que estean dadas de alta no IAE nas epígrafes 64, 65 ou 66. Quedan excluídas as farmacias.</p>
    <p>Segundo. Obxecto</p>
    <p>O obxecto da convocatoria é promover a participación das pemes comerciais da demarcación das cámaras oficiais de Comercio, Industria, Servizos e Navegación da Coruña, Lugo, Ourense, Pontevedra, Vigo e Vilagarcía de Arousa, Santiago de Compostela e Tui na actuación de diagnósticos de innovación comercial do Plan de comercio retallista. Esta actuación ten como obxectivo principal contribuír á mellora da competitividade dos comercios, mediante a realización de diagnósticos individualizados e informe de recomendacións de mellora, co fin de impulsar a adopción, por parte deles de metodoloxías e solucións que permitan mellorar a súa situación competitiva.</p>
    <p>Terceiro. Convocatoria</p>
    <p>O texto completo desta convocatoria está á disposición das empresas nas sedes das cámaras oficiais de Comercio, Industria, Servizos e Navegación da Coruña, Lugo, Ourense, Pontevedra, Vigo e Vilagarcía de Arousa, Santiago de Compostela e Tui.</p>
    <p>Cuarto. Prazo de presentación de solicitudes</p>
    <p>O prazo para a presentación de solicitudes ábrese ao día seguinte da publicación deste anuncio e finalizará o día 23 de novembro de 2016 ás 14.00 horas. O modelo de solicitude de participación poderá descargarse a través das páxinas web das respectivas cámaras de comercio:</p>
    <p>A Coruña: www.camaracoruna.com </p>
    <p>Lugo: www.camaralugo.com</p>
    <p>Ourense: www.camaraourense.com </p>
    <p>Pontevedra, Vigo e Vilagarcía de Arousa: www.camarapvv.com</p>
    <p>Santiago de Compostela: www.camaracompostela.com </p>
    <p>Tui: www.camaratui.com </p>
    <p>Vigo, 29 de setembro de 2016</p>
    <footer><p>Manuel Fernández Pool<br>Secretario xeral da Cámara Oficial de Comercio, Industria, <br>Servizos e Navegación de Pontevedra, Vigo e Vilagarcía de Arousa</p></footer>

