---
date: '2016-10-05'
id: G0423-230916-0002
page: 45908
number: 190
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 9 de setembro de 2016, do Servizo de Mobilidade de Lugo, polo que
  se notifican as resolucións ditadas nos expedientes sancionadores en materia
  de transportes terrestres, devoltas polo servizo de Correos porque, intentada
  a notificación, non se puido efectuar (expediente LU-01430-O-2015 e tres
  máis).
range: Anuncio
url: >-
  https://www.xunta.gal/dog/Publicados/2016/20161005/AnuncioG0423-230916-0002_gl.html
---
<p>A persoa titular da Xefatura Territorial de Lugo ditou a resolución do expediente sancionador LU-01430-O-2015 e tres máis por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, a notificación efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>. En consecuencia, mediante este anuncio notifícanselles as resolucións ditadas ás persoas interesadas.</p>
    <p>Son informadas de que os expedientes sancionadores se atopan á súa disposición nas oficinas do Servizo de Mobilidade de Lugo.</p>
    <p>Comunicáselles que contra a resolución sancionadora, que non é definitiva na vía administrativa, cabe recurso de alzada, ante a persoa titular da Dirección Xeral de Mobilidade da Consellería de Infraestruturas e Vivenda, no prazo dun mes contado desde o día seguinte ao da publicación deste anuncio no BOE.</p>
    <p>En caso de conformidade coa resolución sancionadora, a persoa interesada deberá aboar a multa imposta empregando o modelo impreso que se facilitará no Servizo de Mobilidade de Lugo.</p>
    <p>No caso de non presentar recurso de alzada e non pagar a sanción imposta, procederase ao seu cobramento pola vía de constrinximento segundo o previsto no artigo 97 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Lugo, 9 de setembro de 2016</p>
    <footer><p>Mª del Pilar Represa Fernández<br>Xefa do Servizo de Mobilidade de Lugo</p></footer>
    <h2>ANEXO</h2>
    <table>
     <thead>
      <tr>
       <td>Expediente
        Matrícula</td>
       <td>Persoa sancionada
        DNI/CIF</td>
       <td>Infracción cometida
        Data-Hora-Estrada-p.q.</td>
       <td>Precepto cualificador</td>
       <td>Precepto sancionador</td>
       <td>Sanción imposta</td>
      </tr>
     </thead>
     <tbody>
      <tr>
       <td>LU-01430-O-2015
        0027-CBM</td>
       <td>Dahlia Nerine, S.L.
        B66154683</td>
       <td>O exceso igual ou superior ao 2,5 por cento e inferior ao 10 por cento sobre a MMA total en vehículos con MMA superior a 12 toneladas. Exceso de peso superior al 2,5 %.
        25.8.2015; 8.21; NVI; 543,8</td>
       <td>Art. 142.2 LOTT</td>
       <td>Art. 143.1.c) LOTT</td>
       <td>301 euros</td>
      </tr>
      <tr>
       <td>LU-01747-O-2015
        B-7234-WW</td>
       <td>Forrajes Galicia 
        B70443684</td>
       <td>Non levar a bordo do vehículo a documentación formal que acredite a posibilidade legal de prestar o servizo.
        22.8.2015; 11.10; N-634; 658,5</td>
       <td>Art. 142.8 LOTT</td>
       <td>Art. 143.1.b) LOTT</td>
       <td>201 euros</td>
      </tr>
      <tr>
       <td>LU-01965-O-2015
        8733-FFB</td>
       <td>Transportes Urgentes Raca 2, S.L. 
        B84670132</td>
       <td>A falta de consignación da lectura do contaquilómetros nunha folla de rexistro ou documento de impresión dos tempos de condución e descanso, ao final da xornada.
        20.11.2015; 11.30; N540; 1,0</td>
       <td>Art. 142.4 LOTT</td>
       <td>Art. 143.1.c) LOTT</td>
       <td>301 euros</td>
      </tr>
      <tr>
       <td>LU-01966-O-2015
        8733-FFB</td>
       <td>Transportes Urgentes Raca 2, S.L. 
        B84670132</td>
       <td>A falta de consignación do lugar de comezo ou do final de utilización nunha folla de rexistro ou documento de impresión dos tempos de condución e descanso.
        20.11.2015; 11.30; N540; 1,0</td>
       <td>Art. 142.4 LOTT</td>
       <td>Art. 143.1.c) LOTT</td>
       <td>301 euros</td>
      </tr>
     </tbody>
    </table>

