---
date: '2000-08-21'
id: 104C6
page: 12
number: 161
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de xullo de 2000 pola que se autoriza a inclusión da Escola de
  Música Municipal da Capela (A Coruña), Escola de Música Municipal A Fábrica de
  Oleiros (A Coruña) e a Escola de Música Municipal de Campo Lameiro
  (Pontevedra) no Rexistro de Escolas de Música.
range: Orde
url: 'https://www.xunta.gal/dog/Publicados/2000/20000821/Anuncio104C6_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo,</p>
<p>establece que poderán cursarse estudios de música ou de danza en escolas específicas. Así mesmo, a Orde do 11 de marzo de 1993 (DOG do 22 de abril), regula as condicións de creación e funcionamento destas escolas na Comunidade Autónoma de Galicia.</p>
<p>Por outra banda, o Decreto 213/1998, do 10 de xullo, no seu artigo 1 establece que lle corresponden á Consellería de Educación e Ordenación Universitaria as competencias de planificación, regulación e administración do ensino en toda a súa extensión.</p>
<p>Presentadas as solicitudes de inclusión no Rexistro de Escolas de Música polos concellos de Oleiros (A Coruña), A Capela (A Coruña) e Campo Lameiro (Pontevedra), os servicios competentes da Consellería de Educación e Ordenación Universitaria comprobaron a efectividade do cumprimento dos requisitos esixidos na Orde do 11 de marzo de 1993.</p>
<p>Esta consellería,</p>
<p>DISPÓN:</p>
<p>Primeiro.-Autoriza-la inclusión no Rexistro de Escolas de Música da Escola de Música Municipal da Capela (A Coruña), Escola de Música Municipal A Fábrica de Oleiros (A Coruña) e a Escola de Música Municipal de Campo Lameiro (Pontevedra), segundo os datos que figuran no anexo.</p>
<p>Segundo.-As ditas escolas quedan sometidas ó réxime de escolas de música e danza, segundo o establecido na Orde do 11 de marzo de 1993 (DOG do 22 de abril), e ós servicios de inspección correspondientes.</p>
<p>Disposicións derradeiras</p>
<p>Primeira.-Facúltase o director xeral de Centros e Inspección Educativa para dicta-las disposicións necesarias para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Contra esta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 18 de xullo de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: A Coruña.</p>
<p>Concello: A Capela.</p>
<p>Localidade: A Capela.</p>
<p>Enderezo: As Neves, s/n.</p>
<p>Código do centro: 15032091.</p>
<p>Denominación específica: Escola de Música Municipal da Capela.</p>
<p>Titular: Concello da Capela.</p>
<p>Provincia: A Coruña.</p>
<p>Concello: Oleiros.</p>
<p>Localidade: Perillo.</p>
<p>Enderezo: rúa do Inglés, nº 11.</p>
<p>Código do centro: 15032108.</p>
<p>Denominación específica: Escola de Música Municipal A Fábrica.</p>
<p>Titular: Concello de Oleiros.</p>
<p>Provincia: Pontevedra.</p>
<p>Concello: Campo Lameiro.</p>
<p>Localidade: Campo Lameiro.</p>
<p>Enderezo: Chanciña de Arriba, s/n.</p>
<p>Código do centro: 36024151.</p>
<p>Denominación específica: Escola de Música Municipal de Campo Lameiro.</p>
<p>Titular: Concello de Campo Lameiro.</p>

