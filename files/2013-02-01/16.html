---
date: '2013-02-01'
id: G2347-140113-0002
page: 2908
number: 23
agency: Xulgado do Social número 4 da Coruña
section: V. Administración de xustiza.
title: EDICTO (922/2012).
range: Edicto
url: >-
  https://www.xunta.gal/dog/Publicados/2013/20130201/AnuncioG2347-140113-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 922/2012 por instancia de Agustín Beiro Buitrón contra a empresa Austral Instalaciones, S.L. e o Fondo de Garantía Salarial, sobre despedimento, nos cales se ditou sentenza o 8 de xaneiro de 2013 que, copiada nos particulares necesarios, di así:</p>
    <p>«Resolución.</p>
    <p>Estímanse as demandas interpostas por Agustín Beiro Buitrón fronte a Austral Instalaciones, S.L. e, en consecuencia:</p>
    <p>– Declárase improcedente o despedimento do demandante comunicado a través de carta datada o 13 de agosto de 2012.</p>
    <p>– Declárase extinguido, con data da presente resolución, o contrato que une o demandante con Austral Instalaciones, S.L.</p>
    <p>– Condénase a Austral Instalaciones, S.L. a aboar ao demandante as seguintes cantidades:</p>
    <p>• 2.173,75 euros, en concepto de indemnización.</p>
    <p>• 8.813,35 euros, en concepto de salarios de tramitación.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o deposito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Austral Instalaciones, S.L. expido e asino a presente.</p>
    <p>A Coruña, 14 de xaneiro de 2013</p>
    <footer><p>O secretario xudicial</p></footer>

