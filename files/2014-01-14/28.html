---
date: '2014-01-14'
id: C3K1-271213-0001
page: 1541
number: 8
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 26 de decembro de 2013, da Secretaría Xeral Técnica da Consellería
  de Sanidade, pola que se notifica a resolución do expediente 284/12, de
  reclamación de responsabilidade patrimonial.
range: Cédula
url: >-
  https://www.xunta.gal/dog/Publicados/2014/20140114/AnuncioC3K1-271213-0001_gl.html
---
<p>Con data do 11 de novembro de 2013, a conselleira de Sanidade ditou resolución sobre a reclamación de responsabilidade patrimonial presentada por Antonio Pego Romero con data do 23 de marzo de 2012.</p>
    <p>Intentada a notificación desta resolución segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio da presente cédula, e segundo o disposto no número 5 do referido artigo, notifícase a Antonio Pego Romero o contido da referida resolución, que figura como anexo, para que poida ter coñecemento dela.</p>
    <p>E, como consonte o artigo 61 da devandita Lei 30/1992, do 26 de novembro, a publicación da resolución de responsabilidade patrimonial pode lesionar dereitos ou intereses lexítimos, esta cédula limítase á publicación, como anexo, dunha breve indicación do contido do acto e do lugar onde o interesado poderá comparecer en prazo, para coñecemento do contido íntegro do devandito acto e constancia de tal coñecemento.</p>
    <p>Así mesmo, lémbrolle que contra a resolución que se notifica, que pon fin á vía administrativa, de acordo co artigo 109 da Lei 30/1992, do 26 de novembro, poderá interpor recurso contencioso-administrativo, de acordo co que establece o artigo 14.1 regra segunda da Lei 29/1998, do 13 de xullo, reguladora da xurisdición contencioso-administrativa (modificada pola Lei 37/2011, do 10 de outubro, de medidas de axilización procesual). O prazo será de dous meses que se contarán desde o día seguinte ao da notificación, de conformidade co artigo 46 da referida Lei 29/1998.</p>
    <p>A presente cédula expídese para que conste e lle sirva de notificación ao interesado, en cumprimento do disposto no artigo 59.5 da Lei 30/1992, do 26 de novembro.</p>
    <p>Santiago de Compostela, 26 de decembro de 2013</p>
    <footer><p>P.S. (Artigo 6.1.c) do Decreto 41/2013, do 21 de febreiro)<br>Ramón Martínez Blanco<br>Vicesecretario xeral da Consellería de Sanidade</p></footer>
    <h2>ANEXO</h2>
    <p>Nº expediente: 284/12.</p>
    <p>Reclamante: Antonio Pego Romero.</p>
    <p>DNI/NIF: 33247443-T.</p>
    <p>Último enderezo coñecido: rúa Cruceiro da Coruña, 14, 3, A, 15705 Santiago de Compostela.</p>
    <p>Contido da notificación: considerar que Antonio Pego Romero desiste na reclamación de responsabilidade patrimonial presentada pola asistencia sanitaria prestada á súa nai, Emilia Romero Abeijón, no Complexo Hospitalario Universitario de Santiago.</p>
    <p>Lugar de comparecencia: Secretaría Xeral Técnica da Consellería de Sanidade, Edificio Administrativo San Lázaro, 15703 Santiago de Compostela.</p>
    <p>Prazo de comparecencia: 15 días.</p>

