---
date: '2014-03-26'
id: G2188-060314-0001
page: 12822
number: 59
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (247/2012).
range: Edicto
url: >-
  https://www.xunta.gal/dog/Publicados/2014/20140326/AnuncioG2188-060314-0001_gl.html
---
<p>Sarai Paniagua Acera, secretaria xudicial do Xulgado de Primeira Instancia número 5 de Vigo, certifico que no presente procedemento de divorcio 247/2012, se ditou a seguinte resolución do tenor literal seguinte:</p>
    <p>«Sentenza nº 76.</p>
    <p>Vigo, 14 de febreiro de 2014.</p>
    <p>Mª Isabel Benito Sánchez, xuíza substituta do Xulgado de Primera Instancia número 5 de Santiago de Compostela viu os autos seguidos neste xulgado baixo nº 247/2012, sobre disolución de matrimonio por divorcio, actuando como demandante Paula Costas Comesaña, representada pola procuradora Sra. Pérez González, baixo a dirección do letrado Sr. Martínez González, contra Tarquin Robert Simon Etherington, declarado en situación de rebeldía procesual e coa intervención do Ministerio Fiscal, sobre a base dos seguintes.</p>
    <p>(Seguen antecedentes de feito e fundamentos de dereito).</p>
    <p>Decido.</p>
    <p>Estimando como estimo integramente a demanda interposta pola procuradora Sra. Pérez González, en nome e representación de Paula Costas Comesaña, fronte a Tarquin Robert Simon Etherington, declaro disolto, por divorcio, o matrimonio formado polos referidos cónxuxes, celebrado en Vigo, o día 2 de xuño de 2007, con todos os efectos legais inherentes á devandita declaración, sen facer especial pronunciamento en canto ás custas deste xuízo.</p>
    <p>Acordo as seguintes medidas definitivas:</p>
    <p>Primeira. Atribúese á esposa a garda e custodia do fillo, sendo compartida a patria potestade.</p>
    <p>Segunda. O uso do domicilio familiar, atribúese á esposa.</p>
    <p>Terceira. O esposo deberá aboar, en concepto de pensión de alimentos para o seu fillo, a suma de 200 euros mensuais, que haberá de ingresar, con carácter anticipado e dentro dos cinco primeiros días de cada mes, na conta que para o efecto indique a esposa, cantidade que se actualizará anualmente, cada mes de marzo, conforme as variacións que experimente o IPC.</p>
    <p>Ambos os dous esposos aboarán por metade os gastos extraordinarios do menor, entendéndose por tales, en especial, os médicos e farmacéuticos extraordinarios non cubertos pola Seguridade Social.</p>
    <p>Cuarta. Recoñécese a favor do pai, o seguinte réxime de visitas:</p>
    <p>a) Fins de semana alternos, desde as 20.00 horas do venres, ata as 20.00 horas do domingo, visitas estas que deberán verificarse na cidade de Vigo.</p>
    <p>b) Durante as vacacións de Nadal, o fillo permanecerá con cada un dos esposos un destes dous períodos, de forma alternativa cada ano; comprendendo o primeiro período, desde as 20.00 horas do día 22 de decembro, ata a mesma hora do día 30 de decembro; e o segundo, desde as 20.00 horas do 30 de decembro, ata a mesma hora do 6 de xaneiro. Comezará a nai gozando do primeiro período o primeiro ano.</p>
    <p>c) As vacacións de Semana Santa, pasaraas o menor co pai os anos impares e coa nai os pares.</p>
    <p>d) Durante as vacacións de verán o fillo permanecerá co pai trinta días das vacacións escolares, logo de acordo das datas polos proxenitores e, en defecto de acordo, o mes de xullo nos anos pares e o mes de agosto nos impares.</p>
    <p>e) As entregas e recollidas do menor, para o desenvolvemento das visitas, serán no domicilio materno, sendo de cargo do pai os gastos de desprazamento.</p>
    <p>Firme que sexa esta resolución, comuníquese ao Rexistro Civil correspondente, onde consta a inscrición do matrimonio, co fin de que se proceda á súa anotación marxinal, deixándose constancia de tal circunstancia nos autos».</p>
    <p>Notifíquese esta resolución ás partes, facéndolles saber que contra esta cabe recurso de Apelación para ante a Audiencia Provincial de Pontevedra, que se interpoñerá ante este xulgado, no prazo de vinte días, a partir da súa notificación.</p>
    <p>E para que conste e sirva de notificación a Tarquin Robert Simon Etherintong, en paradoiro descoñecido, expido e asino o presente edicto.</p>
    <p>Vigo, 6 de marzo de 2104</p>
    <footer><p>A secretaria xudicial</p></footer>

