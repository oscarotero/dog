---
date: '2019-07-10'
id: C141-010719-0010
page: 32577
number: 130
agency: Portos de Galicia
section: VI. Anuncios. a) Administración autonómica.
title: >-
  CÉDULA do 27 de xuño de 2019 pola que se fai pública a resolución que estima o
  recurso potestativo de reposición interposto contra a resolución que decreta a
  caducidade de concesión administrativa no porto de Combarro (Poio).
range: Cédula
url: >-
  https://www.xunta.gal/dog/Publicados/2019/20190710/AnuncioC141-010719-0010_gl.html
---
<p>De conformidade co disposto nos artigos 45 e 46 da Lei 39/2015 (BOE nº 236, do 2 de outubro), do procedemento administrativo común das administracións públicas, e por motivos de interese público que o fan aconsellable, faise público, mediante a publicación no <em>Boletín Oficial del Estado</em> e no <em>Diario Oficial de Galicia</em>, que o 27 de xuño de 2019 a Presidencia de Portos de Galicia emitiu a resolución que acorda estimar o recurso potestativo de reposición interposto por Combarromar, S.A. contra a resolución desta presidencia do 29 de marzo de 2019 que decreta a caducidade da concesión administrativa outorgada a Combarromar, S.A. por resolución da Presidencia de Portos de Galicia do 15 de decembro de 2006, para a ocupación de dominio público portuario do porto de Combarro con destino á construción e explotación de instalacións para a navegación recreativa, resolución que, polo tanto, queda arquivada e fai recobrar toda a súa vixencia á concesión administrativa.</p>
    <p>A resolución emítea a Presidencia de Portos de Galicia con base nas competencias que lle confire a ese órgano o artigo 12.3.j) da Lei 6/2017, do 12 de decembro, de portos de Galicia, e de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas.</p>
    <p>O expediente completo para o seu exame está na sede dos servizos centrais da entidade pública empresarial Portos de Galicia, onde poderá ser consultado de luns a venres, das 9.00 ás 14.00 horas.</p>
    <p>A resolución pode ser obxecto de recurso contencioso-administrativo, que deberá ser interposto nun prazo de dous meses contados desde o día seguinte ao da notificación que se teña efectuado ao interesado sinalado ou, noutro caso, contados desde a publicación desta cédula, ante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 27 de xuño de 2019</p>
    <footer><p>José Juan Durán Hermida<br>Presidente de Portos de Galicia</p></footer>

