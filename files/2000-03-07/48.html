---
date: '2000-03-07'
id: '60E6'
page: 3
number: 46
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 25 de xaneiro de 2000, da Delegación Provincial de Lugo, de
  notificación de requirimento á promotora inmobiliaria José Prado Gay, de Lugo.
range: Cédula
url: 'https://www.xunta.gal/dog/Publicados/2000/20000307/Anuncio60E6_gl.html'
---
<p>A Delegación Provincial do Instituto Galego da Vivenda e Solo de Lugo tramitou dilixencias previas 15/1999, seguidas en virtude de denuncias formuladas por Celestino Valín Pardo, na súa calidade de presidente da comunidade de propietarios do edificio nº 284 da Avda. Carrero Blanco de Lugo, contra a promotora inmobiliaria José Prado Gay, finalizando este trámite con requirimento á empresa constructora para que emende as deficiencias observadas no edificio en cuestión.</p>
<p>As obras de reparación que hai que realizar concrétanse en:</p>
<p>-A saída de gases queimados da calefacción colectiva non cumpre coa estanqueidade idónea e introduce fumes dentro das vivendas.</p>
<p>-A porta da sala de caldeiras non abre na súa totalidade porque toca cunha conducción de saneamento colgada do teito.</p>
<p>-A rampla do garaxe non cumpre coas medidas que aparecen nos planos de estado definitivo; onde pon 3 m aparecen 2,80 m.</p>
<p>-A porta de acceso ó garaxe ten unha medida de 2,60 m.</p>
<p>-Fisuras en corredor de rochos.</p>
<p>-Na escaleira e no portal aparecen manchas de fumes, que saen a través do forxado e das conduccións eléctricas.</p>
<p>-Acredita-la certificación de instalacións de calefacción e A.C.S.</p>
<p>Para este fin concédeselle á empresa un prazo de 10 días para a remisión de proxecto e orzamento a esta delegación provincial, e un prazo de 30 días para a súa execución.</p>
<p>A non-realización das obras nos prazos sinalados determinará a iniciación do oportuno expediente sancionador.</p>
<p>Lugo, 25 de xaneiro de 2000.</p>
<p>Antonio Boné Pina</p>
<p>Delegado provincial do Instituto Galego</p>
<p>da Vivenda e Solo</p>

