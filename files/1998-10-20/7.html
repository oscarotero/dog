---
date: '1998-10-20'
id: 4D4A
page: 11
number: 203
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto (93/1994).
range: Edicto
url: 'https://www.xunta.gal/dog/Publicados/1998/19981020/Anuncio4D4A_gl.html'
---
<p>A xuíza do Xulgado de Primeira Instancia e Instrucción número un de Arzúa fai saber: que neste xulgado do meu cargo, baixo o número 93/1994, séguese procedemento executivo outros títulos, por instancia de Banco Pastor, S.A., representado polo procurador Victorino Regueiro Muñoz, contra Manuel Vázquez López, domiciliada en Barazón-Santiso, Ana María Rodríguez Iglesias, domiciliada en Barazón-Santiso e María Alicia Vázquez López, domiciliada en Barazón-Santiso, en reclamación de cantidade, nos autos do cal se acordou sacar á venda en primeira e poxa pública, polo termo de vinte días e prezo da súa avaliación, os seguintes bens embargados no procedemento e que ó final do presente edicto se detallarán:</p>
<p>Os bens saen a licitación nun só lote.</p>
<p>A poxa celebrarase o próximo día 21 de decembro de 1998, ás once horas da mañá, na Sala de Audiencia deste xulgado, sito na rúa de Lugo, 45-47 de Arzúa, baixo as seguintes condicións:</p>
<p>1. O tipo de remate será o do valor dado ós bens, sen que se admitan ofertas que non cubran as dúas terceiras partes da dita suma.</p>
<p>2. Para tomaren parte na poxa deberán consignar previamente os licitadores polo menos o vinte por cento do tipo do remate no establecemento destinado para o efecto (Banco Bilbao Vizcaya, S.A., oficina 1475, conta de consignacións número 1510-000 a favor do expediente executivo 93/1994.</p>
<p>3. Soamente o executante poderá cede-lo remate a un terceiro.</p>
<p>4. Poderán facerse ofertas por escrito en prego pechado, desde o anuncio da poxa ata a súa celebración, depositándoa na mesa do xulgado, e xunto co prego, o xustificante acreditativo do ingreso do importe citado no punto nº 2.</p>
<p>5. Para o suposto de que resultase deserta a primeira poxa, sinálase para que teña lugar a segunda o próximo día 21 de xaneiro de 1999, ás once horas, nas mesmas condicións cá primeira, excepto o tipo do remate que será o setenta e cinco por cento do da primeira, e caso de resultar deserta a dita segunda poxa, celebrarase unha terceira, sen suxeición a tipo, o día 18 de febreiro de 1999, tamén ás once horas, rexendo para a dita poxa as restantes condicións fixadas para a segunda.</p>
<p>E para que así conste e sirva de notificación ó público en xeral e ós demandados en particular, expídese o presente edicto para a súa publicación nos respectivos boletíns oficiais que correspondan.</p>
<p>Dado en Arzúa o oito de setembro de mil novecentos noventa e oito.</p>
<p>O secretario</p>
<p>Rubricado</p>
<p>Relación de bens obxecto de poxa</p>
<p>Referencia catastral: 001604100 NH84 E, do catastro de urbana diseminado; sita no lugar de Barazón número 41, termo municipal de Santiso. Linda ó norte: camiño público; ó sur: Jesús e Fermín Vázquez Guntín e Xesús Piñeiro Silva; leste: camiño público e oeste: camiño público, Constantino Cagide Miguélez e outro. Polos signos externos pódese evidenciar sobre o terreo que é unha casa de planta rectangular de dúas alturas, construída hai máis de cincuenta anos con paredes de pedra, piso de madeira, en estado regular de conservación e dispón duns alboios anexos. O predio sobre o cal está edificada a casa e a porción circundante, de difícil delimitación (de uso horta, eira e curral), estímase que poida medir uns dous ferrados, equivalente a 10 áreas e 72 centiáreas.</p>
<p>Valoración da casa: dous millóns cincocentas mil pesetas (2.500.000 pesetas).</p>
<p>8850</p>

