---
date: '2003-03-31'
id: BAA6
page: 3
number: 63
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Resolución do 26 de marzo de 2003, da Secretaría Xeral da Consellería de
  Política Agroalimentaria e Desenvolvemento Rural, pola que se convocan trinta
  e oito cursos de aplicador/manipulador de praguicidas de usos fitosanitario e
  gandeiro para agricultores.
range: Resolución
url: 'https://www.xunta.gal/dog/Publicados/2003/20030331/AnuncioBAA6_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes, e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de formación para realizar tratamentos con praguicidas, así como para a obtención do carné de manipuladores deste productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia celebrar.</p>
<p>A finalidade principal destes cursos é conseguir unha formación adecuada para os agricultores que realicen tratamentos na súa propia explotación, sen</p>
<p>empregar persoal auxiliar, con productos fitosanitarios ou de uso gandeiro, de categorías toxicolóxicas nociva ou tóxica, co obxecto de que poidan obte-lo carné de manipulador para eses productos, de nivel básico, que os capacite para exerce-la devandita actividade a nivel autonómico e estatal.</p>
<p>En consecuencia, anúnciase a convocatoria de trinta e oito cursos de aplicador/manipulador de praguicidas que terán lugar de acordo coas seguintes bases:</p>
<p>1. Clase de cursos que se van impartir.</p>
<p>Cursos de aplicador/manipulador de productos fitosanitarios de uso gandeiro. Nivel básico.</p>
<p>2. Datos dos organismos organizadores.</p>
<p>Os organismos organizadores serán o Centro de Formación, Investigación e Tecnoloxía Agraria de Galicia, en colaboración coas organizacións profesionais agrarias.</p>
<p>3. Obxectivos dos cursos.</p>
<p>Que os agricultores que produzan alimentos para consumo propio ou para a venda efectúen correctamente os tratamentos con praguicidas para poder garantir así que se gardan os prazos de seguridade obrigatorios para cada praguicida e se cumpren coas esixencias legais en vigor en canto a límites de residuos.</p>
<p>Que o aplicador utilice o equipo de protección adecuado para evita-los posibles danos á súa saúde e á doutras persoas.</p>
<p>Que o agricultor coñeza os primeiros auxilios que se deben prestar en caso de que se produza unha intoxicación con praguicidas.</p>
<p>Que as técnicas de aplicación dos praguicidas se realicen de forma que se impida a posible contaminación do ambiente.</p>
<p>4. Destinatarios.</p>
<p>a) Destinatarios: agricultores que realicen tratamentos na Comunidade Autónoma de Galicia con productos fitosanitarios ou de uso gandeiro.</p>
<p>b) Número de prazas: o número de alumnos que poderá participar por curso será de 30 como máximo.</p>
<p>Criterios de selección: o solicitante deberá ter, alomenos, 18 anos.</p>
<p>Na selección terán prioridade os agricultores especificados no punto 3, e os preseleccionados polas cooperativas e organizacións profesionais agrarias que colaboren na realización do curso.</p>
<p>5. Realización.</p>
<p>Os lugares e datas de realización dos trinta e oito cursos son os que figuran como anexo III de esta resolución.</p>
<p>Duración e horario:</p>
<p>-Duración de cada curso: 21 horas lectivas distribuídas en 13 horas de clases teóricas e 8 de clases prácticas.</p>
<p>O horario de cada curso será das 15.30 horas ás 19.30 horas de luns a xoves, e das 9 ás 14 horas o venres.</p>
<p>Os coordinadores de cada curso poderán modifica-lo horario ou ben os días se fose necesario.</p>
<p>6. Programa.</p>
<p>Os temarios que se impartirán son os que figuran no anexo II.</p>
<p>7. Coordinación técnica do curso.</p>
<p>De acordo coa facultade conferida no artigo 10 da Orde do 30 de xullo de 1997, a coordinación do curso será realizada a través do Centro de Formación, Investigación e Tecnoloxía Agraria de Galicia.</p>
<p>8. Solicitudes e inscrición.</p>
<p>a) Documentación: o persoal que desexe participar neste curso deberá presentar cuberta a solicitude que figura como anexo I xunto cunha fotocopia compulsada do DNI e, se é o caso, certificación da preselección realizada pola organización profesional agraria que colabora na organización do curso.</p>
<p>A documentación sinalada anteriormente presentarase nos rexistros xerais da Consellería de Política Agroalimentaria e Desenvolvemento Rural, das 9 ás 14 horas, ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de instancias permanecerá aberto ata 20 días naturais antes do inicio do curso.</p>
<p>b) Admisión: a relación de solicitantes admitidos exporase no taboleiro de anuncios do organismo convocante e do organismo colaborador, no prazo de 10 días naturais contados a partir do seguinte ó da finalización do prazo sinalado para a inscrición.</p>
<p>9. Certificado de superación do curso.</p>
<p>Para obte-lo certificado de superación do curso, o alumno debe asistir a tódalas sesións deste e ter superadas as probas pertinentes que avalen os coñecementos adquiridos. Unha vez obtido o devandito certificado, poderase solicitar do Centro de Formación, Investigación e Tecnoloxía Agraria de Galicia o carné de manipulador de productos fitosanitarios e de uso gandeiro de nivel básico, que é o único documento válido para poder exerce-la actividade para os efectos de inspección por parte dos organismos oficiais correspondentes.</p>
<p>Santiago de Compostela, 26 de marzo de 2003.</p>
<p>José Antonio Álvarez Vidal</p>
<p>Secretario xeral da Consellería de Política</p>
<p>Agroalimentaria e Desenvolvemento Rural</p>
<p>ANEXO II</p>
<p>Programa do curso de aplicador/manipulador de praguicidas fitosanitarios e de uso gandeiro. Nivel básico.</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios en caso de intoxicación.</p>
<p>5. Medidas preventivas e protectoras para evita-lo risco de uso de praguicidas.</p>
<p>6. Boa práctica fitosanitaria. Protección do ambiente e normas legais.</p>
<p>7. Exercicios prácticos.</p>
<p>8. Proba de avaliación.</p>
<p>Mínimo de horas lectivas: 21.</p>
<p>ANEXO III</p>
<table><tbody><tr><td></td></tr>
<tr><td></td></tr>
<tr><td>PROVINCIA</td><td>LUGARES</td><td>DATAS DE REALIZACIÓN</td></tr>
<tr><td></td></tr>
</tbody></table>
<table><tbody><tr><td>A CORUÑA</td><td>OROSO</td><td>21-25 ABRIL</td></tr>
<tr><td></td></tr>
<tr><td></td><td>O PINO</td><td>13-17 OUTUBRO</td></tr>
<tr><td></td></tr>
<tr><td></td><td>TORDOIA</td><td>22-26 SETEMBRO</td></tr>
<tr><td></td></tr>
<tr><td></td><td>TRAZO</td><td>21-25 ABRIL</td></tr>
<tr><td></td></tr>
<tr><td></td><td>CARBALLO</td><td>5-9 MAIO</td></tr>
<tr><td></td></tr>
<tr><td></td><td>AS PONTES DE GARCÍA RODRÍGUEZ</td><td>5-9 MAIO</td></tr>
<tr><td></td></tr>
<tr><td></td><td>VIMIANZO</td><td>6-10 OUTUBRO</td></tr>
<tr><td></td></tr>
<tr><td></td><td>PONTECESO</td><td>13-17 OUTUBRO</td></tr>
<tr><td></td></tr>
<tr><td></td><td>MONFERO</td><td>27-31 OUTUBRO</td></tr>
<tr><td></td></tr>
<tr><td></td><td>SAN SADURNIÑO</td><td>3-7 NOVEMBRO</td></tr>
<tr><td></td></tr>
<tr><td></td><td>TOURO</td><td>3-7 NOVEMBRO</td></tr>
<tr><td></td></tr>
<tr><td></td><td>BRIÓN</td><td>10-14 NOVEMBRO</td></tr>
<tr><td></td></tr>
<tr><td></td><td>MELIDE</td><td>6-10 OUTUBRO</td></tr>
<tr><td></td></tr>
<tr><td></td><td>FRADES</td><td>6-10 OUTUBRO</td></tr>
<tr><td></td></tr>
<tr><td>LUGO</td><td>O PÁRAMO</td><td>5-9 MAIO</td></tr>
<tr><td></td></tr>
<tr><td></td><td>CASTRO DE REI</td><td>30 XUÑO-4 XULLO</td></tr>
<tr><td></td></tr>
<tr><td></td><td>GUNTÍN</td><td>2-7 XUÑO</td></tr>
<tr><td></td></tr>
<tr><td></td><td>RIOTORTO</td><td>5-9 MAIO</td></tr>
<tr><td></td></tr>
<tr><td></td><td>COSPEITO</td><td>23-27 XUÑO</td></tr>
<tr><td></td></tr>
<tr><td></td><td>A PASTORIZA</td><td>14-18 XULLO</td></tr>
<tr><td></td></tr>
<tr><td></td><td>POL</td><td>7-11 XULLO</td></tr>
<tr><td></td></tr>
<tr><td></td><td>ABADÍN</td><td>16-20 XUÑO</td></tr>
<tr><td></td></tr>
<tr><td></td><td>A FONSAGRADA</td><td>13-17 OUTUBRO</td></tr>
<tr><td></td></tr>
<tr><td></td><td>PEDRAFITA DO CEBREIRO</td><td>20-24 OUTUBRO</td></tr>
<tr><td></td></tr>
<tr><td></td><td>XERMADE</td><td>1-5 SETEMBRO</td></tr>
<tr><td></td></tr>
<tr><td></td><td>PALAS DE REI</td><td>6-10 OUTUBRO</td></tr>
<tr><td></td></tr>
<tr><td></td><td>CARBALLEDO</td><td>3-7 NOVEMBRO</td></tr>
<tr><td></td></tr>
<tr><td></td><td>RIBAS DE SIL</td><td>5-9 MAIO</td></tr>
<tr><td></td></tr>
<tr><td>OURENSE</td><td>VILAMARTÍN DE VALDEORRAS</td><td>20-24 MAIO</td></tr>
<tr><td></td></tr>
<tr><td></td><td>MACEDA</td><td>1-5 SETEMBRO</td></tr>
<tr><td></td></tr>
<tr><td>PONTEVEDRA</td><td>CUNTIS</td><td>5-9 MAIO</td></tr>
<tr><td></td></tr>
<tr><td></td><td>DOZÓN</td><td>21-25 ABRIL</td></tr>
<tr><td></td></tr>
<tr><td></td><td>AGOLADA</td><td>13-17 OUTUBRO</td></tr>
<tr><td></td></tr>
<tr><td></td><td>VILAGARCÍA DE AROUSA</td><td>9-13 XUÑO</td></tr>
<tr><td></td></tr>
<tr><td></td><td>SANXENXO</td><td>16-20 XUÑO</td></tr>
<tr><td></td></tr>
<tr><td></td><td>ARBO</td><td>23-27 XUÑO</td></tr>
<tr><td></td></tr>
<tr><td></td><td>TOMIÑO</td><td>20-24 OUTUBRO</td></tr>
<tr><td></td></tr>
<tr><td></td><td>OIA</td><td>6-10 OUTUBRO</td></tr>
<tr><td></td></tr></tbody></table>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

