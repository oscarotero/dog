---
date: '2003-03-31'
id: BA9E
page: 3
number: 63
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: III. OUTRAS DISPOSICIÓNS
title: >-
  Orde do 12 de marzo de 2003 pola que se fixan os prezos privados de doses
  seminais e de exemplares bovinos e aviares producidos no Centro de Recursos
  Zooxenéticos de Galicia.
range: Orde
url: 'https://www.xunta.gal/dog/Publicados/2003/20030331/AnuncioBA9E_gl.html'
---
<p>O artigo 6 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, dispón que os prezos privados obtidos polos órganos da Administración, entes e organismos autónomos, como contraprestación á cesión ou alleamento de bens ou á prestación de servicios, serán fixados pola consellería correspondente atendendo ás condicións e circunstancias do mercado no que operen, e publicaranse no Diario Oficial de Galicia.</p>
<p>A Consellería de Política Agroalimentaria e Desenvolvemento Rural, está a desenvolver distintos programas dirixidos á salvagarda dos recursos cinexéticos da gandería tradicional.</p>
<p>Como resultado deste programa de conservación xorden, a criterio facultativo dos servicios técnicos responsables, bens excedentes dirixidos á súa venda a disposición de tódolos gandeiros interesados. Esta orde fixa a contraprestación económica destes excedentes.</p>
<p>Por outra banda, a asunción da xestión do Centro de Selección e Reproducción Animal de Fontao por parte da sociedade pública Xenética Fontao, determina que sexa esta sociedade a que fixe os prezos, o que implica a necesidade de derroga-la orde que establecía os prezos privados das doses seminais producidas no dito centro e que foran establecidas por Orde do 6 de marzo de 1998.</p>
<p>De conformidade co devandito artigo e co Decreto lexislativo 1/1992, do 11 de abril, polo que se aproba o texto articulado das bases contidas no capítulo 3º do título II da devandita lei, cómpre fixa-los prezos privados correspondentes á venda de doses seminais e de exemplares bovinos e aviares producidos no</p>
<p>Centro de Recursos Zooxenéticos de Galicia, no marco do Programa de Recuperación de Razas Autóctonas en perigo de extinción.</p>
<p>Por todo iso, e logo do informe favorable da Consellería de Economía e Facenda,</p>
<p>DISPOÑO:</p>
<p>Artigo único.</p>
<p>1. Os prezos privados esixibles polos servicios prestados polo Centro de Recursos Zooxenéticos de Galicia, referentes ás doses seminais de gando bovino e ós exemplares bovinos e aviares de razas autóctonas en perigo de extinción son os que figuran no anexo desta orde.</p>
<p>2. Os referidos prezos entenderanse co correspondente IVE.</p>
<p>Disposición derrogatoria</p>
<p>Queda derrogada a Orde do 6 de marzo de 1998 (DOG do 18 de marzo), pola que se actualizan os prezos privados das doses seminais producidas no Centro de Selección e Reproducción Animal de Fontao.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de marzo de 2003.</p>
<p>Juan Miguel Diz Guedes</p>
<p>Conselleiro de Política Agroalimentaria</p>
<p>e Desenvolvemento Rural</p>
<p>ANEXO</p>
<p>Prezos privados de doses seminais e exemplares producidos no Centro de Recursos Zooxenéticos de Galicia en Fontefiz (Coles-Ourense).</p>
<p>1. Doses seminais:</p>
<p>* Razas bovinas Cachena, Caldelá, Frieriresa, Limiá e Vianesa: 0,42 A/dose.</p>
<p>2. Exemplares bovinos:</p>
<p>-Touros das razas Cachena, Caldelá, Frieiresa, Limiá e Vianesa de,</p>
<p>* Menos de 12 meses de idade: 250 A/Touro.</p>
<p>* Entre 12-18 meses de idade: 275 A/Touro.</p>
<p>* Maiores de 18 meses de idade: 315 A/Touro.</p>
<p>3. Exemplares da Raza Galiña de Mos:</p>
<p>A. Exemplares inscritos no Rexistro de Nacementos.</p>
<p>* Polos de 1 día: 0,30 A/exemplar.</p>
<p>* Recría de ata 5 meses de idade: 1 A/exemplar.</p>
<p>B. Exemplares inscritos no Rexistro de Reproductores.</p>
<p>* Galos e galiñas de máis de 5 meses de idade: 3 A/exemplar.</p>

