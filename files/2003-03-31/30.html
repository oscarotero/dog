---
date: '2003-03-31'
id: BB12
page: 3
number: 63
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Acordo do 13 de marzo de 2003, da Delegación Provincial da Coruña, polo que se
  somete a información pública a petición de autorización administrativa e a
  aprobación do proxecto de execución da instalación eléctrica que se cita.
  (Expediente IN407A 03/84).
range: Acordo
url: 'https://www.xunta.gal/dog/Publicados/2003/20030331/AnuncioBB12_gl.html'
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, sométese a información pública a petición de autorización administrativa e a aprobación do proxecto de execución da instalación eléctrica que se cita:</p>
<p>Solicitante: Endesa Distribución Eléctrica, S.A.</p>
<p>Domicilio social: Príncipe de Vergara, nº 187, Madrid.</p>
<p>Denominación: ampliación posición de liña 132 kV Pena da Loba en subestación Tesouro.</p>
<p>Situación: As Pontes de García Rodríguez (A Coruña).</p>
<p>Características técnicas: ampliación da posición de liña 132 kV Pena da Loba en subestación Tesouro consistente en:</p>
<p>-Cinco seccionadores trifásicos: de liña con posta a terra, de by pass, de illamentos e dous motorizados de barras I e II, de 2.000 A.</p>
<p>-Interruptor automático de 145 kV e 3.150 A.</p>
<p>-Catro transformadores de intensidade.</p>
<p>-Aparellaxe para protección, sinalización, telemando e medida.</p>
<p>Todas aquelas persoas ou entidades que se consideren afectadas poderán examina-lo expediente e presenta-las súas alegacións nesta delegación provincial, sita no edificio administrativo de Monelos, s/n, 15071 A Coruña, no prazo de vinte días, a partir da última publicación.</p>
<p>A Coruña, 13 de marzo de 2003.</p>
<p>Jesús Espada Martínez</p>
<p>Delegado provincial da Coruña</p>

