---
date: '2017-04-18'
id: G0244-170417-0002
page: 18099
number: 74
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 17 de abril de 2017 pola que se establecen os servizos mínimos
  dirixidos a garantir os servizos esenciais nos centros dependentes da Xunta de
  Galicia durante a folga indefinida convocada polas centrais sindicais
  Confederación Intersindical Galega (CIG), Unión Xeral de Traballadores (UGT) e
  Comisións Obreiras (CCOO), no sector da limpeza de edificios e locais da
  provincia de Lugo, que comeza o día 18 de abril de 2017.
range: Orde
url: >-
  https://www.xunta.gal/dog/Publicados/2017/20170418/AnuncioG0244-170417-0002_gl.html
---
<p>O artigo 28.2 da Constitución española recoñece, como dereito fundamental da persoa, o dereito á folga. O exercicio deste dereito queda condicionado ao mantemento dos servizos esenciais definidos no artigo 2 do Decreto 155/1988, do 9 de xuño (DOG núm. 116, do 20 de xuño).</p>
    <p>Os representantes das centrais sindicais Confederación Intersindical Galega (CIG), Unión Xeral de Traballadores (UGT) e Comisións Obreiras (CCOO) comunicaron á Consellería de Economía, Emprego e Industria a convocatoria da folga que terá lugar de xeito indefinido a partir das 00.00 horas do día 18 de abril de 2017 e afectará todas as empresas do sector da limpeza que prestan servizos na provincia de Lugo e todos os centros de traballo nos cales son adxudicatarias dos servizos de limpeza e, en consecuencia, todos os/as traballadores/as que prestan servizos para elas, salvo que non aplicasen o convenio colectivo de limpeza da provincia de Lugo. </p>
    <p>A necesaria conciliación entre o exercicio do dereito constitucional de folga e o mantemento dos servizos esenciais obriga a esta Administración autonómica galega, de acordo coa normativa vixente, a fixar uns servizos mínimos indispensables para o funcionamento dos servizos esenciais que se concretan nesta orde.</p>
    <p>A xurisprudencia do Tribunal Constitucional, entre outras a STC 183/2006, do 19 de xuño, vén considerando como servizos esenciais aqueles que satisfán dereitos e intereses dos cidadáns vinculados aos dereitos fundamentais, liberdades públicas e bens constitucionalmente protexidos, como son os dereitos á protección da saúde e o dereito á seguridade e hixiene no traballo, de acordo cos seguintes criterios:</p>
    <p>a) Proporcionalidade entre os sacrificios que se impoñan aos folguistas e os que padezan os usuarios dos servizos. </p>
    <p>b) Equilibrio entre os dereitos e intereses dos traballadores en folga e dos cidadáns afectados.</p>
    <p>c) Suficiencia na realización do traballo necesario que permita a cobertura mínima do servizo, aínda sen alcanzar os niveis normais de prestación. </p>
    <p>Os servizos mínimos nos centros sanitarios foron fixados mediante a Orde da Consellería de Sanidade e os dos centros dependentes da Consellería de Política Social foron fixados mediante orde desa consellería.</p>
    <p>O carácter de servizo público esencial concorre naquelas actividades que se prestan desde o sector público ou privado e cuxo mantemento resulta indispensable para garantir o exercicio dos dereitos fundamentais da persoa. Esta folga afecta un servizo de interese xeral para a cidadanía, como é o mantemento das condicións de salubridade, en canto medio indispensable para a satisfacción de bens e dereitos constitucionalmente protexidos, como son, entre outros, o dereito á protección da saúde previsto no artigo 43 da Constitución española. </p>
    <p>A natureza, características e extensión da folga de limpeza imposibilitan a previsión de todos aqueles servizos esenciais que puidesen resultar afectados na hipótese non desexable dunha folga prolongada, polo que esta orde se limita a atender determinados supostos de necesidade inminente, que se motivan a continuación, sen prexuízo da súa posterior modificación en función das circunstancias concorrentes.</p>
    <p>Respecto á Oficina de Turismo de Lugo, propóñense os servizos mínimos indispensables para garantir a salubridade e as condicións de hixiene mínimas, coa limpeza de baños e retirada do lixo, xa que é un lugar de grande afluencia de público.</p>
    <p>En canto aos edificios xudiciais son espazos con grande afluencia de persoas, polo que se considera esencial –por cuestión de hixiene– manter en todo momento a limpeza en todos os baños. Paralelamente, considérase básico o baleiramento de papeleiras e retirada do lixo.</p>
    <p>Polo que se refire ao servizo esencial da educación, con carácter xeral, o artigo 39 da Constitución depara unha protección especial aos menores; dun xeito máis específico, a Lei 4/2011, do 30 de xuño, de convivencia e participación da comunidade educativa (DOG do 15 de xullo), dispón no seu artigo 7 que o alumnado ten dereito a que se respecte a súa identidade, integridade e dignidade persoal, e á protección integral contra toda agresión física e moral.</p>
    <p>Co fin de garantír o normal funcionamento deste servizo esencial é preciso o mantemento dunhas mínimas condicións de hixiene nos centros educativos que se sinalan no anexo, cuxa falla pode provocar nos centros afectados graves problemas de salubridade. </p>
    <p>No edificio da Xefatura Territorial de Sanidade, sito na rúa Montevideo, realizan o seu traballo, entre outras unidades, o Servizo de Laboratorio de Saúde Pública de Galicia, servizo esencial que desenvolve funcións en materia de saúde pública e ademais é o único laboratorio de toda a Comunidade Autónoma que leva a cabo análises de diferentes mostras, restos orgánicos e outros.</p>
    <p>Como consecuencia do exposto, é fundamental a prestación do servizo de limpeza xa que logo, de non facerse, provocaría unha grande acumulación de lixo con restos, entre outros, orgánicos de moluscos, carnes, vísceras, peixes e leite cos efectos que podería comportar (entre outros) de risco para a saúde dos traballadores do edificio.</p>
    <p>No mesmo edificio desenvolven o seu traballo, tamén, a Inspección de Servizos Sanitarios, servizo que ten relación coa prestación de asistencia sanitaria no senso de que o persoal inspector colabora no control das diferentes situacións de IT coa pertinente observación ao paciente, polo que é obvio que ao ter relación coa saúde das persoas se debe prever a designación de servizos mínimos.</p>
    <p>Polo anterior, e dado que o cadro de persoal é de cinco traballadores, propóñense como servizos mínimos dous efectivos.</p>
    <p>No ámbito da Consellería de Economía, Emprego e Industria, nos centros de formación, por tratarse de centros onde se levan a cabo actividades formativas con alumnado que participa nos cursos todos os días, nos cales se deben preservar as condicións hixiénico-sanitarias axeitadas, cómpre a limpeza diaria dos baños.</p>
    <p>Por outra banda, as oficinas de emprego tamén necesitan a prestación do servizo de limpeza coa suficiente frecuencia como para manter limpas as instalacións tendo en conta que teñen público a diario. </p>
    <p>Respecto ao edificio da Área Provincial do Instituto Galego da Vivenda e Solo, e tendo en conta que o servizo está formado por unha traballadora na quenda de 4 horas e outra na quenda de 3 horas pola tarde, e que se trata dun edificio de catro plantas, con baños abertos ao público e funcionarios en cada planta, a limpeza mínima que garanta que non haxa problemas sanitarios exixe establecer como servizo mínimo 1 traballador en, polo menos, unha quenda de 3 horas.</p>
    <p>Polo que respecta aos centros dependentes da Consellería do Medio Rural, ao igual que aos dependentes da Consellería do Mar e aos da Área de Cultura da Consellería de Cultura, Educación e Ordenación Universitaria que se relacionan no anexo, propóñense os servizos mínimos indispensables para garantir a salubridade e as condicións de hixiene mínimas nos centros de traballo coa limpeza de baños e retirada do lixo.</p>
    <p>En consecuencia, por proposta da Comisión de Secretarios, en virtude das facultades que me confire o artigo 1 do Decreto 233/2012, do 5 de decembro, polo que se determina a organización, funcións e competencias da Vicepresidencia da Xunta de Galicia,</p>
    <p class="dog-titulo">DISPOÑO:</p>
    <p>Artigo 1</p>
    <p>1. A convocatoria de folga indefinida efectuada pola Confederación Intersindical Galega (CIG), a Unión Xeral de Traballadores (UGT) e Comisións Obreiras (CCOO), que terá lugar a partir das 00.00 horas do día 18 de abril de 2017 e que afectará todas as empresas do sector da limpeza que prestan servizos na provincia de Lugo e todos os centros de traballo en que son adxudicatarias dos servizos de limpeza e, en consecuencia, todos os/as traballadores/as que prestan servizos para elas, salvo que non aplicasen o convenio colectivo de limpeza da provincia de Lugo, deberá entenderse condicionada ao mantemento dos servizos mínimos, segundo os criterios que se establecen na presente orde.</p>
    <p>2. Terán a consideración de servizos mínimos os que se relacionan no anexo a esta orde. </p>
    <p>Artigo 2</p>
    <p>O persoal necesario para a cobertura dos servizos mínimos deberá ser publicado nos taboleiros de anuncios con antelación suficiente. A designación nominal dos efectivos que deben cubrir os servizos mínimos será realizada polos empregadores e notificada ao persoal designado.</p>
    <p>Disposición derradeira</p>
    <p>Esta orde producirá efectos o mesmo día da súa publicación no Diario Oficial de Galicia.</p>
    <p>Santiago de Compostela, 17 de abril de 2017</p>
    <footer><p>Alfonso Rueda Valenzuela&lt;br&gt;Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO</h2>
    <p>– Servizos mínimos Presidencia da Xunta de Galicia, Axencia Turismo de Galicia:</p>
    <table>
     <tbody>
      <tr>
       <td>Centro</td>
       <td>Persoal total</td>
       <td>Servizos mínimos</td>
       <td>Limpador/a</td>
      </tr>
      <tr>
       <td>Oficina de Turismo (Rúa do Miño, 12-15)</td>
       <td>1</td>
       <td>50 % da xornada</td>
       <td>Limpador/a</td>
      </tr>
     </tbody>
    </table>
    <p>– Servizos mínimos Vicepresidencia e Consellería de Presidencia, Administracións Públicas e Xustiza:</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Edificio Audiencia Provincial</td>
       <td>3</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Edificio Xulgados Lugo</td>
       <td>5</td>
       <td>2 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Edificio Xulgados Chantada</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Edificio Xulgados Mondoñedo</td>
       <td>2</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Edificio Xulgados Monforte de Lemos</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Edificio Xulgados Sarria</td>
       <td>2</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Edificio Xulgados Vilalba</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Edificio Xulgados Viveiro</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Edificio Xulgados Becerreá</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
      <tr>
       <td>Xulgado de Paz de Ribadeo</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tardes</td>
      </tr>
     </tbody>
    </table>
    <p>– Servizos mínimos Consellería de Infraestructuras e Vivenda:</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Xefatura Área IGVS Lugo</td>
       <td>2 (turno de 4 horas y otra de 3 horas)</td>
       <td>1</td>
       <td>Limpador/a</td>
       <td>Tardes</td>
      </tr>
     </tbody>
    </table>
    <p>– Servizos mínimos Consellería de Economía, Emprego e Industria:</p>
    <table>
     <thead>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
     </thead>
     <tbody>
      <tr>
       <td>Centro Formación Profesional Ocupacional Lugo</td>
       <td>3</td>
       <td>1</td>
       <td>Limpador/a</td>
       <td>Tarde</td>
      </tr>
      <tr>
       <td>Centro Formación Profesional Ocupacional de Viveiro</td>
       <td>1</td>
       <td>1</td>
       <td>Limpador/a</td>
       <td>Tarde</td>
      </tr>
      <tr>
       <td>Unidade de Acción Formativa de Monforte</td>
       <td>1</td>
       <td>1</td>
       <td>Limpador/a</td>
       <td>Tarde</td>
      </tr>
      <tr>
       <td>Oficina de Emprego de Becerreá</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Burela</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Chantada</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Lugo Norte</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Lugo Sur</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Mondoñedo</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Monforte</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Ribadeo</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Sarria</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Vilalba</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
      <tr>
       <td>Oficina de Emprego de Viveiro</td>
       <td>1</td>
       <td>1</td>
       <td>Limpador/a</td>
       <td>Martes, xoves</td>
      </tr>
     </tbody>
    </table>
    <p>– Consellería de Sanidade:</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Edificio Xefatura Territorial Sanidade</td>
       <td>5</td>
       <td>2</td>
       <td>Limpador/a</td>
       <td>Tarde</td>
      </tr>
     </tbody>
    </table>
    <p>– Servizos mínimos Consellería de Cultura, Educación e Ordenación Universitaria:</p>
    <table>
     <thead>
      <tr>
       <td>Centro educativo</td>
       <td>Persoal 
        total</td>
       <td>Horas
        totais</td>
       <td>Servizos mínimos
        (horas semanais)</td>
       <td>Posto
        (categoría profesional)</td>
      </tr>
     </thead>
     <tbody>
      <tr>
       <td>CPI Dr. López Suárez (O Saviñao)</td>
       <td>2</td>
       <td>60 h</td>
       <td>30 h</td>
       <td>Limpador/a</td>
      </tr>
      <tr>
       <td>CPI Dr. López Suárez (Friol)</td>
       <td>2</td>
       <td>77 h</td>
       <td>35 h</td>
       <td>Limpador/a</td>
      </tr>
      <tr>
       <td>CPI Ramón Piñeiro (Láncara)</td>
       <td>2</td>
       <td>62 h</td>
       <td>30 h</td>
       <td>Limpador/a</td>
      </tr>
      <tr>
       <td>CPI Plur. Dr. Daniel Monje (Navia
        de Suarna)</td>
       <td>2</td>
       <td>40 h</td>
       <td>20 h</td>
       <td>Limpador/a</td>
      </tr>
      <tr>
       <td>Biblioteca Nodal de Lugo</td>
       <td>2</td>
       <td>37 h</td>
       <td>18,5</td>
       <td>Limpador/a</td>
      </tr>
      <tr>
       <td>Arquivo Histórico Provincial</td>
       <td>2</td>
       <td>20 h</td>
       <td>10 h</td>
       <td>Limpador/a</td>
      </tr>
      <tr>
       <td>Museo Castro de Viladonga</td>
       <td>1</td>
       <td>15 h</td>
       <td>7,5 h</td>
       <td>Limpador/a</td>
      </tr>
     </tbody>
    </table>
    <p>– Consellería do Medio Rural:</p>
    <table>
     <tbody>
      <tr>
       <td>Centro</td>
       <td>Mínimo</td>
       <td>Posto</td>
       <td>Quenda</td>
      </tr>
      <tr>
       <td>Oficinas agrarias comarcais</td>
       <td>50 % da xornada semanal</td>
       <td>Limpador/a</td>
       <td>Tardes</td>
      </tr>
      <tr>
       <td>Distrito forestais</td>
       <td>50 % da xornada semanal</td>
       <td>Limpador/a</td>
       <td>Tardes</td>
      </tr>
      <tr>
       <td>Laboratorio de Sanidade e Produción Animal de Galicia</td>
       <td>1</td>
       <td>Limpador/a</td>
       <td>Tardes</td>
      </tr>
     </tbody>
    </table>
    <p>– Consellería do Mar:</p>
    <table>
     <tbody>
      <tr>
       <td>Centro</td>
       <td>Total</td>
       <td>Servizos mínimos</td>
       <td>Posto</td>
       <td>Quenda</td>
      </tr>
      <tr>
       <td>Edificio Celeiro-Viveiro</td>
       <td>1</td>
       <td>1 (luns e xoves)</td>
       <td>Limpador/a</td>
       <td>Tarde</td>
      </tr>
     </tbody>
    </table>

