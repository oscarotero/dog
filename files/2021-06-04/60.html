---
date: '2021-06-04'
id: G1439-130521-0001
page: 28008
number: 104
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO das bases xerais e das convocatorias e bases específicas dos procesos
  selectivos correspondentes ás ofertas de emprego dos anos 2017 e 2019.
range: Anuncio
url: >-
  https://www.xunta.gal/dog/Publicados/2021/20210604/AnuncioG1439-130521-0001_gl.html
---
<p>No Boletín Oficial da provincia (BOP) de Lugo número 101, do 6 de maio de 2021, publícanse as bases xerais que regulan os procesos selectivos que convoque a Deputación Provincial de Lugo para cubrir prazas vacantes do cadro de persoal funcionario ou laboral fixo incluídas nas ofertas de emprego público, acceso libre (cota xeral e cota discapacitados).</p>
    <p>No mesmo BOP publícanse as convocatorias e as bases específicas dos procesos selectivos para o ingreso ás prazas que a continuación se relacionan, incluídas nas ofertas de emprego da Deputación Provincial de Lugo dos anos 2017 e 2019:</p>
    <p>Número de vacantes: unha (1). Denominación: enxeñeiro/a industrial superior, escala de Administración especial, subescala técnica, técnicos superiores. Sistema de provisión: concurso-oposición. Acceso libre. Grupo A-subgrupo A1. </p>
    <p>Número de vacantes: unha (1). Denominación: enxeñeiro/a técnico/a topógrafo/a, escala de Administración especial, subescala técnica, técnicos medios. Sistema de provisión: concurso-oposición. Acceso libre. Grupo A-subgrupo A2. </p>
    <p>Número de vacantes: tres (3). Denominación: técnico/a superior informática (FP), escala de Administración especial, subescala técnica, técnicos auxiliares. Sistema de provisión: concurso-oposición. Acceso libre. Grupo B.</p>
    <p>Presentación de solicitude (modelo base xeral 5.1): presentaranse no modelo oficial publicado no BOP de Lugo núm. 101, do 6 de maio de 2021 (páxinas 16 a 19), dispoñible en formato editable na páxina web corporativa da Deputación de Lugo www.deputacionlugo.org (Emprego Público-RRHH/procesos selectivos/oferta de emprego). Tamén estará á disposición dos usuarios na sede electrónica no catálogo de servizos-RRHH.</p>
    <p>Lugar de presentación (base xeral 5.2): no Rexistro Electrónico da Deputación Provincial, no Rexistro Xeral da entidade de forma presencial e en calquera outro lugar dos sinalados no artigo 16.4 da vixente Lei 39/2015, do 1 de outubro, do procedemento administrativo común das administracións públicas.</p>
    <p>Prazo de presentación (base xeral 5.3): vinte (20) días naturais contados a partir do día seguinte ao da publicación do extracto da convocatoria e bases no Boletín Oficial del Estado (BOE).</p>
    <p>Documentación que se deberá achegar necesariamente coa solicitude (base xeral 5):</p>
    <p>a) A titulación académica oficial exixida nas bases específicas da convocatoria correspondente. </p>
    <p>b) O DNI, pasaporte, tarxeta de residencia, así como calquera outro documento acreditativo de nacionalidade co alcance establecido no artigo 57 do Real decreto lexislativo 5/2015, do 30 de outubro, polo que se aproba o texto refundido do Estatuto básico do empregado público.</p>
    <p>c) O nivel de galego exixido nas bases específicas da convocatoria.</p>
    <p>d) O xustificante de pagamento da taxa de participación en procedementos selectivos (base xeral 5.5).</p>
    <p>Presentación das acreditacións dos méritos (base xeral 5.4). Os méritos deberán relacionarse na solicitude de participación pero non serán acreditados polas persoas aspirantes ata rematar a fase de oposición, segundo se sinala na base xeral 8.2.1.</p>
    <p>Faise constar expresamente que os sucesivos anuncios que deriven da convocatoria se publicarán no BOP de Lugo, no taboleiro de edictos desta entidade e na súa páxina web.</p>
    <p>Lugo, 10 de maio de 2021</p>
    <footer><p>O presidente da Deputación Provincial de Lugo<br>P.D. (Decreto do 26.7.2019)<br>Pablo Rivera Capón<br>Deputado delegado da Área de Promoción Económica e Social</p></footer>

