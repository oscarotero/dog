---
date: '2021-06-04'
id: G0598-200521-0010
page: 27625
number: 104
agency: 'Consellería de Cultura, Educación e Universidade'
section: III. Outras disposicións.
title: >-
  EXTRACTO da Orde do 20 de maio de 2021 pola que se establecen as bases
  reguladoras do IV Premio CGAC de investigación e ensaio sobre arte
  contemporánea, e se convoca para o ano 2021 (código de procedemento CT143A).
range: Orde
url: >-
  https://www.xunta.gal/dog/Publicados/2021/20210604/AnuncioG0598-200521-0010_gl.html
---
<p>BDNS (Identif.): 567614.</p>
    <p>De conformidade co previsto nos artigos 17.3 b) e 20.8 a) da Lei 38/2003, do 11 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. <em>Beneficiarias</em></p>
    <p>Pode participar no Premio CGAC de investigación e ensaio sobre arte contemporánea, calquera persoa física, maior de idade, que presente un texto inédito en galego, relacionado con labores de investigación e produción de pensamento en arte contemporánea.</p>
    <p>Segundo. <em>Obxecto e finalidade</em></p>
    <p>Tendo en conta a escaseza actual de canles especializadas en Galicia para publicar textos sobre arte contemporánea, o Premio CGAC de investigación e ensaio sobre arte contemporánea, ten por obxecto contribuír á investigación e produción de pensamento en arte contemporánea a través da presentación de traballos que sexan inéditos e redactados en lingua galega.</p>
    <p>Terceiro. <em>Bases reguladoras</em></p>
    <p>Orde do 20 maio de 2021 pola que se establecen as bases reguladoras do IV Premio CGAC de investigación e ensaio sobre arte contemporánea, e se convoca para o ano 2020 (código de procedemento CT143A) (http://cgac.xunta.gal/).</p>
    <p>Cuarto. <em>Contía</em></p>
    <p>Outorgarase un só premio por un importe de tres mil euros (3.000,00 €).</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes finaliza o 30 de setembro de 2021. Con todo, se o período de presentación resulta inferior a un mes, as solicitudes poderán presentarse no prazo dun mes para partir do día seguinte ao da publicación da orde de convocatoria no <em>Diario Oficial de Galicia</em>.</p>
    <p>Santiago de Compostela, 20 de maio de 2021</p>
    <footer><p>O conselleiro de Cultura, Educación e Universidade<br>P.D. (Orde do 9.2.2021)<br>Manuel Vila López<br>Secretario xeral técnico da Consellería de Cultura, Educación e Universidade</p></footer>

