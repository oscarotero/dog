---
date: '2021-06-04'
id: G0427-120521-0001
page: 27969
number: 104
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 7 de maio de 2021 pola que se autoriza a transmisión mortis
  causa, mediante pacto de mellora, da concesión administrativa e da batea
  García Canda V.
range: Resolución
url: >-
  https://www.xunta.gal/dog/Publicados/2021/20210604/AnuncioG0427-120521-0001_gl.html
---
<p>Visto o expediente instruído para os efectos de transmisión da batea García Canda V e da concesión administrativa que a ampara, resulta:</p>
    <p>a) Antecedentes de feito:</p>
    <p>Primeiro. Mediante escrito do 6 de maio de 2021, Leonisa Alvariña González solicitou autorización para a transmisión mortis causa, mediante pacto de mellora, do cincuenta por cento da concesión administrativa e da batea García Canda V.</p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia, no seu artigo 209 e seguintes regula os pactos sucesorios como negocios mortis causa e con forma de pactos de apartación ou de mellora.</p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento dos viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa mediante pacto de mellora, a favor de Diego Poceiro Alvariña (***0435**), do cincuenta por cento da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: García Canda V.</p>
    <p>Situación:</p>
    <p>Cuadrícula nº: 13.</p>
    <p>Polígono: A.</p>
    <p>Distrito: Redondela (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 30.5.1975.</p>
    <p>Remate da vixencia: 15.12.2029.</p>
    <p>Actuais titulares: María Leonisa Alvariña González (***8303**), Jesús Poceiro Fernández (***5281**) e Miguel Costa Santos (***9903**).</p>
    <p>Novos titulares: Diego Poceiro Alvariña (***0435**) (50 %) e Miguel Costa Santos (***9903**) (50 %).</p>
    <p>Os novos titulares da concesión subróganse nos dereitos e obrigas dos anteriores desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso- administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 7 de maio de 2021</p>
    <footer><p>A conselleira do  Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

