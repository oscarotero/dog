---
date: '2013-08-05'
id: C3K1-290713-0001
page: 31170
number: 148
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 18 de xullo de 2013 pola que se renovan os membros integrantes da
  comisión de valoración para a avaliación da documentación presentada para o
  nomeamento de persoal emérito no ámbito sanitario.
range: Orde
url: >-
  https://www.xunta.gal/dog/Publicados/2013/20130805/AnuncioC3K1-290713-0001_gl.html
---
<p>O Decreto 36/2010, do 11 de marzo, polo que se regula o procedemento para o nomeamento de persoal emérito no ámbito sanitario, determina no seu artigo 7.2º que, para a comprobación do cumprimento dos requisitos esixidos e a valoración dos méritos acreditados, se crea unha comisión de valoración que estará composta por cinco membros.</p>
    <p>Coa finalidade de dar efectividade ao disposto no devandito decreto publicouse a Orde do 27 de xullo de 2010 pola que se nomean os membros da comisión de valoración para a avaliación da documentación presentada para o nomeamento de persoal emérito no ámbito sanitario.</p>
    <p>Con motivo dos cambios producidos na estrutura orgánica do Servizo Galego de Saúde, desenvolvida no Decreto 43/2013, do 21 de febreiro, cómpre facer cambios nos membros da citada comisión.</p>
    <p>En consecuencia, e de conformidade coas facultades establecidas nos artigos 34 e 38 da Lei 1/1983, de 22 de febreiro, reguladora da Xunta e da súa Presidencia (DOG nº 23, do 21 de marzo)</p>
    <h2>DISPOÑO:</h2>
    <p>Artigo único. Renóvase a composición da comisión de valoración para a avaliación da documentación presentada para o nomeamento de persoal emérito no ámbito sanitario, co nomeamento das seguintes persoas, en substitución das nomeadas pola Orde do 27 de xullo de 2010, que cesan no seu cargo:</p>
    <p>Presidente: Manuel Sánchez Salorio.</p>
    <p>Secretaria: María José Castelao Boga.</p>
    <p>Vogais: Ovidio Fernández Álvarez.</p>
    <p> Luis Verde Remeseiro.</p>
    <p> María Generosa Crespo Leiro.</p>
    <p>Disposición derrogatoria</p>
    <p>Queda derrogada a Orde da Consellería de Sanidade do 27 de xullo de 2010 pola que se nomean os membros da comisión de valoración para a avaliación da documentación presentada para o nomeamento de persoal emérito no ámbito sanitario, así como cantas disposicións de igual ou inferior rango se opoñan ao establecido na presente orde. </p>
    <p>Santiago de Compostela, 18 de xullo de 2013</p>
    <footer><p>Rocío Mosquera Álvarez<br>Conselleira de Sanidade</p></footer>

