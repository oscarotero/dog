---
date: '2013-08-05'
id: G0181-260713-0001
page: 31268
number: 148
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 18 de xullo de 2013, do Servizo Provincial da Coruña, pola que
  se sinala a data para o levantamento das actas previas á ocupación, trámite de
  urxencia, para a expropiación dos bens e dereitos afectados polo proxecto de
  construción da mellora da intersección no p.q. 3+350, na AC-151, no concello
  de Vilarmaior, de clave AC/10/219.06.
range: Resolución
url: >-
  https://www.xunta.gal/dog/Publicados/2013/20130805/AnuncioG0181-260713-0001_gl.html
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma de Galicia para o desenvolvemento lexislativo e execución da lexislación do Estado en materia de expropiación forzosa.</p>
    <p>As obras sinaladas no encabezamento desta resolución atópanse incluídas no programa de obras que se van realizar con cargo ao programa 512-B, Construción, conservación e explotacións de estradas.</p>
    <p>Con data do 13 de xuño de 2013, a Xunta de Galicia procedeu á declaración de utilidade pública e urxente ocupación dos bens e dereitos necesarios para os efectos de expropiación para a mencionada obra por Decreto 97/2013, publicado no DOG número 120, do 26 de xuño de 2013.</p>
    <p>A directora da Axencia Galega de Infraestruturas, por delegación do conselleiro de Medio Ambiente, Territorio e Infraestruturas, con data do 27 de agosto de 2012, procede á aprobación do proxecto de construción da mellora da intersección no p.q. 3+350, na AC-151, de clave AC/10/219.06, termo municipal de Vilarmaior.</p>
    <p>Na súa virtude e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do Regulamento para a súa aplicación, este servizo, no uso das facultades que lle confire o artigo 98 da mencionada lei, resolve convocar os titulares de bens e dereitos afectados para que comparezan no lugar, data e hora que se citan para proceder ao levantamento das actas previas á ocupación, en que se recollerán os datos necesarios para determinar os bens e dereitos afectados, e os prexuízos derivados da rápida ocupación, sen prexuízo de se trasladar ao lugar dos predios se o consideran necesario.</p>
    <p>Lugar: Casa do Concello de Vilarmaior. Día: 26 de agosto de 2013.</p>
    <p>Horario: das 9.30 ás 12.30 horas.</p>
    <p>De: Álvarez Fernández, Concepción e outro a Vázquez Núñez, Mª del Carmen e outros. </p>
    <p>A relación de titulares cos bens e dereitos afectados, así como os planos parcelarios correspondentes estarán expostos no Concello de Vilarmaior e no Servizo Provincial da Coruña (rúa Vicente Ferrer, 2, 8ª, 15071 A Coruña).</p>
    <p>Ao dito acto deberán acudir os titulares afectados, persoalmente ou ben representados pola persoa debidamente autorizada para actuar no seu nome, e presentar os documentos acreditativos da súa titularidade, documento nacional de identidade e último recibo da contribución, podendo acompañarse, pola súa conta, se o consideran oportuno, dos seus peritos e notario.</p>
    <p>Así mesmo, e no cumprimento do establecido no artigo 56 do Regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ao da publicación desta resolución no <em>Diario Oficial de Galicia</em> e ata o momento do levantamento das actas previas á ocupación correspondente, ao fin de que os interesados poidan formular por escrito, ante o Servizo Provincial da Coruña, as alegacións que consideren pertinentes co obxecto de emendar posibles erros padecidos ao relacionar os bens afectados pola urxente ocupación.</p>
    <p>A Coruña, 18 de xullo de 2013</p>
    <footer><p>Antonio López Blanco<br>Xefe do Servizo Provincial da Coruña</p></footer>

