---
date: '2020-02-27'
id: G0260-060220-0001
page: 13830
number: 39
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (RSU 3212/2019 BC).
range: Edicto
url: >-
  https://www.xunta.gal/dog/Publicados/2020/20200227/AnuncioG0260-060220-0001_gl.html
---
<p>Eu, M. Asunción Barrio Calle, letrada da Administración de xustiza da Sección 1 desta Sala do Social do Tribunal Superior de Xustiza da Coruña, fago saber que no procedemento recurso de suplicación 3212/2019 desta sección, seguidos por instancia de Mutua Galega contra a empresa Instituto Social Marina, Instituto Nacional da Seguridade Social, Tesouraría Xeral da Seguridade Social, Roberto Carlos García Aldao, Valiela, S.A.U., Yésica Dios Vázquez, sobre accidente, se ditou resolución, cuxa parte dispositiva é a seguinte:</p>
    <p>«Decidimos que desestimando o recurso de suplicación interposto pola representación procesual da Mutua Galega, contra a Sentenza de 13 de novembro de 2018, ditada polo Xulgado do Social número 2 de Pontevedra, en proceso promovido por Roberto Carlos García Aldao, fronte ao Instituto Nacional da Seguridade Social, a Mutua Galega, a Tesouraría Xeral da Seguridade Social, o Instituto Social da Mariña, Valiela, S.A.U. e Yésica Dios Vázquez, debemos confirmar e confirmamos a sentenza recorrida.</p>
    <p>De acordo co disposto nos artigos 203 e 204 da Lei da xurisdición social, debe darse o destino legal aos depósitos e consignacións para recorrer efectuados pola parte recorrente, que conforme o artigo 235.1 da Lei da xurisdición social, debe aboar os honorarios do letrado do demandante-impugnante do seu recurso por importe de cincocentos cincuenta euros (550 €). </p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que se debe preparar mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público de Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no banco de Santander (Banesto) co nº 1552 0000 35, seguida dos catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Unha vez firme, expídase certificación para constancia no rolo que se arquivará neste tribunal incorporándose o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por esta nosa sentenza, o pronunciamos, mandamos e asinamos».</p>
    <p>E para que sirva de notificación en legal forma a Yésica Dios Vázquez, en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 6 de febreiro de 2020</p>
    <footer><p>A letrada da Administración de xustiza</p></footer>

