---
date: '2003-09-18'
id: 1B092
page: 11
number: 181
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (459/2003).
range: Edicto
url: 'https://www.xunta.gal/dog/Publicados/2003/20030918/Anuncio1B092_gl.html'
---
<p>Eu, Ana María Carrasco García, secretaria do Xulgado do Social número un da Coruña, fago saber que nos autos 459/2003, seguidos por instancia de José Manuel García Conde contra Cooperaciones Administrativas, S.L. e Fogasa, sobre despedimento, a maxistrada-xuíza deste xulgado, Isabel Olmos Parés, dictou sentencia con data do 7 de agosto de 2003, coa seguinte parte dispositiva:</p>
<p>«Que debo estimar e estimo integramente as pretensións da demanda e cualifico como improcedente o despedimento obxecto deste proceso e condeno a empresa Cooperaciones Administrativas, S.L. a que readmita a José Manuel García Conde nas mesmas condicións que rexían antes de se produci-lo despedimento, ou ben, á elección do empresario, á extinción da relación laboral con aboamento á parte demandante dunha indemnización de 6.772,33 euros.</p>
<p>A devandita opción deberase exercer no prazo de 5 días desde a notificación desta sentencia, mediante escrito ou comparecencia perante este xulgado. Transcorrido o dito prazo sen que o empresario optase entenderase que procede á readmisión.</p>
<p>Calquera que fose o sentido da opción condeno, así mesmo, á parte demandante a que lle satisfaga á demandante os salarios que non percibise desde a data do despedimento ata a notificación desta resolución, tomándose en consideración para tal efecto o salario que se estima acreditado no feito probado 1º e tendo en conta a limitación que establece o artigo 57.1º do ET e que ata esta data ascenden á cantidade de 2.854,8 euros.</p>
<p>E debo absolver e absolvo a Fogasa sen prexuízo da súa responsabilidade subsidiaria nos supostos previdos legalmente.</p>
<p>Notifíqueselles esta sentencia ás partes, ás que se lles fará saber que en contra da dita resolución cabe o recurso de suplicación, que deberá anuncialo o seu avogado ou representante legal designado para o efecto, perante este xulgado, no prazo de cinco días contado a partir da notificación desta sentencia, por comparecencia ou por escrito das partes. É posible o anuncio por simple manifestación da parte recorrente ó ser notificada, e será resolto, se é o caso, e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, ademais, acreditar ó anuncia-lo recurso, ter consignado o importe da condena na conta de consignacións deste xulgado, aberta no BBV, conta nº 5602-60, e que pode substituírse polo aseguramento mediante aval bancario, coa constancia da responsabilidade solidaria do avalista, máis outra cantidade de 150,25 euros na mesma contía e en calidade de depósito, nun impreso separado do importe da condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación a empresa Cooperaciones Administrativas, S.L. que tivo o seu último enderezo coñecido en r/ Manuel Murguía, 47, O Coroto, San Pedro de Nós (15176 Oleiros), e que</p>
<p>na actualidade se descoñece, e co fin da súa publicación no Diario Oficial de Galicia, expido e asino este edicto na Coruña o 7 de agosto de 2003.</p>
<p>A secretaria xudicial</p>
<p>Rubricado</p>

