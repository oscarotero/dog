---
date: '2002-11-25'
id: '19872'
page: 16
number: 227
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 13 de novembro de 2002 pola que se abre o prazo para presentación de
  solicitudes de autorización para a instalación de parques eólicos.
range: Orde
url: 'https://www.xunta.gal/dog/Publicados/2002/20021125/Anuncio19872_gl.html'
---
<p>O Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia, establece no seu artigo 15.1º que a consellería competente en materia de enerxía convocará anualmente mediante orde a presentación de solicitudes para a instalación de parques eólicos, co obxecto de selecciona-los admitidos a tramitación, de acordo cos criterios establecidos no artigo 17 da mesma norma, que ademais de establecer entre eles a posibilidade, no seu parágrafo 2º, punto h) de aplicar outros factores que se van establecer de maneira particular en cada orde anual.</p>
<p>Tendo en conta que a planificación ten como figura angular, dentro da Comunidade Autónoma galega,</p>
<p>a existencia de plans eólicos estratéxicos ou empresariais, que nestes momentos se encontran en pleno desenvolvemento; parece conveniente, para os efectos de non desvirtuar, por unha banda, a anteriormente mencionada planificación, e por outra, as lexítimas expectativas dos promotores dos ditos plans, realizar unha distinción entre a potencia que se vai adxudicar ás solicitudes de instalacións derivadas de plans e a potencia que se asignará a parques dos que os promotores non sexan titulares de plans eólicos.</p>
<p>Con esta solución inténtase ser coherente cuns compromisos xa adquiridos, sen que iso supoña un impedimento insalvable para o asentamento de parques cunhas características e singularidades concretas, coincidentes cos criterios de valoración que nesta orde se expoñen, que fan que se considere moi estimable a súa implantación.</p>
<p>Así mesmo, o xa mencionado artigo 15.1ºfai unha última precisión, establecendo a necesidade de determinar na orde de convocatoria a potencia en megavatios que se van conceder no ano, así como a previsión de potencia que se vai adxudicar no bienio seguinte, cos efectos de garantir unha adecuada e suficiente planificación ós promotores eólicos intervenientes.</p>
<p>Na súa virtude,</p>
<p>DISPOÑO:</p>
<p>Artigo 1º.-Obxecto.</p>
<p>Mediante a presente orde convócase a tódolos promotores interesados na instalación de parques eólicos na Comunidade Autónoma de Galicia para a presentación de solicitudes de autorización destes.</p>
<p>Artigo 2º.-Presentación de solicitudes.</p>
<p>a) Prazo.</p>
<p>O prazo para a presentación de solicitudes será dun mes a partir do día seguinte á publicación desta orde.</p>
<p>b) Requisitos.</p>
<p>As solicitudes deberán reuni-los requisitos recollidos no artigo 16.2º do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia.</p>
<p>No suposto de que un promotor solicite máis dunha autorización, deberá incluír todas elas nunha única relación, especificando de maior a menor a súa preferencia nos distintos proxectos. De non ser realizada esta enumeración entenderase que o promotor dá preferencia ó proxecto enumerado en primeiro lugar e así sucesivamente. Nesta relación tamén deberán incluírse os parques que se encontren en tramitación.</p>
<p>Artigo 3º.-Criterios de valoración.</p>
<p>1. Ademais dos criterios de valoración recollidos no artigo 17 do citado Decreto 302/2001, teranse en conta como criterios de adxudicación con respecto</p>
<p>a solicitudes de parques eólicos presentadas en execución de plans eólicos os seguintes:</p>
<p>a) Solicitudes sobre as que xa se iniciase un procedemento administrativo de autorización ó amparo do Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, valorándose o nivel de tramitación superado.</p>
<p>b) Solicitudes de parques nos que a evacuación da enerxía producida estea considerada en actuacións comúns de infraestructuras de evacuación e transporte e nos que o punto de conexión estea concretamente identificado e sexa viable no momento no que se producise a autorización.</p>
<p>2. No que se refire ás solicitudes de parques eólicos que non deriven da execución de plans eólicos, consideraranse como criterios que hai que ter en conta:</p>
<p>a) Solicitudes sobre as que xa se iniciase un procedemento administrativo de autorización ó amparo do Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia, valorándose o nivel de tramitación superado.</p>
<p>b) Que a súa instalación non supoña incremento real da enerxía vertida á rede, ó fundamentarse a solicitude na substitución de potencia por cambio no sistema de xeración. As solicitudes que se inclúan na relación de admitidos ó amparo deste criterio non computarán a súa potencia dentro da global recollida no artigo 4º desta orde.</p>
<p>c) Que a instalación veña fomentar e apoiar iniciativas empresariais de grupos implantados en Galicia, levadas a cabo en zonas declaradas de urxente reindustrialización (ZUR) ou en zonas RECHAR, incluíndose na consideración destas zonas os municipios limítrofes a elas, debendo acredita-lo solicitante a creación dun nivel significativo de postos de traballo na comarca de implantación do parque.</p>
<p>3. Os criterios expostos, en orde a un adecuado cumprimento da planificación nestes momentos en vigor consideraranse prioritarios para efectos de valoración das solicitudes presentadas, xunto cos seguintes recollidos no punto 2º do citado artigo 17:</p>
<p>a) Desenvolvemento e execución efectiva dos plans tecnolóxicos e industriais asociados a plans eólicos estratéxicos e/ou actividades relacionadas coa ener-</p>
<p>xía eólica.</p>
<p>a) Influencia no desenvolvemento da rede eléctrica de distribución ou transporte.</p>
<p>a) Efectos ambientais.</p>
<p>Artigo 4º.-Potencia que se vai tramitar no ano 2003.</p>
<p>Na resolución que derive da presente convocatoria admitiranse a tramitación, tendo en conta as limitacións existentes na capacidade de evacuación na rede de transporte de enerxía eléctrica, solicitudes</p>
<p>que non excedan na potencia global solicitada de 565 megavatios, no que se refire a parques eólicos derivados de plans eólicos.</p>
<p>Para atende-las solicitudes de parques eólicos que non executen plans eólicos disporase dunha potencia global de 135 megavatios. Por motivos de planificación e capacidade da rede a potencia máxima que poderá outorgarse por parque será de 20 megavatios, polo que nas solicitudes admitidas que superen este límite o exceso non será considerado para efectos do cómputo.</p>
<p>No caso de que as solicitudes seleccionadas no segundo suposto non esgoten a cota de potencia ofertada, a potencia global que se vai outorgar a parques eólicos derivados de plans incrementarase co resto non adxudicado.</p>
<p>Artigo 5º.-Previsión de potencia para o bienio 2004-2005.</p>
<p>Establécese unha previsión de potencia a tramitar para o bienio 2004-2005 de 500 megavatios.</p>
<p>Disposición adicional</p>
<p>De acordo co establecido na disposición transitoria terceira do Decreto 302/2001, os expedientes de parques eólicos en tramitación, que na data de publicación desta orde aínda non fosen resoltos, incluiranse de forma automática dentro do conxunto de solicitudes presentadas polo seu promotor.</p>
<p>Disposición derradeira</p>
<p>A presente orde entrará en vigor o día seguinte ó da súa publicación.</p>
<p>Santiago de Compostela, 13 de novembro de 2002.</p>
<p>Juan Rodríguez Yuste</p>
<p>Conselleiro de Industria e Comercio</p>

