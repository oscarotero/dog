---
date: '2002-11-25'
id: '19876'
page: 16
number: 227
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 18 de novembro de 2002 pola que se modifica a do 11 de marzo de 2002
  (Diario Oficial de Galicia do 18 de marzo) pola que se establecen as bases
  reguladoras de axudas e subvencións en materia de industria, enerxía, minería,
  tecnoloxía e desenvolvemento sectorial, comercio e consumo.
range: Orde
url: 'https://www.xunta.gal/dog/Publicados/2002/20021125/Anuncio19876_gl.html'
---
<p>Pola Orde do 11 de marzo de 2002 (DOG do 18 de marzo) establecéronse as bases reguladoras de axudas e subvencións en materia de industria, enerxía, minería, tecnoloxía e desenvolvemento sectorial, comercio e consumo.</p>
<p>Dentro dos requisitos que se esixen ás organizacións de consumidores para poder seren beneficiarias do programa específico de axudas, dentro da orde referida, encóntrase o horario de atención ó público das oficinas coas que contan.</p>
<p>Tendo en conta as peticións das organizacións relacionadas con este asunto, e en atención ó seu carácter, ó tratarse de organizacións sen ánimo de lucro, así como o difícil cumprimento do horario establecido no seu día no marco da orde de axudas,</p>
<p>DISPOÑO:</p>
<p>Artigo 1º</p>
<p>Modifica-lo anexo XIV da citada orde, onde di:</p>
<p>«Dispoñer de oficinas abertas ó público que teñan como único fin a defensa do consumidor e usuario; oficinas que deberán estar abertas ó público durante un mínimo de 25 horas semanais, polo menos 4 horas diarias de luns a sábado, durante todo o ano. Disporán dun cartel horario, en lugar visible, á entrada do local».</p>
<p>Substituílo polo seguinte texto:</p>
<p>«Dispoñer de oficinas abertas ó publico que teñan como único fin a defensa do consumidor e usuario; oficinas que deberán estar abertas ó público durante un mínimo de 20 horas semanais, polo menos 4 horas diarias de luns a venres. Disporán dun cartel horario en lugar visible, á entrada do local».</p>
<p>Artigo 2º</p>
<p>Modifica-lo anexo XV da citada orde, onde di: «Dispoñer de oficinas abertas ó público que teñan como único fin a defensa do consumidor e usuario, oficinas que deberán estar abertas ó público durante un mínimo de 25 horas semanais, polo menos 4 horas diarias de luns a sábado, durante todo o ano. Disporán dun cartel horario, en lugar visible, á entrada do local».</p>
<p>Substituílo polo seguinte texto:</p>
<p>«Dispoñer de oficinas abertas ó público que teñan como único fin a defensa do consumidor e usuario, oficinas que deberán estar abertas ó público durante un mínimo de 20 horas semanais, polo menos 4 horas diarias de luns a venres. Disporán dun cartel horario en lugar visible, á entrada do local».</p>
<p>Santiago de Compostela, 18 de novembro de 2002.</p>
<p>Juan Rodríguez Yuste</p>
<p>Conselleiro de Industria e Comercio</p>

