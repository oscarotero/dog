---
date: '2002-11-25'
id: 1988A
page: 16
number: 227
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Acordo do 18 de novembro de 2002, do tribunal designado para xulga-lo proceso
  selectivo para o acceso á categoría 1 (camareiro/a, limpador/a e outros),
  correspondente ó grupo V de persoal laboral fixo da Xunta de Galicia, polo que
  se fan públicas as puntuacións provisionais da fase de concurso.
range: Acordo
url: 'https://www.xunta.gal/dog/Publicados/2002/20021125/Anuncio1988A_gl.html'
---
<p>Na sesión mantida o día 18 de novembro de 2002, o tribunal V-A designado pola Orde do 10 de decembro de 2001, para xulga-lo proceso selectivo para o acceso á categoría 1 (camareiro/a, limpador/a e outros), correspondente ó grupo V de persoal laboral fixo da Xunta de Galicia, convocado pola Orde do 30 de xullo de 2001 (DOG nº 160, do 20 de agosto), acordou:</p>
<p>Primeiro.-Facer públicas as puntuacións provisionais da fase de concurso, que serán publicadas nos servicios de información e atención ó cidadán da Xunta de Galicia.</p>
<p>Segundo.-Os aspirantes que non estean de acordo coa puntuación provisional outorgada, poderán formula-las alegacións que consideren pertinentes, no prazo de 10 días hábiles contados a partir do día seguinte ó da publicación deste anuncio no DOG, mediante comunicación a este tribunal, dirixida á Dirección Xeral da Función Pública da Consellería</p>
<p>da Presidencia, Relacións Institucionais e Administración Pública (edificio administrativo San Caetano, Santiago de Compostela).</p>
<p>As alegacións relativas á experiencia profesional deberán ir xunto co informe da vida laboral expedido pola Tesourería Xeral da Seguridade Social e da copia cotexada dos contratos orixinarios ou calquera outra documentación que teñan por conveniente.</p>
<p>Santiago de Compostela, 18 de novembro de 2002.</p>
<p>Mª del Camino Triguero Salas</p>
<p>Presidenta do tribunal V-A</p>

