---
date: '2002-11-25'
id: '19916'
page: 16
number: 227
agency: ENTE PÚBLICO PORTOS DE GALICIA
section: VI. ANUNCIOS
title: >-
  Resolución do 11 de novembro de 2002, da Área de Explotación e Planificación,
  pola que se realiza a publicidade da do 16 de abril de 2002, da Dirección
  Xeral de Calidade e Avaliación Ambiental, na que se formula a declaración de
  impacto ambiental das instalacións para a náutica recreativa no porto de
  Baiona.
range: Resolución
url: 'https://www.xunta.gal/dog/Publicados/2002/20021125/Anuncio19916_gl.html'
---
<p>Visto o artigo 4.7º do Decreto 442/1992, do 13 de setembro (DOG nº 188, do 25 de setembro), de avaliación de impacto ambiental para Galicia, a xefa da Área de Explotación e Planificación de Portos de Galicia</p>
<p>RESOLVE:</p>
<p>Darlle publicidade mediante esta publicación á Resolución do 16 de abril de 2002, da Dirección Xeral de Calidade e Avaliación Ambiental, pola que se formula a declaración de impacto ambiental das intalacións para a náutica recreativa no porto de Baiona, sita en terreos do concello de Baiona, provincia de Pontevedra, promovido por Ronáutica, S.A.</p>
<p>A mencionada declaración refírese ó recheo de 11.787 m ata a cota +4, co seu perímetro rematado con peirao de 2 m de calado; 297 prazas de amarre repartidas en 8 pantaláns pilotados, protexidos na cara N por un dique flotante de formigón de 180 m de lonxitude e 4 m de largo. Foi incorporada ó citado expediente e encóntrase ó dispor de calquera interesado nas oficinas centrais de Portos de Galicia durante un prazo de trinta días contados desde a publicación deste anuncio.</p>
<p>Santiago de Compostela, 11 de novembro de 2002.</p>
<p>Ana Isabel Calzadilla Bouzón</p>
<p>Xefa da Área de Explotación e Planificación</p>

