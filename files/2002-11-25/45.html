---
date: '2002-11-25'
id: '19906'
page: 16
number: 227
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: VI. ANUNCIOS
title: >-
  Cédula do 18 de outubro de 2002, da Delegación Provincial de Pontevedra, pola
  que se fai pública a resolución de revogación das axudas á contratación
  indefinida de persoas con discapacidade do expediente administrativo FM 343A
  2001/124-5.
range: Cédula
url: 'https://www.xunta.gal/dog/Publicados/2002/20021125/Anuncio19906_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), e non sendo posible a práctica da notificación no domicilio sinalado polo interesado da resolución de revogación das axudas á contratación indefinida de persoas con discapacidade do expediente administrativo, consonte o establecido na Orde do 10-5-2001 (DOG nº 97, do 22 de maio), publícase:</p>
<p>Expediente de procedemento: FM 343A 2001/124-5.</p>
<p>Orde da convocatoria: 10 de maio de 2001 (DOG nº 97, do 22 de maio).</p>
<p>Interesado: Francisco J. Uruburo Somoza.</p>
<p>Enderezo: Gran Vía 5, 2º B 36204 Vigo (Pontevedra).</p>
<p>Asunto: resolución por delegación do delegado provincial da Consellería de Familia e Promoción do Emprego, Muller e Xuventude, do 11-6-2002, ó abeiro da Orde do 10-5-2001.</p>
<p>Resolución:</p>
<p>«Examinada a solicitude de axudas pola contratación indefinida de traballadores con discapacidade, presentada por Francisco J. Uruburo Somoza, e tendo en conta os seguintes antecedentes:</p>
<p>Primeiro.-A solicitude foi presentada o 2-10-2001 e estimada na Resolución do 29-11-2001, pola que se concedeu ó interesado unha axuda por un importe total de 4.507,59 A pola contratación indefinida de traballadores con discapacidade.</p>
<p>Segundo.-O pagamento da subvención concedida condicionouse á presentación da documentación e ó cumprimento das obrigas establecidas na orde de convocatoria.</p>
<p>Terceiro.-O beneficiario non achegou de forma correcta e no prazo indicado a seguinte documentación:</p>
<p>Certificación acreditativa de estar ó día nas obrigas tributarias.</p>
<p>Certificación acreditativa de estar ó día nas obrigas coa Seguridade Social.</p>
<p>Certificado de non ter pendente de pagamento ningunha débeda, por ningún concepto, coa Administración pública da Comunidade Autónoma.</p>
<p>Declaración expresa, á data actual, comprensiva de tódalas axudas e subvencións solicitadas ou concedidas para ese mesmo proxecto ou, de se-lo caso, de que non solicitou ou percibiu ningunha axuda e subvención das distintas administracións públicas.</p>
<p>Alta no imposto de actividades económicas; no seu defecto, declaración por parte do representante legal da data de inicio da actividade.</p>
<p>Comunicación da contratación/variación de datos á Seguridade Social (a clave de tipo de contrato debe se-la correcta).</p>
<p>Informe de vida laboral da traballadora, emitida pola Tesourería Xeral da Seguridade Social.</p>
<p>Certificado de períodos de inscrición da traballadora como demandante de emprego na oficina de emprego.</p>
<p>Contrato de traballo polo que solicita as axudas, en modelo oficial, e xustificante da súa comunicación á oficina de emprego.</p>
<p>Cuarto.-Na tramitación deste expediente observáronse tódolos requisitos e prescricións legais.</p>
<p>Fundamentos.</p>
<p>Primeiro.-A competencia correspóndelle a esta delegación provincial en virtude do artigo 3 da Orde do 10 de maio de 2001, pola que se establecen os programas de fomento da contratación e da estabilidade no emprego para o ano 2001.</p>
<p>Segundo.-O artigo 11 da orde reguladora determina a revogación das axudas e subvencións concedidas nos casos e nos termos previstos no artigo 78 do texto refundido da Lei de réxime financeiro e orzamentario de Galicia, e no Decreto 287/2000, do 21 de novembro, polo que se desenvolve o réxime de axudas e subvencións públicas da Comunidade Autónoma de Galicia, aprobado polo Decreto lexislativo 1/1999, do 7 de outubro (DOG do 5 de novembro).</p>
<p>Vistos os preceptos citados e demais de xeral e pertinente aplicación, esta delegación provincial</p>
<p>RESOLVE:</p>
<p>Revoga-la resolución desta delegación provincial do 29-11-2001, pola que se lle concedeu ó interesado unha axuda por un importe total de 4.507,59 A pola contratación indefinida de Mª Rosario Domínguez Martínez.</p>
<p>Notifíqueselle ó interesado esta resolución, que pon fin á vía administrativa, e contra a que cabe formular recurso contencioso-administrativo, no prazo de dous meses desde o día seguinte ó da súa notificación, ante a Sala de Contencioso-Administrativo do Tribunal Superior de Xustiza de Galicia; así mesmo, con anterioridade e con carácter potestativo, pode interpoñerse recurso de reposición, no prazo dun mes desde o día seguinte ó da súa noti</p>
<p>ficación, ante esta delegación provincial, de conformidade co disposto na Lei 29/1998, do 13 de xullo, reguladora da xurisdicción contencioso-administrativa, e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 11 de xuño de 2002. P.D. Joaquín Macías Sánchez. Delegado provincial».</p>
<p>Os correspondentes expedientes constan no Servicio de Fomento do Emprego, da Delegación Provincial da Consellería de Familia e Promoción do Emprego, Muller e Xuventude en Vigo.</p>
<p>Vigo, 18 de outubro de 2002.</p>
<p>Joaquín Macías Sánchez</p>
<p>Delegado provincial de Pontevedra</p>

