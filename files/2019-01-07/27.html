---
date: '2019-01-07'
id: G0007-041218-0005
page: 775
number: 4
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 232/2017).
range: Edicto
url: >-
  https://www.xunta.gal/dog/Publicados/2019/20190107/AnuncioG0007-041218-0005_gl.html
---
<p>Eu, Susana Varela Amboage, secretaria do Xulgado do Social número 3 de Santiago de Compostela, fago saber que por resolución ditada no día da data, no proceso seguido por instancia de María de los Ángeles Garrido Cachafeiro contra Inkjet 10, S.L., Alonso Madroño Fernández, acordouse notificar parte dispositiva do decreto do 2 de outubro de 2018 ditado no procedemento ETX 232/2017 a Inkjet 10, S.L., en ignorado paradoiro:</p>
    <p>«Parte dispositiva. </p>
    <p>Acordo: </p>
    <p>a) Declarar a executada Inkjet 10, S.L., Alonso Madroño Fernández, en situación de insolvencia total por importe de 1.635,71 euros de principal, máis 324,90 euros de xuros do artigo 29.3 ET, máis 196,06 euros de xuros de demora e custas provisionais sen prexuízo de posterior liquidación. E despáchase execución contra Alonso Madroño Fernández pola cantidade de 2.445,15 euros de principal, máis 485,69 euros de xuros do artigo 29.3 do ET, máis 293,08 euros de xuros e custas sen prexuízo de posterior liquidación. Máis a indemnización por cesamento de 274,20 euros de principal, máis 21,48 euros de xuros do artigo 576 da LAC. </p>
    <p>b) Arquivar as actuacións logo de anotación no libro correspondente, sen prexuízo de reabrir a execución se en diante se coñecen novos bens da executada. </p>
    <p>c) Procédase á súa inscrición no rexistro correspondente. </p>
    <p>Notifíquese ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles tentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal. </p>
    <p>Modo de impugnación. Contra a presente resolución cabe recurso directo de revisión que deberá interpoñerse ante quen dita a resolución no prazo de tres días hábiles seguintes á súa notificación con expresión da infracción cometida nela a xuízo do recorrente (artigo 188 da LXS). O recorrente que non teña a condición de traballador ou beneficiario de réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274 no Banco de Santander e indicar no campo concepto 5076 0000 64 0232 17. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, e indicar no campo de observacións a data da resolución impugnada utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles. </p>
    <p>Así o acorda e asina a súa señoría. Dou fe.</p>
    <p>A letrada da Administración de xustiza».</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación a Inkjet 10, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios. </p>
    <p>Santiago de Compostela, 11 de outubro de 2018</p>
    <footer><p>A letrada da Administración de xustiza</p></footer>

