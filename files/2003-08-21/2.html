---
date: '2003-08-21'
id: 191CA
page: 10
number: 161
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 6 de agosto de 2003 pola que se convocan axudas de carácter
  socioeconómico para o exercicio 2003.
range: Orde
url: 'https://www.xunta.gal/dog/Publicados/2003/20030821/Anuncio191CA_gl.html'
---
<p>A Orde do 30 de novembro de 2000, pola que se establecen as bases e condicións e se regula o procedemento de concesión de axudas de carácter socioeconómico, prevé que as convocatorias anuais, que poderán ser varias, se rexerán polas bases e condicións establecidas na dita orde.</p>
<p>A Lei de orzamentos xerais da Comunidade Autónoma para o ano 2003 prevé que o prazo de presentación de solicitudes das axudas non será inferior a corenta días hábiles.</p>
<p>Para tal obxecto, esta consellería</p>
<p>DISPÓN:</p>
<p>Artigo 1º.-Convocatoria de axudas.</p>
<p>Convócanse axudas de carácter socioeconómico, que se rexerán polas bases e condicións e de acordo co procedemento establecido na Orde do 30 de novembro de 2000 (DOG do 20 de decembro); o prazo de presentación de solicitudes, de acordo co artigo 43 da vixente Lei de orzamentos xerais da Comunidade Autónoma, será de corenta días hábiles contados a partir do seguinte ó da publicación desta convocatoria.</p>
<p>Xunto coa solicitude e o resto da documentación prevista no artigo 11 da Orde do 30 de novembro de 2000, achegarase certificación bancaria da conta</p>
<p>da que sexa titular o beneficiario para efectos de pagamento e na que se faga consta-lo código da entidade e da sucursal e o número de conta.</p>
<p>Artigo 2º.-Crédito orzamentario.</p>
<p>As axudas concederanse con cargo á aplicación orzamentaria 12.03.614B.780.0 do vixente exercicio e por un importe de 893.377 euros.</p>
<p>Se quedasen remanentes de convocatorias anteriores engadiranse a esta.</p>
<p>Disposición derradeira</p>
<p>Esta orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 6 de agosto de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

