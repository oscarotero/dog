---
date: '1997-06-12'
id: 774A
page: 5
number: 112
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de abril de 1997 pola que se fai público o modelo de documento
  administrativo no que se formalizarán os concertos educativos.
range: Orde
url: 'https://www.xunta.gal/dog/Publicados/1997/19970612/Anuncio774A_gl.html'
---
<p>No artigo 25 do Regulamento de normas básicas sobre concertos educativos, aprobado por Real</p>
<p>decreto 2377/1985, do 18 de decembro, así como no apartado vixésimo da Orde do 8 de xaneiro, pola que se dictan normas para a aplicación do réxime de concertos educativos a partir do curso académico 1997-1998, prevese que os concertos educativos serán formalizados en documento administrativo no que se farán consta-los dereitos e obrigas recíprocas, así como as características concretas do centro e as demais circunstancias derivadas da Lei orgánica 8/1985, reguladora do dereito á educación (LODE), e dos seus regulamentos de aplicación . En consecuencia cómpre dar publicidade ó modelo de documento administrativo no que se formalizarán os devanditos concertos.</p>
<p>Na súa virtude, a Consellería de Educación e Ordenación Universitaria, de conformidade co que prescriben as disposicións finais terceira, cuarta e quinta da Lei orgánica 9/1995, da participación, da avaliación e do goberno dos centros docentes,</p>
<p>DISPÓN:</p>
<p>Primeiro.-Aproba-lo documento administrativo no que se formalizarán os concertos educativos, o cal figura como anexo na presente orde.</p>
<p>Segundo.-No referido documento administrativo consignarase nivel ou niveis educativos, número de unidades, réxime de concerto e período polo que se concerta. No caso de formación profesional especificarase a rama, especialidade ou ciclo formativo e no caso de educación especial expresarase a modalidade.</p>
<p>Terceiro.-Quedan derrogadas as normas de igual ou inferior rango que se opoñan ó previsto nesta orde.</p>
<p>Santiago de Compostela, 22 de abril de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Modelo de documento de formalización de concerto educativo</p>
<p>Santiago de Compostela... de... de...</p>
<p>DUNHA PARTE:</p>
<p>D... conselleiro de Educación e Ordenación Universitaria.</p>
<p>DOUTRA PARTE:</p>
<p>D... na condición de... (titular/representante legal) do centro do cal se expresan a continuación os datos:</p>
<p>Denominación... Código...</p>
<p>Enderezo... Localidade...</p>
<p>Concello... Provincia...</p>
<p>A teor do disposto nos artigos 3.2º e 25 do Regulamento de normas básicas sobre concertos educativos, aprobado por Real decreto 2377/1985, do 18</p>
<p>de decembro (no sucesivo, Regulamento), e de acordo coa Orde do...</p>
<p>ACORDAN:</p>
<p>Renovar/subscribi-lo concerto educativo, consonte as seguintes cláusulas:</p>
<p>Primeira.-O presente concerto educativo ten por obxecto o sostemento do centro privado con fondos públicos para a prestación do servicio público da educación nos termos previstos na Lei orgánica 8/1985, do 3 de xullo, reguladora do dereito á educación, modificada pola Lei orgánica 9/1995, do 20 de novembro, da participación da avaliación e do goberno dos centros docentes. Polo presente concerto, o centro asume as obrigas establecidas nas devanditas leis orgánicas, no Real decreto 2377/1985, do 18 de decembro, na Orde do 8 de xaneiro de 1997, pola que se dictan normas para a aplicación do réxime de concertos educativos a partir do curso académico 1997-1998, así como nas demais normas que lle sexan aplicables.</p>
<p>Segunda.-De acordo co establecido na Orde do... pola que se resolve a concesión dos concertos educativos, o presente concerto terá a seguinte extensión e duración:(*).</p>
<p>(*) Indicarase o nivel ou niveis educativos, número de unidades, réxime de concerto e período polo que se concerta. No caso de formación profesional especificarase a rama, especialidade ou ciclo formativo e no caso de educación especial expresarase a modalidade.</p>
<p>Terceira.-A Administración obrígase á asignación de fondos públicos para o sostemento do centro concertado, nos termos sinalados nos artigos 12, 13 e, se é o caso, na disposición adicional cuarta do Regulamento, así como na disposición transitoria primeira da Orde do 8 de xaneiro de 1997.</p>
<p>A Administración educativa satisfaralle ó persoal docente do centro os salarios correspondentes, como pagamento delegado e en nome da entidade titular do centro, sen que estes signifiquen relación laboral ningunha entre a Consellería de Educación e Ordenación Universitaria e o mencionado persoal docente.</p>
<p>Cuarta.-O titular do centro obrígase a imparti-las ensinanzas obxecto deste concerto gratuitamente, sen percibir ningún concepto que, directa ou indirectamente, supoña unha contrapartida económica pola impartición das ditas ensinanzas, de acordo cos correspondentes deseños curriculares base e plans de estudio e con suxeición ás normas de ordenación académica en vigor.</p>
<p>Non obstante, de tratarse de concerto singular, o centro poderá percibir dos alumnos as cantidades que se autoricen en concepto de financiamento complementario</p>
<p>Quinta.-O titular do centro obrígase, así mesmo, a que as actividades escolares complementarias,</p>
<p>actividades extraescolares e servicios complementarios que, se é o caso, se realicen no centro, se adecúen ó disposto no Decreto 444/1996, do 13 de decembro, polo que se regulan as actividades escolares complementarias, as actividades extraescolares e os servicios complementarios dos centros privados en réxime de concerto.</p>
<p>Sexta.-Polo concerto, o titular do centro obrígase ó cumprimento das normas de admisión de alumnos que se establecen no artigo 53 da Lei orgánica reguladora do dereito á educación, no Decreto 87/1995, do 10 de marzo, polo que se regula a admisión de alumnos nos centros sostidos con fondos públicos de educación infantil, de educación primaria e de educación secundaria, na Orde do 5 de abril de 1995 pola que se regula o procedemento para admisión de alumnos en educación infantil, primaria e secundaria obrigatoria en centros sostidos con fondos públicos, e demais normativa aplicable ó procedemento de admisión de alumnos nos centros sostidos con fondos públicos.</p>
<p>Sétima.-O titular do centro obrígase a manter, e se é o caso, a constituí-los órganos de goberno a que se refire o artigo 54 da Lei orgánica reguladora do dereito a educación, modificada pola Lei orgánica 9/1995, do 20 de novembro, de participación, avaliación e goberno dos centros docentes, o artigo 26 do regulamento e a Orde do 28 de agosto de 1996, pola que se regula o procedemento de elección dos órganos de goberno dos centros privados concertados.</p>
<p>Oitava.-A provisión de vacantes do persoal docente que se produzan no centro concertado realizarase conforme o disposto no artigo 60 da Lei orgánica do dereito a educación, modificada pola Lei orgánica 9/1995, do 20 de novembro, de participación, avaliación e goberno dos centros docentes, e no artigo 26.3º do regulamento.</p>
<p>Novena.-Independentemente do número de unidades autorizadas, o centro unicamente terá en funcionamento o número de unidades concertadas; non obstante, isto non lle será de aplicación se o centro está a acceder de maneira progresiva ó réxime de concertos.</p>
<p>Décima.-O titular do centro concertado deberá facer constar na súa denominación, na súa documentación e na súa publicidade a condición de centro concertado.</p>
<p>Igualmente o titular do centro deberá poñer en coñecemento dos membros da comunidade escolar e, se é o caso, das autoridades competentes o carácter propio do centro, no suposto de que o tivese.</p>
<p>Undécima.-Para a execución do concerto, o titular do centro adoptará as seguintes medidas:</p>
<p>1. Para efectos do aboamento das cantidades correspondentes a salarios, o titular do centro concertado facilitaralle á administración educativa competente as nóminas do persoal docente, as liqui</p>
<p>dacións das cotizacións á Seguridade Social mediante a formalización e remisión dos documentos oficiais de cotización correspondentes, así como os partes de alta, baixa ou alteración.</p>
<p>2. As altas e baixas do persoal docente no réxime da Seguridade Social xestionaraas o titular do centro na súa condición de empregador na relación laboral. As devanditas circunstancias deberán ser acreditadas por este ante a administración educativa competente.</p>
<p>As responsabilidades que puidesen derivarse do incumprimento das obrigas de altas, baixas e liquidación de cotizacións, serán por conta do titular do centro.</p>
<p>3. Nas nóminas relacionaranse os profesores correspondentes ás unidades concertadas sen que, en ningún caso, o custo de cada unidade, excluída a antigüidade, poida exceder dos módulos ós que fai referencia a disposición transitoria primeira da Orde do 8 de xaneiro de 1997.</p>
<p>Así mesmo, o listado das nóminas incluirá as circunstancias que concorren en cada profesor para efectos de determina-lo soldo, a antigüidade, a cotización á Seguridade Social e outras posibles variantes.</p>
<p>4. Tódalas actividades do profesorado do centro concertado, tanto lectivas coma non lectivas, retribuídas pola Administración prestaranse no nivel de ensino obxecto deste concerto.</p>
<p>5. As cantidades abonadas pola Administración para os outros gastos do centro concertado xustificaranse, ó final de cada ano natural, mediante a presentación polo titular da certificación do acordo do Consello Escolar aprobatorio das contas.</p>
<p>Duodécima.-Para a renovación, prórroga e/ou modificación deste concerto observarase ó disposto no título V do regulamento e na Orde do 8 de xaneiro de 1997.</p>
<p>Décimo terceira.-Serán causas de extinción deste concerto as sinaladas no título VI do regulamento.</p>
<p>Décimo cuarta.-As incidencias ou cuestións litixiosas que xurdan durante o tempo de aplicación deste concerto serán resoltas polo conselleiro de Educación e Ordenación Universitaria ou órgano en que delegue.</p>
<p>E para que así conste, asinan este documento por triplicado, na data e lugar antes indicados,</p>
<p>Polo centro privadoPola Consellería de Educación</p>
<p>e Ordenación Universitaria,</p>
<p>o Conselleiro,</p>
<p>Asdo:Asdo:</p>
<p>4440</p>

