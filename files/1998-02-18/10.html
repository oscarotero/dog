---
date: '1998-02-18'
id: 101A6
page: 1
number: 33
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 2 de febreiro de 1998 pola que se modifica a Orde do 22 de marzo de
  1994, pola que se declaran de reserva exclusiva determinadas cuadrículas de
  diversos polígonos de viveiros fluctuantes.
range: Orde
url: 'https://www.xunta.gal/dog/Publicados/1998/19980218/Anuncio101A6_gl.html'
---
<p>Por Orde do 21 de marzo de 1994 (Diario Oficial de Galicia nº 78), apróbase a reordenación dos polígonos de viveiros de cultivo denominados F, G, H, I, J, K e M do distrito marítimo do Caramiñal, na provincia da Coruña, e constitúense e delimítanse os novos polígonos D, E e F do citado distrito.</p>
<p>Por Orde do 22 de marzo de 1994 (Diario Oficial de Galicia nº 80), decláranse de reserva exclusiva determinadas cuadrículas de diversos polígonos de viveiros fluctuantes, entre elas da 1 á 77, ambas inclusive, do polígono F do distrito do Caramiñal.</p>
<p>Non téndose presentado solicitudes para levar a cabo, no citado polígono, programas experimentais relacionados cos moluscos bivalvos cultivados en zonas afectadas por dinoflaxelados tóxicos. Vista a evolución das mareas vermellas nos últimos anos e tendo en conta a demanda do sector dun maior número de cuadrículas para a instalción de viveiros de cultivo.</p>
<p>DISPOÑO:</p>
<p>Artigo único: modifícase a alínea b, do artigo 1 da Orde do 22 de marzo de 1994 (Diario Oficial de Galicia nº 80), pola que se declaran de reserva exclusiva determinadas cuadrículas de diversos polígonos de viveiros fluctuantes, que terá a seguinte redacción: «b) Polígono F do distrito marítimo do Caramiñal, cuadrículas números: da 1 á 7, da 12 á 18, da 23 á 29, da 34 á 40, da 45 á 51, da 56 á 62 e da 67 á 73, ambas inclusive».</p>
<p>Disposición derraderia:</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de febreiro de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

