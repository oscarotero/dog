---
date: '2003-02-26'
id: 6EBE
page: 2
number: 40
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 24 de febreiro de 2003 pola que se modifica a do 30 de xaneiro de 2003
  pola que se establecen novas medidas transitorias para facer fronte ás
  consecuencias do accidente do buque Prestige.
range: Orde
url: 'https://www.xunta.gal/dog/Publicados/2003/20030226/Anuncio6EBE_gl.html'
---
<p>A Consellería de Pesca e Asuntos Marítimos publicou a Orde de 30 de xaneiro de 2003 pola que se establecen novas medidas transitorias para facer fronte ás consecuencias do accidente do buque Prestige. No seu artigo 1 establece unha axuda única ós armadores enrolados, tripulantes e mariscadores así como ós armadores propietarios de buques, para favorece-la incorporación paulatina á actividade profesional pesqueira e marisqueira que se estaba a reiniciar por mor da resolución do conselleiro de Pesca e Asuntos Marítimos, do 30 de xaneiro de 2003, que levantou a prohibición da actividade marisqueira en distintas zonas afectadas polo accidente do buque Prestige.</p>
<p>Así mesmo, na súa disposición transitoria establécese que as axudas poderán ser modificadas, ampliadas ou prorrogadas por resolución expresa do conselleiro de Pesca e Asuntos Marítimos, e caso de manterse ou variarse as circunstancias que o orixinaron.</p>
<p>Tendo en conta que a mellora da situación nas augas interiores da Comunidade Autónoma está a favorecer que a Consellería de Pesca e Asuntos Marítimos levante a prohibición de pescar en determinadas zonas e para determinadas artes de pesca, faise necesario amplia-lo período de vixencia esta</p>
<p>blecido na mencionada orde e favorece-lo retorno paulatino á actividade normal.</p>
<p>É polo que</p>
<p>DISPOÑO:</p>
<p>Artigo único.-Amplíase a vixencia da Orde do 30 de xaneiro de 2003 pola que se establecen novas medidas transitorias para facer fronte ás consecuencias do accidente do buque Prestige, durante o mes de marzo para a concesión dunha axuda única a armadores enrolados e tripulantes así como ós armadores propietarios de buques, para favorece-lo programa de reinicio das actividades, naquelas zonas e para aquelas artes de pesca nas que se levanta a prohibición de pescar.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 24 de febreiro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

