---
date: '2003-02-26'
id: 6ED6
page: 2
number: 40
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Decreto 166/2003, do 31 de xaneiro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización da obra número 248, Plan
  Operativo Local Navia de Suarna-Navia-Freixís-Silvouta, alargamento e mellora
  desde o punto quilométrico 2,10 ó 4,90 (concello de Navia de Suarna).
range: Decreto
url: 'https://www.xunta.gal/dog/Publicados/2003/20030226/Anuncio6ED6_gl.html'
---
<p>A Deputación Provincial de Lugo, en sesión do día 5 de xullo de 2002, aprobou o proxecto da obra número 248, Plan Operativo Local Navia de Suarna-Navia-Freixís-Silvouta, alargamento e mellora desde o punto quilométrico 2,10 ó 4,90, e na sesión do 30 de setembro de 2002, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Lugo foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 30 de decembro de 2002.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. Este informe tivo entrada no rexistro xeral da Consellería de Xustiza, Interior e Relacións Laborais o día vinteseis de novembro de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que segundo sinala a Deputación Provincial de Lugo, a estrada Navia-Freixís-Silvouta é unha das principais vías de acceso á zona dos Ancares; atravesa unha zona moi accidentada, con curvas de raio moi pechado que dificultan de forma moi grande a circulación de vehículos, dificultade que se acrecenta nos períodos en que a neve fai a súa aparición, polo que se fai necesaria a actuación para a prevención de posibles accidentes a resolución de problemas de incomunicación e alleamento, dada a actual limitación da vía existente.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deli</p>
<p>beración do Consello da Xunta de Galicia na súa reunión do día trinta e un de xaneiro de dous mil tres,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución da obra número 248, Plan Operativo Local Navia de Suarna-Navia-Freixís-Silvouta, alargamento e mellora desde o punto quilométrico 2,10 ó 4,90.</p>
<p>Santiago de Compostela, trinta e un de xaneiro de dous mil tres.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

