---
date: '2018-06-06'
id: CA01-220518-0001
page: 27800
number: 107
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 15 de maio de 2018, da Secretaría Xeral Técnica e do Patrimonio da
  Consellería de Facenda, de alleamento polo procedemento de poxa pública duns
  bens inmobles situados nos concellos de Valdoviño e da Coruña.
range: Anuncio
url: >-
  https://www.xunta.gal/dog/Publicados/2018/20180606/AnuncioCA01-220518-0001_gl.html
---
<p>Ás 11.30 horas do día 19 de xullo de 2018 terá lugar no salón de actos do Edificio Administrativo da Axencia Tributaria de Galicia na Coruña, na praza de Pontevedra, 22, perante a mesa presidida pola secretaria xeral técnica e do Patrimonio, coa asistencia dun letrado da Asesoría Xurídica, un representante da Intervención e un funcionario da Secretaría Xeral Técnica e do Patrimonio, que actuará como secretario, primeira, segunda e terceira poxa pública dos seguintes lotes de bens inmobles da Comunidade Autónoma de Galicia, cuxo alleamento foi acordado polas ordes da Consellería de Facenda do 11 de abril e do 28 de marzo de 2018:</p>
    <p>• Lote 1.</p>
    <p>Soar no lugar de Poulo, parroquia e concello de Valdoviño, ao que chaman Tras da Boca do Carral, de mil trescentos setenta e nove metros e cinco decímetros cadrados de superficie, sobre o que se asentaba o edificio da, hoxe inexistente, antiga Cámara Agraria Local de Valdoviño. Linda: norte, herdeiros de Josefa de la Peña e Díez Robles; sur, predio matriz de que se segrega; leste, por onde mide catorce metros e sete decímetros, con camiño de carro; e oeste, nunha liña de vinte e un metros estrada de Cedeira a Ferrol. Inscrito no Rexistro da Propiedade de Ferrol ao tomo 731, libro 96, folio 101, predio 10.250. Referencia catastral: 9287908NJ6298N0001LM e 9287904NJ6298N0001YM.</p>
    <p>Tipo de licitación primeira poxa: 115.094,20 euros.</p>
    <p>Tipo de licitación segunda poxa: 97.830,07 euros.</p>
    <p>Tipo de licitación terceira poxa: 80.565,94 euros.</p>
    <p>• Lote 2.</p>
    <p>Urbana, terreo de 486 m2, sobre o que se asentaba unha edificación de 207 m2, que foi caseta de legoeiros na estrada AC-552 A Coruña-Fisterra, no lugar de San Xosé, no concello da Coruña. Estrema o conxunto: norte, predio a nome de Repsol Petróleo, S.A. de 1.283.266 m2 e referencia catastral 4806502NJ4050S0001AY; leste, predio a nome de José Pérez Paz de 72 m2 e referencia catastral 5601402NJ4050S0001AY; oeste e sur, estrada AC-550 A Coruña-Fisterra, de titularidade da Comunidade Autónoma de Galicia-límite de solo da zona urbana. Inscrita no Rexistro da Propiedade número 2 da Coruña como predio 99405, ao folio 164 do libro 1885. Referencia catastral 5601401NJ4050S0001WY.</p>
    <p>Tipo de licitación primeira poxa: 219.883,59 euros.</p>
    <p>Tipo de licitación segunda poxa: 186.901,05 euros.</p>
    <p>Tipo de licitación terceira poxa: 153.918,51 euros.</p>
    <p>Os lotes poxaranse independentes e os interesados poden concorrer a calquera deles. Para tomar parte na poxa é requisito indispensable consignar o 20 % da cantidade sinalada como tipo de licitación do lote perante a mesa, ou acreditar que se depositou tal cantidade previamente na Caixa de Depósitos.</p>
    <p>Serán por conta dos adxudicatarios os custos dos anuncios, rateados segundo os tipos dos lotes, así como os orixinados pola adxudicación e formalización da escritura pública da venda; os demais gastos e impostos derivados da transmisión serán de aplicación conforme o disposto na lei.</p>
    <p>Os pregos de condicións que rexen os presentes alleamentos están á disposición dos interesados na Subdirección Xeral do Patrimonio, rúa da Pastoriza, nº 8, 2º andar (Santiago de Compostela), así como na páxina web da Consellería de Facenda (http://www.conselleriadefacenda.es/web/facenda/a-conselleria/transparencia/contratacion-patrimonial/procedementos-de-licitacion).</p>
    <p>Teléfono de información: 981 54 58 67 e 981 54 41 51.</p>
    <p>Santiago de Compostela, 15 de maio de 2018</p>
    <footer><p>María del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

