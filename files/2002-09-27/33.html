---
date: '2002-09-27'
id: 12F2A
page: 14
number: 187
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de setembro de 2002 pola que se declara a utilidade pública,
  en concreto, das instalacións do parque eólico denominado Parque Eólico do
  Vilán. (Expediente IN661A 99/8).
range: Resolución
url: 'https://www.xunta.gal/dog/Publicados/2002/20020927/Anuncio12F2A_gl.html'
---
<p>Examinado o expediente instruído a pedimento de Unión Fenosa Energías Especiales, S.A. con enderezo para efectos de notificacións en r/ Betanzos, 1-1º esq., 15004 A Coruña sobre a utilidade pública das instalacións do parque eólico denominado Parque Eólico do Vilán resultan os seguintes antecedentes de feito:</p>
<p>Primeiro.-O 5 de abril de 1999, Rosario Arroyo Brotóns, en nome e representación de Unión Fenosa Energías Especiales, S.A., solicitou a autorización administrativa para a instalación do parque eólico do Vilán, para unha potencia de 15,18 MW, someténdose a dita solicitude a información pública mediante Resolución de 7-6-1999, da Delegación Provincial da Coruña, publicándose no BOE, de 8-7-1999 e no DOG de 12-7-1999.</p>
<p>Segundo.-O 12 de setembro de 2000, o promotor, debido á modificación do plan eólico estratéxico de Unión Fenosa Energías Especiales, S.A., presenta escrito solicitando o peche do expediente e apertura doutro novo expediente coas novas coordenadas aprobadas nel.</p>
<p>Terceiro.-O 29 de decembro de 2000, o promotor presenta solicitude de autorización administrativa para a instalación do parque eólico do Vilán, para unha potencia de 20,8 MW. Tralo informe favorable desta dirección xeral, do 19 de xaneiro de 2001, someteuse a dita solicitude a información pública, mediante resolución da Delegación de Industria da Coruña, do 25-1-2001, publicándose no DOG do 5-2-2001 e BOE do 6-2-2001, non se tendo presentado ningún proxecto durante o trámite de competencia.</p>
<p>Cuarto.-O 3 de abril de 2001, Luis Ricoy Iriarte, en nome e representación de Unión Fenosa Energías Especiales, S.A., solicitou a autorización administrativa e aprobación de proxecto de execución do parque eólico do Vilán, de 20,8 MW, e posteriormente, con data 4 de abril do mesmo ano, o recoñecemento da condición de instalación acollida ó réxime especial de producción de enerxía eléctrica deste, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en virtude do disposto na disposición transitoria décimo primeira do Real decreto 1955/2000, de 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e o Decre</p>
<p>to 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia de aplicación ó presente expediente en virtude do disposto na disposición transitoria segunda do Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Quinto.-O proxecto do parque eólico do Vilán someteuse a información pública para os efectos previstos no Decreto 442/1990, do 13 de setembro, de avaliación de impacto ambiental para Galicia, Decreto 327/1991, do 4 de outubro, de avaliación de efectos ambientais para Galicia, artigos 53 e 54 da Lei 54/1997, do 27 de novembro, do sector eléctrico; decretos 2169/1966 e 2617/1966, xa mencionados, artigo 25 da Lei 10/1995, de ordenación do territorio de Galicia e o Decreto 205/1995, polo que se regula o aproveitamento da enerxía eólica en Galicia, mediante acordo da Delegación Provincial de Industria da Coruña, do 16 de abril de 2001, publicado no diario La Voz de Galicia do 24-4-2001, no DOG do 25-4-2001, no BOP da Coruña do 26-4-2001 e no taboleiro de anuncios do concello de Camariñas.</p>
<p>Durante o período de información pública presentáronse as seguintes alegacións:</p>
<p>1. Miguel Queiro Pérez, en representación da Asociación Axvalso, Rupert Kolb, en representación de Adiante Soneira e Xoán Carlos Pérez Gestido, solicitan se refaga o estudio de impacto ambiental, someténdose de novo a información pública, de acordo coas seguintes consideracións: que o parque eólico afecta a unha das praias máis emblemáticas de Camariñas e comarca: a praia de Reira; o impacto visual e sonoro na zona, por estar a menos de 800 m da praia; impacto sobre a fauna e flora da zona; a proximidade a zonas incluídas na Rede Natura e que os aeroxeradores 9 a 13 se instalarán nun lugar denominado Foxo dos Lobos, elemento etnográfico, restaurado no ano 2000 pola deputación provincial. Xoán Carlos Pérez Gestido, engade que o informe carece de estudio de impacto arqueolóxico.</p>
<p>2. Jorge Juan Espadasín Martínez, como dono dun terreo no lugar denominado Fonte Tamboa, no que proxecta construír un camping, oponse á instalación da parte occidental do parque eólico, xa que o futuro camping quedaría encaixonado entre os dous aliñamentos máis occidentais de 3 e 5 aeroxeradores e a escasa distancia deles, co grave prexuízo que isto significaría para a viabilidade do establecemento, debido ó impacto sonoro e visual negativo, con</p>
<p>siderando que o seu proxecto é preferente porque é anterior no tempo e máis respectuoso co ambiente.</p>
<p>Sexto.-O 14 de xaneiro de 2002, a Dirección Xeral de Calidade e Avaliación Ambiental resolveu aproba-la declaración de impacto ambiental do citado parque eólico, publicándose no DOG do 10-5-2002.</p>
<p>Sétimo.-O 14 de febreiro de 2002, a Dirección Xeral de Industria, Enerxía e Minas resolveu autoriza-la instalación dos equipos electromecánicos, aproba-lo correspondente proxecto de execución e recoñece-la condición de instalación acollida ó réxime especial, coas seguintes características básicas:</p>
<p>Localizacion e coordenadas poligonais:</p>
<table><tbody><tr><td></td></tr>
<tr><td>Nome</td><td>Municipios</td><td>Vértices</td></tr>
<tr><td></td></tr>
</tbody></table>
<table><tbody><tr><td>Vilán</td><td>Camariñas</td><td>X</td><td>Y</td></tr>
<tr><td></td></tr>
<tr><td></td><td></td><td>482.500</td><td>4.779.000</td></tr>
<tr><td></td></tr>
<tr><td></td><td></td><td>486.000</td><td>4.779.000</td></tr>
<tr><td></td></tr>
<tr><td></td><td></td><td>486.000</td><td>4.777.000</td></tr>
<tr><td></td></tr>
<tr><td></td><td></td><td>485.000</td><td>4.777.000</td></tr>
<tr><td></td></tr>
<tr><td></td><td></td><td>483.000</td><td>4.776.500</td></tr>
<tr><td></td></tr></tbody></table>
<p>Nº de aeroxeradores: 13.</p>
<p>Potencia unitaria por aeroxerador: 1.300 kW</p>
<p>Xeradores: Bazán Bonus-1300.</p>
<p>Potencia total instalada: 16.9 MW.</p>
<p>Producción anual estimada: 45.630 MWh.</p>
<p>Investimento previsto: 17.501.472,48 euros.</p>
<p>Características técnicas da infraestructura eléctrica de transformación e interconexión:</p>
<p>-13 aeroxeradores Bazán Bonus de 1300 kW de potencia nominal unitaria montados sobre fuste tubular metálico de 60 m de altura e rotores de 3 pas de 62 m de diámetro.</p>
<p>-13 transformadores, situados no interior dos fustes de 1.600 kVA e tensións de 0,69/20 kV.</p>
<p>-Rede eléctrica subterránea de media tensión a 20 kV realizada en conductor R.H.V. 12/20 kV 3x1x(1x240) mm Al para interconexión dos aeroxeradores e estes coa subestación transformadora.</p>
<p>-Subestación transformadora 20/66 kV equipada con transformador de potencia de 30 MVA e relación de transformación 20/66 kV, transformador de servicios auxiliares de 100 kVA e relación 20/0,420 kV, aparellos de medida, protección, telemando e telecontrol.</p>
<p>Oitavo.-O 7 de xuño de 2002 o promotor solicitou a declaración de utilidade pública, do parque eólico denominado Parque Eólico do Vilán de 16,9 MW, achegando a documentación establecida para o efecto polos decretos 2617/1966, e 2619/1966, do 20 de outubro, e o Decreto 205/1995, do 6 de xullo xa citado.</p>
<p>Noveno.-O proxecto someteuse a información pública para os efectos previstos nos artigos 125 e 140 do Real decreto 1955/2000, do 1 de decembro, artigos 53 e 54 da Lei 54/1997, do 27 de novembro, do sector eléctrico, artigo 25 da Lei 10/1995, de ordenación do territorio de Galicia e Decreto 302/2001, mediante acordo da Delegación Provincial de Industria da Coruña, do 17 de xuño de 2002, publicado no DOG do 1 de xullo, no diario La Voz de Galicia do 27 de xuño, no BOP da Coruña do 8 de xullo e no taboleiro de anuncios do concello de Camariñas (A Coruña).</p>
<p>Durante o período de información pública, non se presentaron alegacións.</p>
<p>Décimo.-O 13 de agosto de 2002, a Delegación Provincial da Consellería de Industria e Comercio da Coruña informou favorablemente a solicitude de declaración de utilidade pública do citado parque eólico.</p>
<p>Fundamentos de dereito.</p>
<p>Primeiro.-A Consellería de Industria e Comercio é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, a Lei 54/1997, do 27 de novembro e o Decreto 205/1995, do 6 de xullo, Decreto 302/2001, do 25 de outubro, xa citados.</p>
<p>Segundo.-Á vista das alegacións presentadas, da contestación dada a elas por parte da empresa promotora e do resto de documentación que figura no expediente, queda de manifesto que:</p>
<p>1. Con respecto ás alegacións presentadas por Miguel Queiro Pérez, en representación da Asociación Axvalso, Rupert Kolb, en representación de Adiante Soneira e Xoán Carlos Pérez Gestido cabe dicir que as alegacións ambientais foron remitidas ó órgano ambiental e contempladas na declaración de impacto ambiental do 14 de xaneiro de 2002.</p>
<p>2. Con respecto ás alegacións presentadas por Jorge Juan Espadasín Martínez, cabe dici-lo seguinte: a valoración da afección das parcelas, non é obxecto desta fase do expediente, correspondendo esta valoración á fase de prezo xusto; o artigo 52 da Lei 54/1997, do 27 de novembro, do sector eléctrico, declara de utilidade pública as instalacións eléctricas de xeración, distribución e transporte de enerxía; por último as alegacións ambientais foron contempladas na antes mencionada declaración de impacto ambiental.</p>
<p>Terceiro.-O artigo 52 da Lei 54/1997, reguladora do sector eléctrico declara de utilidade pública as</p>
<p>instalacións eléctricas de xeración, transporte e distribución de enerxía, cos efectos que se determinan no artigo 54 da mesma norma.</p>
<p>Cuarto.-No expediente instruído para o efecto cumpríronse os trámites regulamentarios.</p>
<p>Esta consellería, de acordo co que antecede e no exercicio das competencias que ten atribuídas,</p>
<p>RESOLVE</p>
<p>Declara-la utilidade pública, en concreto, das instalacións do parque eólico Parque Eólico do Vilán no municipio de Camariñas (A Coruña) o que leva implícita a necesidade de ocupación dos bens e dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución, que é definitiva na vía administrativa, cabe interpoñer, se é o caso, recurso potestativo de reposición de acordo co establecido no artigo 116 da Lei 30/1992, modificado pola Lei 4/1999, no prazo dun mes contado desde o día seguinte ó da súa notificación ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir da citada data, de acordo co establecido no artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 13 de setembro de 2002.</p>
<p>P.D. Orde do 20 de decembro de 2001 (DOG nº 250, do 28 de decembro)</p>
<p>Jesús Vázquez San Luis</p>
<p>Secretario xeral da Consellería de Industria</p>
<p>e Comercio</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

