---
date: '2021-05-06'
id: G0003-280421-0001
page: 22970
number: 85
agency: Servizo Galego de Saúde
section: IV. Oposicións e concursos.
title: >-
  ANUNCIO do 28 de abril de 2021, da Xerencia da Área Sanitaria da Coruña e Cee,
  polo que se dá publicidade da resolución da mesma data pola que se convoca,
  para vinculación temporal por concurso de méritos, a cobertura de diversas
  prazas da categoría de facultativo especialista de área para os servizos
  sanitarios de Atención Hospitalaria.
range: Anuncio
url: >-
  https://www.xunta.gal/dog/Publicados/2021/20210506/AnuncioG0003-280421-0001_gl.html
---
<p>En cumprimento do establecido no artigo 67 do Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Resolución do 11 de decembro 2018 (DOG núm. 240, do 18 de decembro), da Dirección Xeral de Recursos Humanos, pola que se publica o pacto subscrito pola administración sanitaria coas organizacións sindicais CIG, CESM-O`MEGA, CC.OO., UGT e CSIF sobre a selección de persoal estatutario temporal licenciado sanitario de atención hospitalaria, e en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, e polo Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, e na Orde do 22 de abril de 2020 (DOG núm. 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión do Coñecemento en Saúde, a Xerencia da Área Sanitaria da Coruña e Cee,</p>
    <h2>RESOLVE:</h2>
    <p>Primeiro. Proceder o anuncio da convocatoria para a cobertura, mediante vinculación temporal por concurso de méritos, de diversas prazas de facultativo especialista de área para os servizos sanitarios de Atención Hospitalaria da devandita área sanitaria.</p>
    <p>Segundo. As solicitudes, que deberán dirixirse a Área Sanitaria da Coruña e Cee, poderán presentarse no Rexistro Xeral da dita área sanitaria (Hospital Universitario A Coruña, As Xubias de Arriba, 84, 15006 A Coruña), así como a través de calquera dos procedementos do artigo 16.4 da lei 39/2015, do 1 de outubro, do procedemento administrativo común das administracións públicas. O prazo de presentación de solicitudes será de quince días naturais contados desde o día seguinte ao da publicación do anuncio da presente convocatoria no Diario Oficial de Galicia.</p>
    <p>Terceiro. As bases íntegras da convocatoria estarán expostas na páxina web do Espazo do Profesional da Área Sanitaria da Coruña e Cee e na páxina web do Servizo Galego de Saúde (www.sergas.es).</p>
    <p>A Coruña, 28 de abril de 2021</p>
    <footer><p>Luis Verde Remeseiro<br>Xerente da Área Sanitaria da Coruña e Cee</p></footer>

