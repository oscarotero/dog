---
date: '2020-08-20'
id: L178-300720-0001
page: 33308
number: 168
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle para a mellora da
  accesibilidade e das condicións xerais nas edificacións do grupo de vivendas
  Diego Xelmírez, en Santa Marta de Arriba, números 25 a 33.
range: Anuncio
url: >-
  https://www.xunta.gal/dog/Publicados/2020/20200820/AnuncioL178-300720-0001_gl.html
---
<p>A Xunta de Goberno local da cidade de Santiago de Compostela, na sesión ordinaria que tivo lugar o día 6 de xullo de 2020, adoptou o seguinte acordo:</p>
    <p>a) Aprobar inicialmente o estudo de detalle para a mellora da accesibilidade e as condicións xerais nas edificacións do grupo de vivendas Diego Xelmírez (Santa Marta de Arriba, números 25 a 33), segundo o proxecto redactado pola arquitecta Natalia Seoane Bueno, presentado con data 28 de abril de 2020.</p>
    <p>O estudo de detalle contén a delimitación espacial do ámbito da actuación, para os efectos do disposto polos artigos 24 do Real decreto lexislativo 7/2015 e 13.2 da Lei 1/2019, de rehabilitación, rexeneración e renovación urbanas de Galicia, que habilitan para a ocupación do dominio público e das superficies comúns de uso privativo para a instalación de ascensores ou outros elementos que aseguren a accesibilidade universal, así como para a realización de obras ou instalacións que reduzan a demanda enerxética.</p>
    <p>Ao abeiro do disposto polo artigo 13.5 da citada Lei 1/2019, acórdase que as actuacións dirixidas á mellora das condicións de accesibilidade e da eficiencia enerxética previstas no estudo de detalle non computarán para os efectos de edificabilidade, volume máximo edificable e ocupación de parcela, nin de distancias mínimas a lindeiros, outras edificacións, espazos públicos e vías públicas, ou cumprimento de aliñacións.</p>
    <p>b) En aplicación do procedemento regulado polos artigos 80.2 da Lei 2/2016, do solo de Galicia, e 194 do seu regulamento, o estudo de detalle inicialmente aprobado someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e nun xornal dos de maior circulación na provincia. Simultaneamente, practicarase notificación individual aos titulares catastrais das parcelas afectadas.</p>
    <p>Durante o trámite de información pública solicitarase o informe da Dirección Xeral de Patrimonio Cultural.</p>
    <p>O que se publica co fin de que, durante o prazo dun (1) mes contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión do Concello de Santiago de Compostela (Pazo de Raxoi, 2º andar), de luns a venres, das 9.00 ás 14.00 horas; e na páxina web do concello https://transparencia.santiagodecompostela.gal/Estudo-de-detalle-mellora-accesibilidade-condicions-xerais-edificacions-grupo-vivendas-DiegoXelmirez/gl</p>
    <p>Santiago de Compostela, 21 de xullo de 2020</p>
    <footer><p>O alcalde&lt;br&gt;P.D. (DEC/4742/2019, do 17 de xuño)&lt;br&gt;Mercedes Rosón Ferreiro&lt;br&gt;Concelleira delegada de Urbanismo, Vivenda e Cidade Histórica</p></footer>

