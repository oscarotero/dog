---
date: '1995-05-29'
id: DE3E
page: 3972
number: 101
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 31 de marzo de 1995, da Delegación Provincial de Pontevedra,
  pola que se somete a información pública a solicitude de declaración de
  necesidade e urxente ocupación e imposición da servidume de paso de enerxía
  eléctrica para a execución do proxecto número 242/1993 A.T.
range: Resolución
url: 'https://www.xunta.gal/dog/Publicados/1995/19950529/AnuncioDE3E_gl.html'
---
<p>En cumprimento do disposto no artigo 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, sométese a información pública a solicitude da empresa Unión Eléctrica-Fenosa, S.A., con domicilio na rúa Fernando Macías nº 2, 15004 A Coruña, a declaración da necesidade de urxente ocupación dos bens e dereitos afectados, así como a imposición da servidume de</p>
<p>paso de enerxía eléctrica, segundo o disposto no parágrafo 1 do artigo 14 do citado regulamento, transcríbese de seguido a relación concreta e individualizada dos interesados cos que se considera necesaria a expropiación para a execución do seguinte proxecto nomeado:</p>
<p>Liña eléctrica a M.T. Cambados-Ribadumia, nos concellos de Cambados e Ribadumia, autorizada e declarada de utilidade pública por resolución da Delegación Provincial de Industria do 8 de agosto de 1994 (expediente número 242/1993 A.T.).</p>
<p>Para os efectos do disposto no nº 3 do artigo 16 do regulamento mencionado, calquera persoa, dentro dos quince días seguintes ó da última publicación deste anuncio, que terá lugar no BOP, no Diario Oficial de Galicia e nun diario local dos de maior circulacion, así como os interesados en igual prazo, ós que se lles enviará notificación individual, poderán aportar por escrito e por triplicado, os datos oportunos para corrixir posibles erros na relación indicada, así como formula-las alegacións procedentes por razón do disposto nos artigos 25 e 26 do devandito regulamento; para estes efectos estará exposto o expediente, con proxecto da instalación, nesta dependencia, sita en Vigo, r/ Gran Vía, 76 en horas de oficina.</p>
<p>En todo caso os propietarios afectados poderán solicitar, a través desta delegación provincial, que o peticionario lles facilite os demais datos que consideren precisos para a identificación dos seus bens.</p>
<p>Vigo, 31 de marzo de 1995.</p>
<p>Ramón Álvarez Abad</p>
<p>Delegado provincial de Pontevedra</p>

