---
date: '2018-05-09'
id: G1441-030518-0001
page: 23853
number: 89
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO de alleamento, mediante concurso público, de 33 parcelas resultantes
  do proxecto de parcelación do Plan de sectorización de SRAU industrial
  Outeda-Curro (Barro-Pontevedra).
range: Anuncio
url: >-
  https://www.xunta.gal/dog/Publicados/2018/20180509/AnuncioG1441-030518-0001_gl.html
---
<p>O Pleno da Corporación Provincial de Pontevedra, en sesión ordinaria celebrada o día 27 de abril de 2018, aprobou o expediente de alleamento ou a constitución dun dereito de superficie, mediante concurso público, de varias parcelas (33) resultantes do proxecto de parcelación do Plan de sectorización do solo rústico apto para urbanizar (SRAU) industrial Outeda-Curro, no concello de Barro, Pontevedra, polo que se fai a seguinte convocatoria:</p>
    <p>1. Obxecto.</p>
    <p>O alleamento ou a constitución dun dereito de superficie, a través de procedemento aberto, de 33 parcelas resultantes do proxecto de parcelación do Plan de sectorización do solo rústico apto para urbanizar, SRAU industrial Outeda-Curro, no municipio de Barro, Pontevedra.</p>
    <p>2. Garantías.</p>
    <p>Os licitadores deberán constituír garantía provisional equivalente ao 2 % do importe tipo ou base de licitación previsto no anexo 4 do prego, IVE excluído. No suposto de optar pola constitución dun dereito de superficie, a garantía provisional que se deberá constituír será equivalente a media anualidade do canon tipo ou base de licitación previsto no anexo 4, IVE excluído.</p>
    <p>A garantía consignarase exclusivamente na Caixa da Deputación de Pontevedra, en calquera das formas previstas no artigo 106 da Lei 9/2017, do 8 de novembro, de contratos do sector público.</p>
    <p>En canto á garantía definitiva e, de ser o caso, á garantía de pagamento fraccionado, regúlase na cláusula 19ª do prego.</p>
    <p>3. Prazo de presentación de proposicións.</p>
    <p>As proposicións para tomar parte na presente contratación poderán presentarse no Rexistro Xeral da Deputación Provincial de Pontevedra, avenida Montero Ríos, s/n, CP 36071, na oficina periférica de Vigo, sita na rúa Oporto 3, CP 36201, ou en calquera das formas previstas no artigo 16.4 da Lei 39/2015, do 1 de outubro, do procedemento administrativo común das administracións públicas, no prazo dun mes contado desde a última publicación do anuncio de licitación (BOP ou DOG).</p>
    <p>4. Cualificación da documentación e apertura de proposicións.</p>
    <p>A apertura do sobre B correspondente á proposición técnica realizarase en acto público, ás 10.00 horas do quinto día hábil seguinte ao día en que remate o prazo sinalado para a presentación de ofertas; en canto aos sobres A, Documentación administrativa, e C, Proposición económica, observarase o disposto na cláusula 17ª do prego.</p>
    <p>5. Información.</p>
    <p>Os pregos de cláusulas económico-administrativas, así como os seus 5 anexos, poderán consultarse na páxina web da Deputación: www.depontevedra.es. Así mesmo, o teléfono de información é 886 21 03 85.</p>
    <p>Pontevedra, 27 de abril de 2018</p>
    <footer><p>A presidenta da Deputación Provincial de Pontevedra<br>P.D. (Resolución 2016007829, do 25.4.2016)<br>Carlos López Font<br>Deputado delegado de Economía, Facenda e Réxime Interno</p></footer>

