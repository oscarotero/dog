---
date: '2018-05-09'
id: G0164-030518-0008
page: 23759
number: 89
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 2 de maio de 2018, da Secretaría Xeral de Política Lingüística,
  pola que se modifica a Resolución do 6 de marzo de 2018 pola que se convocan
  as probas para a obtención dos certificados de lingua galega, niveis Celga 1,
  2, 3 e 4, no ano 2018 (ED114A).
range: Resolución
url: >-
  https://www.xunta.gal/dog/Publicados/2018/20180509/AnuncioG0164-030518-0008_gl.html
---
<p>Mediante a Resolución do 6 de marzo de 2018, a Secretaría Xeral de Política Lingüística convocou as probas para a obtención dos certificados de lingua galega, niveis Celga 1, 2, 3 e 4, no ano 2018 (ED114A) (DOG núm. 51, do 13 de marzo).</p>
    <p>O punto terceiro da dita resolución sinalaba que as datas de realización das probas serían: o 26 de maio de 2018, para o Celga 4; o 27 de maio de 2018, para o Celga 2; o 2 de xuño de 2018, para o Celga 3; e o 3 de xuño de 2018, para o Celga 1.</p>
    <p>Así mesmo, indicaba que estas datas poderían mudarse por razóns de forza maior ou para a mellor administración das probas. De igual modo, se o número de aspirantes non permitise a realización da totalidade das probas orais no día sinalado, tamén se prevía que a Comisión Central de Avaliación determinase o día ou días en que tería lugar a dita avaliación oral.</p>
    <p>Tras rematar o prazo de presentación de solicitudes, constatouse que o número das correspondentes ao Celga 4 e ao Celga 3 é moi elevado e que, polo tanto, non é posible que todas as persoas se examinen da proba oral o mesmo día en que o fan da proba escrita. Nos demais niveis Celga tamén se rexistrou un aumento considerable do número de solicitudes con respecto a outras convocatorias.</p>
    <p>De acordo con isto, co fin de poder establecer dúas datas para a proba oral do Celga 4 e do Celga 3 en días consecutivos e garantir, así mesmo, o bo desenvolvemento das probas dos demais niveis Celga, por proposta da Comisión Central de Avaliación,</p>
    <h2>RESOLVO: </h2>
    <p>Modificar o punto terceiro da Resolución do 6 de marzo de 2018 pola que se convocan as probas para a obtención dos certificados de lingua galega, niveis Celga 1, 2, 3 e 4, no ano 2018 (ED114A), nos termos que se indican a seguir: </p>
    <p>Terceiro. <em>Datas de realización das probas</em></p>
    <p>– Celga 4:</p>
    <p>Proba escrita: 26 de maio de 2018.</p>
    <p>Proba oral: 26 e 27 de maio de 2018.</p>
    <p>– Celga 3:</p>
    <p>Proba escrita: 2 de xuño de 2018.</p>
    <p>Proba oral: 2 e 3 de xuño de 2018.</p>
    <p>– Celga 2: 9 de xuño de 2018. </p>
    <p>– Celga 1: 10 de xuño de 2018.</p>
    <p>Xunto coas listaxes definitivas de persoas admitidas e excluídas para cada un dos niveis e localidades, publicarase, na páxina web da Secretaría Xeral de Política Lingüística<br>(http://www.lingua.gal), o día en que cada unha das persoas inscritas no Celga 4 e no Celga 3 se deberá presentar á proba oral destes niveis. </p>
    <p>Esta resolución, que tamén se publicará na páxina web da Secretaría Xeral de Política Lingüística, entra en vigor o mesmo día da súa publicación no <em>Diario Oficial de Galicia</em>. </p>
    <p>Santiago de Compostela, 2 de maio de 2018</p>
    <footer><p>Valentín García Gómez<br>Secretario xeral de Política Lingüística</p></footer>

