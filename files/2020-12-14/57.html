---
date: '2020-12-14'
id: O143-301120-0001
page: 48993
number: 250
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 17 de novembro de 2020 polo que se notifica a resolución ditada no
  expediente de concesión de augas de clave DH.A36.16635.
range: Anuncio
url: >-
  https://www.xunta.gal/dog/Publicados/2020/20201214/AnuncioO143-301120-0001_gl.html
---
<p>A persoa titular da Dirección de Augas de Galicia ditou a resolución do expediente de concesión de augas de clave DH.A36.16635.</p>
    <p>Intentada a notificación da resolución por correo certificado con aviso de recepción no domicilio que consta no correspondente expediente, esta foi devolta polo servizo de Correos. Por este motivo, e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio notifícase a resolución ditada á persoa titular do NIF/NIE 00806045X.</p>
    <p>Infórmase de que o expediente está á súa disposición nas oficinas de Augas de Galicia, situadas na praza de Camilo Díaz Baliño, 7-9, 15781 en Santiago de Compostela.</p>
    <p>Comunicáselle que, contra a resolución, que non é definitiva na vía administrativa, cabe recurso de alzada ante a presidencia de Augas de Galicia, no prazo dun mes contado desde o día seguinte ao da publicación deste anuncio no BOE.</p>
    <p>Santiago de Compostela, 17 de novembro de 2020</p>
    <footer><p>Teresa María Gutiérrez López<br>Directora de Augas de Galicia</p></footer>

