---
date: '2020-12-14'
id: G2017-011220-0002
page: 48940
number: 250
agency: Universidade da Coruña
section: IV. Oposicións e concursos.
title: >-
  ANUNCIO do 1 de decembro de 2020 polo que se dá publicidade da resolución da
  mesma data pola que se convocan a concurso público prazas de profesor
  contratado doutor.
range: Anuncio
url: >-
  https://www.xunta.gal/dog/Publicados/2020/20201214/AnuncioG2017-011220-0002_gl.html
---
<p>Unha vez publicada a oferta de emprego público para o ano 2019, mediante a Resolución do 8 de abril de 2019, e a oferta de emprego público para o ano 2020, mediante a Resolución do 13 de marzo de 2020, de conformidade co disposto na Lei orgánica 6/2001, do 21 de decembro (BOE do 24 de decembro), de universidades, modificada pola Lei orgánica 4/2007, do 12 de abril (BOE do 13 de abril); na Lei 39/2015, do 1 de outubro (BOE do 2 de outubro), do procedemento administrativo común das administracións públicas; no Decreto 266/2002, do 6 de setembro (DOG do 17 de setembro), da Xunta de Galicia, sobre contratación de profesorado universitario; nos estatutos da Universidade da Coruña, aprobados polo Decreto 101/2004, do 13 de maio (DOG do 26 de maio), da Xunta de Galicia, e modificados polo Decreto 194/2007, do 11 de outubro (DOG do 17 de outubro); na normativa pola que se regula o procedemento para a selección de profesorado contratado doutor, aprobada polo Consello de Goberno na sesión do 30 de abril de 2014, esta reitoría fai público que mediante a Resolución do 1 de decembro de 2020 se convoca un concurso para a provisión das seguintes prazas de profesor contratado doutor:</p>
    <p>– Oferta de emprego público ano 2019: 1 praza.</p>
    <p>– Oferta de emprego público ano 2020: 4 prazas.</p>
    <p>A información completa (bases da convocatoria, modelo de solicitude, etc.) pode consultarse no taboleiro electrónico oficial da UDC e na páxina web http://www.udc.es/pdi/concursos/concursos_contratacion/</p>
    <p>O prazo de presentación de solicitudes é de dez días hábiles contados desde o día seguinte ao da publicación do presente anuncio no Diario Oficial de Galicia. </p>
    <p>A Coruña, 1 de decembro de 2020</p>
    <footer><p>O rector da Universidad da Coruña<br>P.D. (Resolución do 14.1.2020)<br>Alberto Valderruten Vidal<br>Vicerrector de Profesorado e Planificación Docente</p></footer>

