---
date: '2012-01-20'
id: CA04-301211-10561
page: 3391
number: 14
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 23 de decembro de 2011, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Teo (expediente IN407A 172/2011).
range: Resolución
url: >-
  https://www.xunta.gal/dog/Publicados/2012/20120120/AnuncioCA04-301211-10561_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: L.M.T.S. para alimentación a C.S. Silveira-Cacheiras.</p>
    <p>Situación: concello de Teo.</p>
    <p>Características técnicas: </p>
    <p>Liña eléctrica de media tensión subterránea de 20 kV, cunha lonxitude de 0,180 km, con orixe no empalme na L.M.T.S. SNT806, dirección a C.T. edificio Dolmen (expte.: 108/1999), condutor tipo R.H.Z.1-2OL-12/20 kV-3(1×240 Al) e final en cela de liña de C.T. Cacheiras-Sobremuro (expte.: 173/01), despois de facer entrada e saída no centro de seccionamento que vai instalar o cliente. Concello de Teo.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 23 de decembro de 2011.</p>
    <footer><p>P.A. (Artigo 39.3 Decreto 324/2009; DOG n.º 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

