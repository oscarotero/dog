---
date: '2012-02-29'
id: G2346-090212-12060
page: 7362
number: 42
agency: Xulgado do Social número 3 da Coruña
section: V. Administración de xustiza.
title: EDICTO (827/2011).
range: Edicto
url: >-
  https://www.xunta.gal/dog/Publicados/2012/20120229/AnuncioG2346-090212-12060_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento de despedimento/cesamentos en xeral 827/2011 deste xulgado do social, seguido por instancia de María del Carmen Pardo Casal contra a empresa Intermediarios Coruña, S.L. sobre despedimento, foi ditada a seguinte resolución:</p>
    <p>«Na cidade da Coruña o 1 de febreiro de 2012.</p>
    <p>Carlos Villarino Moure, maxistrado xuíz do Xulgado do Social número 3 do xulgado e localidade ou provincia A Coruña, despois de ver os presentes autos sobre despedimento entre partes, dunha e como demandante María del Carmen Pardo Casal, e comparece asistido polo letrado Manuel Fernández Veiga, e doutra, como demandado, Intermediarios Coruña, S.L., que non comparece a pesar de estar citada.</p>
    <p>En nome do rei ditou a seguinte sentenza 80/2012.</p>
    <p>Antecedentes de feito.</p>
    <p>Primeiro. María del Carmen Pardo Casal presentou no 20 de setembro de 2011, ante o decanato desta cidade, unha demanda contra a empresa Intermediarios de Coruña, S.L., que foi tramitada e deu lugar ao xuízo de referencia, e na cal, despois das alegacións de feito e de dereito que tivo por oportunas, solicitaba a declaración de nulidade ou, subsidiariamente, de improcedencia do despedimento, e de condena da empresa demandada nos termos que aparecen recollidos na demanda.</p>
    <p>Segundo. Admitida a trámite, sinalouse como data para a celebración do xuízo o 1 de febreiro de 2011, comparecendo só a parte demandante. Aberto o acto, e dada conta, a parte actora afirmouse e ratificou a súa demanda. Atendendo ás solicitudes, acordouse recibir o preito a proba e no devandito trámite practicouse a proba proposta, cuxo resultado consta na acta; a seguir pasouse ao trámite de conclusións, co que se deu por finalizado o acto e ficaron os autos conclusos para sentenza.</p>
    <p>Terceiro. Na tramitación do presente xuízo observáronse e cumpríronse as disposicións legais.</p>
    <p>Feitos probados.</p>
    <p>Único. A parte demandante presentou unha papeleta de conciliación ante o SMAC o 8 de setembro de 2011, celebrándose acto de conciliación o 19 de setembro de 2011 sen presenza da empresa e con resultado de intentado sen efecto.</p>
    <p>Fundamentos de dereito.</p>
    <p>Primeiro. Os feitos probados antes referidos resultan da acta de conciliación presentada coa demanda. Á marxe disto, a parte demandante non presenta ningún outro medio de proba para demostrar a existencia dunha relación laboral, e remítiese unicamente á documental requirida á empresa na demanda e ao interrogatorio desta con aplicación do artigo 91.2 LPL. Non obstante, entende este xulgador que a parte demandante debeu demostrar, polo menos indiciariamente, a existencia dunha relación laboral, sen prexuízo de que posteriormente a demostración das causas do suposto despedimento ou extinción da relación laboral correspondan á empresa, por aplicación do artigo 105 LPL, ou de que puideren terse por recoñecidos outros feitos que á empresa lle resultaren prexudiciais, tal e como sinala o artigo 91.2 LPL. Sendo isto así, resulta que a parte demandante non presenta principio de proba ningún sobre a relación laboral, sen xustificar, se é o caso, a existencia de motivo para isto. Por todo isto, non pode terse por probada a existencia dunha relación laboral entre as partes.</p>
    <p>Segundo. Non probada a relación laboral entre as partes, a acción de despedimento debe ser desestimada.</p>
    <p>Resolvo:</p>
    <p>1.º Desestimar a demanda sobre despedimento formulada por María del Carmen Pardo Casal contra a empresa Intermediarios de Coruña, S.L., todo isto con absolución da demandada.</p>
    <p>Notifíquese esta sentenza ás partes e advírtaselles que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banesto (0030.1846) a nome deste xulgado co núm. 1533 0000 65 0827 11, demostrando mediante a presentación do comprobante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co n.º 1533 0000 60 0827 11 a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>Así o pronuncio, mando e asino por esta miña sentenza, xulgado definitivamente».</p>
    <p>Publicación. A anterior sentenza foi lida e publicada polo maxistrado que a ditou, estando a celebrar audiencia pública no día da data, do que dou fe.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Na Coruña, 9 de febreiro de 2012.</p>
    <footer><p>O secretario xudicial</p></footer>

