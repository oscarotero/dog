---
date: '2000-05-30'
id: ACAA
page: 8
number: 104
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 23 de marzo de 2000 pola que se modifica a do 21 de abril de 1998,
  sobre delegación de competencias en órganos centrais e periféricos do Servicio
  Galego de Saúde.
range: Orde
url: 'https://www.xunta.gal/dog/Publicados/2000/20000530/AnuncioACAA_gl.html'
---
<p>A Lei 53/1999, do 28 de decembro, pola que se modifica a Lei 13/1995, do 18 de maio, de contratos das administracións públicas, introduciu importantes modificacións no réxime contractual das administracións. Estes cambios obrigan a revisa-lo mapa de competencias dos órganos de contratación do Servicio Galego de Saúde.</p>
<p>A necesidade dunha xestión áxil e operativa na tramitación das modificacións orzamentarias e en determinados expedientes de gasto require a intro</p>
<p>ducción de novas delegacións en órganos xestores axeitados.</p>
<p>Por conseguinte, cómpre modifica-la Orde do 21 de abril de 1998 sobre delegación de competencias en órganos centrais e periféricos do Servicio Galego de Saúde.</p>
<p>Na súa virtude, facendo uso das facultades que me confiren o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, o artigo 3.2º do Decreto 49/1998, do 5 de febreiro, polo que se establece a estructura orgánica dos servicios centrais do Servicio Galego de Saúde e o artigo 72.4º do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia, modificado pola Lei 8/1999, do 30 de decembro, de medidas fiscais e orzamentarias e de función pública e actuación administrativa, e tendo en conta o disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>DISPOÑO:</p>
<p>Artigo único</p>
<p>Introdúcense nos artigos e nas alíneas da Orde do 21 de abril de 1998 sobre delegación de competencias en órganos centrais e periféricos do Servicio Galego de Saúde, as modificacións que se indican, que se incorporarán a esta orde nos seguintes termos:</p>
<p>Artigo 3º</p>
<p>Engádense dúas novas alíneas d) e e).</p>
<p>«Artigo 3º</p>
<p>d) Proposta e, de se-lo caso, aprobación das modificacións orzamentarias que correspondan ó Servicio Galego de Saúde.</p>
<p>e) Tramitación de expedientes e, de se-lo caso, actuación coma órgano de contratación de gastos correspondentes a centros de diferentes provincias».</p>
<p>Artigo 6º</p>
<p>Dáse unha nova redacción ás alíneas h) e i) e engádense dúas novas alíneas ll) e m).</p>
<p>«Artigo 6º</p>
<p>h) A autorización dos gastos e as propostas de pagamento con cargo ós orzamentos dos seus respectivos centros.</p>
<p>A actuación coma órgano de contratación nos contratos, imputables ós seus respectivos créditos, que se refiren a:</p>
<p>1. Contratos de obras ata un importe de 50.000.000 de ptas. e sempre que a obra non requira informe da oficina de supervisión de proxectos por afecta-la estabilidade, seguridade ou estanquidade.</p>
<p>2. Contratos de consultoría e asistencia e de servicios, ben que, cando a contía exceda de 50.000.000 de ptas. requirirá autorización expresa da División de Recursos Económicos, e se a contía excede de 200.000.000 de ptas. requirirá autorización expresa do presidente do Servicio Galego de Saúde.</p>
<p>3. Contratos de subministracións nas mesmas condicións previstas no parágrafo anterior, agás os contratos de subministracións mediante a modalidade de arrendamento que requirirá autorización expresa da División de Recursos Económicos cando a súa contía exceda de 10.000.000 de ptas. e autorización expresa do presidente do Servicio Galego de Saúde cando a contía excede de 200.000.000 de ptas. Na modalidade de arrendamento con opción de compra computarase a contía prevista da opción para os efectos de determina-los importes referidos neste parágrafo.</p>
<p>Exclúense desta delegación os contratos de subministracións mediante a modalidade de arrendamento financeiro.</p>
<p>i) A formalización de contratos de carácter mancomunado que afecten a centros vinculados ás direccións provinciais imputables a créditos dos respectivos centros nas mesmas condicións respecto ó tipo de contrato e contía previsto na alínea anterior.</p>
<p>ll) A formalización de contratos administrativos especiais trala autorización expresa da División de Recursos Económicos.</p>
<p>m) As contratacións relativas á prestación de asistencia por importe inferior a 2.000.000 de ptas., motivada por supostos de urxencia».</p>
<p>Artigo 7º</p>
<p>Dáse unha nova redacción á alínea i).</p>
<p>«Artigo 7º</p>
<p>i) A autorización dos gastos e as propostas de pagamento con cargo ós orzamentos dos seus respectivos centros.</p>
<p>A actuación como órgano de contratación nos contratos, imputables ós seus respectivos créditos, que se refiren a:</p>
<p>1. Contratos de obras ata un importe de 50.000.000 de ptas e sempre que a obra non requira informe da oficina de supervisión de proxectos por afecta-la estabilidade, seguridade ou estanquidade.</p>
<p>2. Contratos de consultoría e asistencia e de servicios, ben que, cando a contía exceda de 50.000.000 de ptas. requirirá autorización expresa da División de Recursos Económicos, e se a contía excede de 200.000.000 de ptas. requirirá autorización expresa do presidente do Servicio Galego de Saúde.</p>
<p>3. Contratos de subministracións nas mesmas condicións previstas no parágrafo anterior, agás os contratos de subministracións mediante a modalidade de arrendamento que requirirá autorización expresa da División de Recursos Económicos cando a súa contía exceda de 10.000.000 de ptas. e autorización</p>
<p>expresa do presidente do Servicio Galego de Saúde cando a contía excede de 200.000.000 de ptas. Na modalidade de arrendamento con opción de compra computarase a contía prevista da opción para os efectos de determina-los importes referidos neste parágrafo.</p>
<p>Exclúense desta delegación os contratos de subministracións mediante a modalidade de arrendamento financeiro».</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 23 de marzo de 2000.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>e Presidente do Servicio Galego de Saúde</p>

