---
date: '2000-05-30'
id: AD22
page: 8
number: 104
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 10 de abril de 2000, do Servicio de Estructuras Rurais de
  Ourense, pola que se anuncia a publicación das bases definitivas da
  concentración parcelaria da zona de Rioseco (Calvos de Randín-Ourense).
range: Resolución
url: 'https://www.xunta.gal/dog/Publicados/2000/20000530/AnuncioAD22_gl.html'
---
<p>Ponse en coñecemento de tódolos interesados na concentración parcelaria da zona de Rioseco (Calvos de Randín-Ourense), declarada de utilidade pública e interese social a urxente execución polo Decreto 39/1992, do 6 de febreiro (DOG nº 32, do 17 de febreiro), que a xunta local da zona, na súa reunión do día 10 de abril de 2000, aprobou as bases definitivas de concentración, que estarán expostas ó público no Concello de Calvos de Randín e na zona, durante o prazo de trinta días, contados desde o seguinte ó da última inserción desta resolución no Diario Oficial de Galicia, no BOP, no xornal de máis circulación da provincia, no lugar habitual da parroquia e no taboleiro de anuncios do concello, de conformidade co que determina a Lei de concentración parcelaria para Galicia (artigo 36).</p>
<p>Os documentos que os interesados poden examinar nos lugares de exposición refírense á determinación do perímetro (colección de planos coas parcelas</p>
<p>incluídas e relación das excluídas), á clasificación de terras e fixación dos coeficientes que servirán de base para face-las compensacións que sexan necesarias, así como á determinación de propietarios e titulares de gravames e outras situacións xurídicas, das que se declara formalmente a súa titularidade.</p>
<p>Contra as bases os interesados poden interpor recurso de alzada perante o conselleiro de Agricultura, Gandería e Política Agroalimentaria, dentro do prazo dos trinta días sinalados, e presentalo no Servicio de Estructuras Rurais (rúa Florentino L. Cuevillas, 4-6, baixo, Ourense), nas oficinas centrais da consellería (edificio San Caetano, Santiago de Compostela), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, expresando no escrito un domicilio dentro do termo municipal para face-las notificacións que procedan.</p>
<p>Ourense, 10 de abril de 2000.</p>
<p>Francisco Marín Muñoz</p>
<p>Xefe do Servicio de Estructuras Rurais de Ourense</p>
<p>Visto e prace</p>
<p>José Manuel Baltar Blanco</p>
<p>Delegado provincial de Ourense</p>

