---
date: '2002-11-06'
id: 162C6
page: 15
number: 214
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de setembro de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da acta da revisión do artigo 30 do convenio colectivo do sector
  de limpeza de edificios e locais.
range: Resolución
url: 'https://www.xunta.gal/dog/Publicados/2002/20021106/Anuncio162C6_gl.html'
---
<p>Visto o texto da acta da revisión do artigo 30 do convenio colectivo para o sector, de limpeza de edificios e locais, con nº de código 3600895, que tivo entrada nesta delegación provincial o día 11-9-2002, subscrito pola comisión paritaria do convenio, con data 10-9-2002. De conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 30 de setembro de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo do sector de limpeza</p>
<p>de edificios e locais da provincia de Pontevedra</p>
<p>Asistentes:</p>
<p>-CC.OO.:</p>
<p>Carmen Segurana Bedrina.</p>
<p>-UGT:</p>
<p>Rosa Mª Acuña Salgado.</p>
<p>-CIG:</p>
<p>María do Tránsito Fernández Fernández.</p>
<p>-Represención empresarial:</p>
<p>Paulina Díaz Lamela.</p>
<p>Manuel Falque Comesaña.</p>
<p>-Secretario de actas:</p>
<p>Pablo Manuel Búa Burgos.</p>
<p>En Vigo, nos locais da Confederación de Empresarios de Pontevedra, sendo as once horas do día dez de setembro de dous mil dous, reúnense a comisión paritaria do convenio colectivo do sector de limpeza de edificios e locais da provincia de Pontevedra, co obxecto de modifica-lo artigo 30 do presente convenio en vigor, tal e como expresa a disposición adicional segunda do convenio colectivo para os anos 2001/2002, que queda redactado da seguinte maneira:</p>
<p>Artigo 30º.-Xubilación.</p>
<p>Os traballadores que cumpran a idade de 64 anos e demais requisitos esixidos poderanse acoller á modalidade de xubilación determinada no Real decreto lei 14/1981, do 20 de agosto, e Real decreto 1194/1985. Para tal efecto, as empresas obríganse a contratar simultaneamente no lugar do xubilado a outro traballador que sexa titular do dereito a calquera das prestacións económicas de desemprego ou mozo demandante do primeiro emprego, tal e como dispoñen as normas citadas.</p>
<p>Establécese un premio por fidelidade coas seguintes escalas:</p>
<p>De mutuo acordo entre ámbalas partes:</p>
<p>Ós 60 anos: 6 mensualidades de salario real.</p>
<p>Ós 61 anos: 4 mensualidades de salario real.</p>
<p>Ós 62 anos: 2 mensualidades de salario real.</p>
<p>Opción do traballador/a:</p>
<p>Ós 63 e 64 anos: 2 mensualidades de salario real.</p>
<p>Ós 65 anos: establécese un premio dunha mensualidade de salario real.</p>
<p>Co fin de contribuír á realización dunha política de promoción de emprego, a xubilación, para o persoal fixo de empresa, terá carácter de forzosa ó cumpri-la idade de 65 anos.</p>
<p>Aqueles traballadores que, ó chegaren a esta idade, non cumprisen o período mínimo de cotización á Seguridade Social para teren dereito á referida prestación, poderán continuar prestando servicios ata cumpriren o citado período de cotización, momento no que se causará baixa de maneira inmediata.</p>
<p>A empresa cubrirá o posto de traballo segundo necesidade do serivico, non tendo que ser coincidente a xornada efectiva de traballo do que se xubila coa do traballador entrante.</p>
<p>Ámbalas partes acordan a súa remisión á autoridade laboral para efectos do seu rexistro e posterior publicación no BOP e no Diario Oficial de Galicia.</p>
<p>Non habendo máis asuntos que tratar, levántase a sesión sendo as once e trinta horas do día arriba indicado.</p>

