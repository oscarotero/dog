---
date: '1996-08-26'
id: '9642'
page: 7
number: 166
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 22 de agosto de 1996, da Dirección Xeral da Función Pública,
  pola que se fan públicas as puntuacións provisionais dos participantes
  admitidos no concurso L-01/1996 convocado pola Orde do 30 de abril de 1996
  (DOG número 88, do 6 de maio) para a provisión de postos de traballo incluídos
  na oferta pública de persoal laboral.
range: Resolución
url: 'https://www.xunta.gal/dog/Publicados/1996/19960826/Anuncio9642_gl.html'
---
<p>Convocado o concurso L-01/96 para a provisión de postos de traballo vacantes incluídos na oferta pública de persoal laboral publicado no DOG número 88, do 6 de maio de 1996, e á vista da proposta realizada pola comisión encargada de aprecia-los méritos alegados polos concursantes, esta dirección xeral,</p>
<p>RESOLVE:</p>
<p>Primeiro.-Facer públicas as relacións coas puntuacións provisionais dos concursantes admitidos para cada un dos postos solicitados. Estas relacións atópanse expostas nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Oficinas comarcais da Xunta de Galicia.</p>
<p>Segundo.-Os interesados poderán formular reclamacións, en relación coas puntuacións provisionais, ata o día 21 do mes de setembro de 1996, desde</p>
<p>a publicación da presente resolución no Diario Oficial de Galicia.</p>
<p>As reclamacións realizaranse mediante escrito dirixido á Dirección Xeral da Función Pública, edificio administrativo de San Caetano, Santiago de Compostela.</p>
<p>Santiago de Compostela, 22 de agosto de 1996.</p>
<p>Joaquín López-Rúa Soler</p>
<p>Director xeral da Función Pública</p>
<p>5807</p>

