---
date: '1996-08-26'
id: 968A
page: 7
number: 166
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 5 de agosto de 1996, da Delegación Provincial da Coruña, de
  notificación do acordo de iniciación do procedemento sancionador de caza
  número 96/0054/2.
range: Resolución
url: 'https://www.xunta.gal/dog/Publicados/1996/19960826/Anuncio968A_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-lo acordo de iniciación do procedemento sancionador por infracción da Lei 1/1970, do 4 de abril, de caza (BOE nº 82, do 6-4-1970), e más do seu regulamento, aprobado polo Decreto 506/1971, do 25 de marzo, (BOE nº 76, do 30-3-1971, corrección erros nº 112, do 11-5-1971), por non ser posible a súa notificación.</p>
<p>Noméase instructora do procedemento a Beatriz Rodríguez Fraga, funcionaria desta delegación, que</p>
<p>poderá promove-la súa recusación en calquera momento da tramitación do procedemento, se concorre algunha das circunstancias previstas no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial desta consellería, segundo o Art. 49 do Regulamento de caza, en relación co R.D. 167/1981, de transferencias de funcións e servicios da Admón. do Estado á Comunidade Autónoma de Galicia en materia de conservación da natureza.</p>
<p>O interesado disporá dun prazo de quince días, contados a partir do seguinte ó de publicación desta notificación, para que poida examina-lo expediente na delegación provincial desta consellería na Coruña, sita no Edificio Administrativo de Servicios Múltiples Monelos, e para aportar, por escrito, cantas alegacións, documentos, informacións ou propostas de probas, considere convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario porá fin o expediente. Para efectualo deberá emprega-los impresos normalizados que lle serán facilitados nesta delegación provincial, sita no Edificio Administrativo de Servicios Múltiples Monelos, A Coruña.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo R.D. 1398/1993, do 4 de agosto (BOE nº 189, do 9-8-1993).</p>
<p>A Coruña, 5 de agosto de 1996.</p>
<p>Rogelio Aramburu Núñez</p>
<p>Delegado provincial da Coruña</p>
<p>ANEXO</p>
<p>Expediente: C-96/054/2.</p>
<p>Denunciado: Perfecto A. Varela Gende.</p>
<p>DNI: 78.781.457.</p>
<p>Último enderezo coñecido: Malvares-Rial, Val do Dubra.</p>
<p>Feitos denunciados: cazar de noite desde un vehículo axudándose dun proxector.</p>
<p>Tipificación Lei de caza:</p>
<p>Artigo: 46.1º c) en relación ca D.T. 1ª e D. derogatoria única L.O. 10/1995.</p>
<p>Cualificación: moi grave.</p>
<p>Sanción proposta: 50.000 ptas. multa.</p>
<p>6191</p>

