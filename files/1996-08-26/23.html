---
date: '1996-08-26'
id: '9692'
page: 7
number: 166
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 5 de agosto de 1996, da Delegación Provincial da Coruña, de
  notificación da iniciación do procedemento sancionador de incendios que se
  cita expediente número 150I/1996.
range: Resolución
url: 'https://www.xunta.gal/dog/Publicados/1996/19960826/Anuncio9692_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-lo acordo de iniciación do procedemento sancionador por infracción administrativa da Lei 81/1968, do 5 de decembro, sobre incendios forestais(BOE nº 294, do 7-12-1968), e mais do seu Regulamento do 23 de decembro de 1972 (BOE nº 38, do 13-2-1973), por non ser posible a súa notificación.</p>
<p>Noméase instructora do procedemento a Beatriz Rodríguez Fraga, funcionaria desta delegación, podendo promove-la súa recusación en calquera momento da tramitación do procedemento, se concorre algunha das circunstancias previstas no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial desta consellería, segundo o artigo 141 do Regulamento de incendios forestais, en relación co R.D. 167/1981, do 9 de xaneiro, de transferencias de funcións e servicios da Admistración do Estado á Comunidade Autónoma de Galicia en materia de conservación da natureza.</p>
<p>O interesado disporá dun prazo de quince días, contados a partir do seguinte ó da publicación desta notificación, para que poida examina-los expedientes na delegación provincial desta consellería na Coruña, sita no edificio administrativo de servicios múltiples Monelos, e para aportaren por escrito cantas alegacións, documentos, informacións ou propostas de probas, considere convenientes en defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993, de non se efectuaren alegacións no prazo anterior, este acordo de iniciación poderá ser considerado proposta de resolución determinándose, para estes efectos, o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta delegación provincial, sita no edificio administrativo de servicios múltiples Monelos, A Coruña.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade san</p>
<p>cionadora, aprobado polo Real decreto 1398/1993, do 4 de agosto (BOE nº 189, do 9-8-1993).</p>
<p>A Coruña, 5 de agosto de 1996.</p>
<p>Rogelio Aramburu Núñez</p>
<p>Delegado provincial da Coruña</p>
<p>Expediente: 150I/96</p>
<p>Denunciado: Yáñez García, Rafael</p>
<p>DNI: 32.679.227</p>
<p>Último enderezo coñecido: As Penas, 29, Brión-A Coruña</p>
<p>Feito denunciado: abandono da queima sen estar totalmente apagada</p>
<p>Tipificación, regulamento incendios:</p>
<p>Artigo: 138.c</p>
<p>Cualificación: moi grave</p>
<p>Sanción proposta: 50.000 ptas.</p>
<p>6193</p>

