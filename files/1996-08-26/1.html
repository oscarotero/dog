---
date: '1996-08-26'
id: 962E
page: 7
number: 166
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 24 de xullo de 1996 pola que se aproba o cambio de dominio
  mortis-causa da batea San Martín I.
range: Orde
url: 'https://www.xunta.gal/dog/Publicados/1996/19960826/Anuncio962E_gl.html'
---
<p>Visto o expediente incoado por Mª del Carmen Lamosa García e Hijos, no que solicita o cambio de dominio mortis-causa da batea de cultivo de mexillón denominada San Martín I, outorgada pola orde ministerial do 8-11-1972 (BOE nº 287), situada na cuadrícula nº 31, do polígono A de Bueu, rematando a concesión o 8-11-2002, e do que era titular José Ramón de la Torre Estévez e Mª del Carmen Lamosa García.</p>
<p>Tendo en conta o informado polo Servicio Xurídico e de Planificación e de conformidade co sinalado no artigo 59 da Lei 6/1993, do 11 de maio, de pesca de Galicia e considerando que ó expediente figuran unidos o certificado de defunción, a certificación do rexistro de últimas vontades, a declaración de herdeiros abintestato, a relación de bens debidamente liquidada de impostos e o caderno particional da herdanza, esta consellería tivo a ben acceder ó solicitado, declarando titular da concesión administrativa e do viveiro do que se trata, nas mesmas condicións cás expresamente consignadas na orde ministerial de outorgamento, a favor de Mª del Carmen Lamosa García, José Manuel de la Torre Lamosa, Mª Dolores de la Torre Lamosa e Alejandro de la Torre Lamosa.</p>
<p>Os novos titulares subróganse no prazo, dereitos e obrigas do anterior, así como queda obrigado a observa-las disposicións en vigor sobre este particular.</p>
<p>Vigo, 24 de xullo de 1996.</p>
<p>P.D. (Orde 27-6-1990)</p>
<p>José M. Gabeiras Vérez</p>
<p>Delegado territorial de Vigo (Pontevedra)</p>
<p>9606155</p>

