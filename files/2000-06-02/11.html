---
date: '2000-06-02'
id: B0AA
page: 8
number: 107
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 29 de maio de 2000 pola que se establece a prórroga das listas
  elaboradas ó abeiro da do 27 de xaneiro de 1999 pola que se anunciaba a
  presentación de solicitudes para contratacións laborais de carácter temporal
  dedicados á realización de traballos ocasionais de carácter silvícola e
  ambiental durante 1999.
range: Orde
url: 'https://www.xunta.gal/dog/Publicados/2000/20000602/AnuncioB0AA_gl.html'
---
<p>A Orde do 27 de xaneiro de 1999, pola que se anunciaba a apertura do prazo de presentación de solicitudes para contratacións laborais de carácter temporal dedicadas á realización de traballos ocasionais de carácter silvícola e ambiental durante 1999, tiña como obxecto a elaboración de listas coas persoas interesadas na cobertura temporal de postos de traballo naqueles servicios dependentes da Consellería de Medio Ambiente e suxeición ós condicionantes orzamentarios que levasen a cabo traballos ocasionais de carácter silvícola e ambiental.</p>
<p>Para o ano 2000, e en tanto non se teña culminado o Plan de Consolidación de Emprego Estructural que se está a levar a cabo na Consellería de Medio Ambiente dentro dos acordos sobre medidas para o crecemento de emprego en Galicia 1998-2001, é preciso contar con persoal para a realización de traballos silvícolas e ambientais nos servicios de Medio Ambiente Natural e no Centro de Investi</p>
<p>gacións Forestais de Lourizán, nos mesmos termos establecidos na devandita Orde do 27 de xaneiro de 1999, utilizando para as listas xa confeccionadas ó seu abeiro, correspondentes ás distintas categorías recollidas nela.</p>
<p>Polo exposto, de conformidade co disposto nos artigos 27 números 10 e 30 do Estatuto de autonomía de Galicia e 34 da Lei 1/1983, do 22 de febreiro, reguladora da Xunta e do seu presidente, así como o Decreto 482/1997, do 30 de decembro,</p>
<p>DISPOÑO:</p>
<p>Artigo único.-Prorroga-la vixencia das listas formadas ó abeiro da orde desta consellería do 27 de xaneiro de 1999, pola que se anuncia a apertura do prazo de presentación de solicitudes para contratacións laborais de carácter temporal dedicadas á realización de traballos ocasionais de carácter silvícola e ambiental, en tanto non sexan elaboradas outras, se é o caso.</p>
<p>Disposición transitoria</p>
<p>A Orde do 27 de xaneiro de 1999 manterá a súa vixencia en todo aquilo que non se opoña ó contido da presente orde.</p>
<p>Disposición derradeira</p>
<p>A presente orde terá efectos desde o día seguinte ó da súa publicación no Diario Oficial de Galicia.</p>
<p>Santiago de Compostela, 29 de maio de 2000.</p>
<p>José Carlos del Álamo Jiménez</p>
<p>Conselleiro de Medio Ambiente</p>

