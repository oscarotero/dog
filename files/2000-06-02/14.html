---
date: '2000-06-02'
id: B0BA
page: 8
number: 107
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 25 de maio de 2000, da Dirección Xeral da Función Pública, pola
  que se aproban e se fan públicas as relacións definitivas de aspirantes
  admitidos do proceso selectivo para o ingreso no corpo superior de
  Administración da Xunta de Galicia, escala de letrados.
range: Resolución
url: 'https://www.xunta.gal/dog/Publicados/2000/20000602/AnuncioB0BA_gl.html'
---
<p>Por Resolución do 26 de abril de 2000, da Dirección Xeral da Función Pública, publicada no DOG nº 85, do 4 de maio de 2000, apróbanse as relacións de aspirantes admitidos e excluídos nas probas selectivas para o ingreso no corpo superior de Administración da Xunta de Galicia, escala de letrados.</p>
<p>Transcorrido o prazo regulamentario para a presentación de reclamacións relativas ás citadas relacións de admitidos e excluídos, de conformidade co establecido no artigo 12 do Regulamento de selección de persoal de Administración da Comunidade Autónoma de Galicia e na base I.4.2 das que rexen o proceso selectivo convocado pola Orde do 21 de decembro de 1999, publicada no DOG nº 248, do 27 de decembro, esta dirección xeral</p>
<p>RESOLVE:</p>
<p>Aproba-las listas definitivas de aspirantes admitidos ó proceso selectivo para o ingreso no corpo superior de Administración da Xunta de Galicia, escala de letrados.</p>
<p>A lista definitiva de aspirantes admitidos atópase exposta nos taboleiros de anuncios da Consellería da Presidencia e Administración Pública, nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia, sinalándose que non hai ningún aspirante excluído.</p>
<p>Contra esta resolución poderase interpoñer recurso contencioso-administrativo perante o Tribunal Superior de Xustiza de Galicia, no prazo de dous meses a partir do día da publicación no DOG.</p>
<p>Santiago de Compostela, 25 de maio de 2000.</p>
<p>Joaquín López-Rúa Soler</p>
<p>Director xeral da Función Pública</p>

