---
date: '1995-04-03'
id: BDCE
page: 2
number: 65
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 7 de febreiro de 1995, da Delegación Provincial de Lugo, pola
  que se autoriza e se declara de utilidade pública o establecemento da
  instalación eléctrica que se cita. (Expediente número 3.892-A.T.).
range: Resolución
url: 'https://www.xunta.gal/dog/Publicados/1995/19950403/AnuncioBDCE_gl.html'
---
<p>Visto o expediente incoado na sección de industria desta delegación provincial por petición de Barras Eléctricas Galaico-Asturianas, S.A., con domicilio en Lugo, Cidade de Viveiro, 4, no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2.617/1966, sobre autorización de instalacións eléctricas, e no capítulo III do regulamento aprobado polo Decreto 2.619/1966, sobre expropiación forzosa e sancións en materia de instalacións eléctricas, e conforme o disposto no Real decreto 2.634/1980, do 31 de xullo, sobre transferencia de competencia da Administración do Estado á Xunta de Galicia en materia de industria, esta delegación provincial resolveu,</p>
<p>Autorizar a Barras Eléctricas Galaico-Asturianas, S.A. a instalación eléctrica que ten como características principais as seguintes:</p>
<p>Liña de media tensión, de 20 kV, con conductor LA-30, apoios de formigón e torres metálicas, orixe na L.M.T. ó C.T. Vilar e. C.T. Pacios na L.M.T. Lugo-Bocamaos; a deriv. a C.T. Distriz e C.T. depuradora na deriv. a C.T. depuradora e final nos centros de Vilar, Pacios, Distriz e depuradora, cunhas lonxitudes de 563; 180, 184 e 10 metros, respectivamente. Centros transformación de 100 kVA ó de Vilar e 50 ós de Pacios, Distriz e depuradora. Redes de baixa tensión, conductores R.Z. 95-50-25 apoios de formigón, para mellora do subministración na parroquia de Meilán, concello de Lugo.</p>
<p>Declarar a utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas, e o seu regulamento de aplicación, do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2.617/1966, do 20 de outubro.</p>
<p>Lugo, 7 de febreiro de 1995.</p>
<p>Jesús Bendaña Suárez</p>
<p>Delegado provincial de Lugo</p>

