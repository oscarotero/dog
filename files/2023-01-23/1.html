---
date: '2023-01-23'
id: G1311-160123-0001
page: 7806
number: 15
agency: Consello Consultivo de Galicia
section: II. Autoridades e persoal. b) Nomeamentos.
title: >-
  RESOLUCIÓN do 11 de xaneiro de 2023 pola que se fai público o acordo plenario
  polo que se designa o conselleiro integrante da Sección de Estudos e Informes
  para o ano 2023.
range: Resolución
url: >-
  https://www.xunta.gal/dog/Publicados/2023/20230123/AnuncioG1311-160123-0001_gl.html
---
<p>De conformidade co establecido no artigo 18 do Decreto 91/2015, do 18 de xuño, polo que se aproba o Regulamento de organización e funcionamento do Consello Consultivo de Galicia, a Presidencia resolve:</p>
    <p>Facer público o Acordo plenario do 11 de xaneiro de 2023, do Consello Consultivo de Galicia, polo que se designa o conselleiro integrante da Sección de Estudos e Informes do Consello Consultivo para 2023, do teor literal seguinte: </p>
    <p>«Segundo o disposto nos artigos 21 da Lei 3/2014, do 24 de abril, do Consello Consultivo de Galicia, e 18 do seu Regulamento de organización e funcionamento, aprobado polo Decreto 91/2015, do 18 de xuño, o Pleno do Consello Consultivo de Galicia, na súa reunión do día 11 de xaneiro de 2023, acorda: </p>
    <p>Primeiro. A designación do conselleiro electivo Ignacio de Loyola Aranguren Pérez como membro da Sección de Estudos e Informes.</p>
    <p>Segundo. Que, de acordo co número 2 do citado artigo 18, se publique este acordo no Diario Oficial de Galicia».</p>
    <p>Santiago de Compostela, 11 de xaneiro de 2023</p>
    <footer><p>José Luis Costa Pillado<br>Presidente do Consello Consultivo de Galicia</p></footer>

