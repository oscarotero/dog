---
date: '2000-07-04'
id: D416
page: 10
number: 129
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 23 de xuño de 2000, da Dirección Xeral da Función Pública, pola
  que se fan públicas as listas para a cobertura, con carácter temporal,
  mediante o nomeamento de persoal interino, de postos de traballo reservados a
  funcionarios, reguladas no Decreto 89/1997, do 10 de abril, e correspondentes
  ó corpo facultativo superior da Xunta de Galicia (grupo A), escala de
  profesores numerarios de institutos politécnicos marítimo-pesqueiros, listas
  A1 e A2, das materias de bioloxía pesqueira; cultivos mariños; debuxo técnico;
  física; formación e orientación laboral; formación humanística; inglés
  marítimo; lingua e literatura galega; matemáticas; navegación e meteoroloxía.
range: Resolución
url: 'https://www.xunta.gal/dog/Publicados/2000/20000704/AnuncioD416_gl.html'
---
<p>Rematado o prazo fixado pola Resolución do 1 de marzo de 2000, da Dirección Xeral da Función Pública (DOG nº 51, do 14 de marzo), de presentación de solicitudes para a elaboración das listas reguladas no Decreto 89/1997, do 10 de abril; elaboradas as citadas listas pola Comisión Permanente de Selección para postos reservados a funcionarios e relativos ó corpo corpo facultativo superior da Xunta de Galicia (grupo A), escala de profesores numerarios de institutos politécnicos marítimo-pesqueiros, correspondentes ó punto A do artigo 12 do devandito decreto, das materias de bioloxía pesqueira; cultivos mariños; debuxo técnico; física; formación e orientación laboral; formación humanística; inglés marítimo; lingua e literatura galega; matemáticas; navegación e meteoroloxía.</p>
<p>Efectuada proposta pola citada comisión en sesión do 23 de xuño de 2000, unha vez elevada esta e de conformidade co establecido na base 6.2 da citada resolución, esta dirección xeral</p>
<p>RESOLVE:</p>
<p>Primeiro.-Facer públicas as relacións de solicitantes para a cobertura, con carácter temporal</p>
<p>mediante o nomeamento de persoal interino, de postos de traballo reservados a funcionarios do corpo facultativo superior da Xunta de Galicia (grupo A), escala de profesores numerarios de institutos politécnicos marítimo-pesqueiros, listas A1 e A2, das materias de bioloxía pesqueira; cultivos mariños; debuxo técnico; física; formación e orientación laboral; formación humanística; inglés marítimo; lingua e literatura galega; matemáticas; navegación e meteoroloxía.</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos das listas.</p>
<p>Segundo.-Os citados anexos atoparanse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Para efectos de información, o teléfono de contacto é o 902 12 00 12 en horarios das 9 ás 19 horas, de luns a venres, e das 9 ás 4 horas os sábados.</p>
<p>Terceiro.-Os interesados disporán dun prazo de 10 días para a corrección de erros e, se é o caso, formula-las oportunas alegacións, que se dirixirán á Comisión Permanente de Selección de Persoal para a cobertura de postos de traballo reservados a funcionarios (Dirección Xeral da Función Pública, Consellería da Presidencia e Administración Pública, edificios administrativos San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, se é o caso, levaranse a efecto as emendas e comprobacións procedentes, do que se dará a oportuna publicidade.</p>
<p>Santiago de Compostela, 23 de xuño de 2000.</p>
<p>Joaquín López-Rúa Soler</p>
<p>Director xeral da Función Pública</p>

