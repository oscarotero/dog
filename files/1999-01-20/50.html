---
date: '1999-01-20'
id: 2BDA
page: 708
number: 12
agency: PADROADO DE TURISMO TERRAS DE TRIVES
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990120/Anuncio2BDA_gl.html'
---
<p>O Padroado de Turismo das Terras de Trives, convoca unha praza mediante contratación laboral temporal coas seguintes características:</p>
<p>-Coordinación da Oficina da Xerencia.</p>
<p>-Salario: 2.100.000 ptas.</p>
<p>-Funcións: xestión económico-administrativa do P.D.T. e aquelas establecidas no convenio.</p>
<p>-Duración: o contrato laboral rematará cando finalice o P.D.T. das Terras de Trives (duración servicio).</p>
<p>Para seren admitidos, os aspirantes deben reuni-los requisitos seguintes:</p>
<p>1º Requisitos xerais.</p>
<p>Teren cumpridos os dezaoito anos.</p>
<p>Coñecemento oral e escrito do idioma galego.</p>
<p>Non estar afectado por enfermidade nin limitación física ou psíquica que sexa incompatible co desenvolvemento das funcións encomendadas.</p>
<p>Non estar separados do servicio de ningunha Administración pública en virtude de expediente disciplinario con resultado de sanción firme nin atoparse inhabilitados para o exercicio de funcións públicas.</p>
<p>2º Requisitos mínimos.</p>
<p>Título de bacherelato superior.</p>
<p>3º Méritos puntuables.</p>
<p>Experiencia en xestión ou coordinación de P.D.T.: 0,25 P./mes.</p>
<p>Coñecemento a nivel de ususario de informática: 2 P.</p>
<p>Cursos de formación: desenvolvemento local superior a 300 h: 5 P.</p>
<p>Curso sobre turismo e desenvolvemento sostible: 5 P.</p>
<p>Titulación superior á esixible:</p>
<p>-Grao medio: 5 P.-Grao superior: 2 P.</p>
<p>Memoria demostrativa dos coñecementos que o candidato posúa sobre:</p>
<p>-A comarca e as súas institucións.</p>
<p>-Plans de dinamización turística. Plans de excelencia turística 15 P máximo.</p>
<p>Residencia na comarca antes do 1-12-1998: 3 P.</p>
<p>4º Solicitudes.</p>
<p>Ata as 13 horas do día 15-2-1999.</p>
<p>Lugar: Padroado de Turismo das Terras de Trives; estes efectos oficina na Casa do Concello da Pobra de Trives.</p>
<p>Non se admitirán solicitudes por correo agás aquelas que teñan entrada material no rexistro do padroado dentro da data e hora sinalada como remate do prazo.</p>
<p>A solicitude presentarase mediante carta-instancia manuscrita do solicitante e deberá xuntar:</p>
<p>-Fotocopia autenticada do DNI.</p>
<p>-Currículum vitae ó que xuntarán os xustificantes en orixinal ou debidamente autenticados dos méritos alegados.</p>
<p>-A residencia na comarca antes do 1-12-1998 xustificarase exclusivamente con certificación padroal do concello correspondente.</p>
<p>-Memoria.</p>
<p>5º Proceso de selección.</p>
<p>Rematado o prazo de presentación de solicitudes, a mesa de selección efectuará a valoración de méritos e convocará os tres candidatos de máis puntuación a unha entrevista persoal.</p>
<p>Resultará seleccionado o candidato que, sumada a fase de méritos máis a de entrevista, acade unha maior puntuación.</p>
<p>A entrevista terá unha puntuación máxima de 5 P.</p>
<p>A mesa de selección será a mesa de contratación do Padroado de Turismo das Terras de Trives.</p>
<p>A Pobra de Trives, 11 de decembro de 1998.</p>
<p>Pedro Fernández Fernández</p>
<p>Presidente do Padroado de Turismo Terras de Trives</p>

