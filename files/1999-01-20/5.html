---
date: '1999-01-20'
id: 2B1E
page: 670
number: 12
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 15 de decembro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da acta do convenio colectivo do sector da construcción.
range: Resolución
url: 'https://www.xunta.gal/dog/Publicados/1999/19990120/Anuncio2B1E_gl.html'
---
<p>Visto o texto da acta da comisión deliberadora do convenio colectivo para o sector da construcción da provincia de Pontevedra, que tivo entrada nesta delegación provincial con data do 4-12-1998, na que se fixa a xornada laboral (prevista no artigo 43 do actual convenio colectivo) para o ano 1999, esta autoridade laboral ó abeiro do disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo,</p>
<p>ACORDA:</p>
<p>Primeiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Segundo.-Dispoñe-la súa publicación no Diario Oficial de Galicia.</p>
<p>Vigo, 15 de decembro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Comisión deliberadora do convenio da construcción.</p>
<p>Asistentes.</p>
<p>UGT.</p>
<p>José C. Rodríguez del Río.</p>
<p>Guillermo Simón López.</p>
<p>Lourdes Diz Lorenzo</p>
<p>CC.OO.</p>
<p>Francisco Estévez Rodríguez</p>
<p>CIG.</p>
<p>Xosé Xoán Melón González.</p>
<p>Alberto Fernández Campo.</p>
<p>APEC.</p>
<p>Ricardo Mirón Gutiérrez.</p>
<p>Anselmo Hernández Luján.</p>
<p>Asesora:</p>
<p>Yolanda Carballo Muñoz.</p>
<p>En Vigo, o dous de decembro de 1998, na sede da Asociación Provincial de Empresarios da Construcción (APEC), previamente convocados, reúnense as persoas que figuran á marxe, nas representacións que se indican co obxecto de fixa-la xornada laboral para o ano 1999.</p>
<p>Como único punto trátase o tema da xornada laboral, recollido no artigo 43 do actual convenio colectivo que para o ano 1999 será de 1.760 horas efectivas de traballo.</p>
<p>O texto do artigo 43 do convenio relativo á xornada dirá textualmente:</p>
<p>1. A xornada ordinaria anual durante o período de vixencia do presente convenio será de 1.760 horas segundo o calendario laboral anexo.</p>
<p>2. A xornada ordinaria semanal será de 40 horas de luns a venres durante toda a vixencia do presente convenio.</p>
<p>3. Os traballadores teñen dereito a un paro de 15 minutos durante a mañá para toma-lo bocadillo segundo as necesidades do servicio.</p>
<p>4. Tendo en conta as condicións do clima e as necesidades das distintas actividades do sector, poderíase pactar nas empresas, a distribución variable da xornada máxima anual, sen que en ningún caso se poidan supera-las nove horas diarias nin as corenta horas semanais de traballo efectivo.</p>
<p>5. Para adapta-la xornada ás 1.760 horas acordadas para o ano 1999 os días 18 de marzo, 26 de xullo, 13 de agosto, 11 de outubro, 29 de outubro, 7, 24 e 31 de decembro, terán a consideración de festivos e non laborables para tódolos efectos.</p>
<p>Estes días non serán computables para os efectos de desfrute das vacacións.</p>
<p>6. Ademais dos días sinalados anteriormnete, nos seguintes concellos por coincidi-lo festivo local con día non-laborable, fíxanse os seguintes festivos:</p>
<p>Portas, 22 de marzo.</p>
<p>Vilagarcía de Arousa, 21 de maio.</p>
<p>7. En cada centro de traballo a empresa exporá en lugar visible o calendario laboral pactado no convenio ou o pactado no propio centro de traballo.</p>
<p>E non tendo máis asuntos que tratar, levántase a sesión.</p>
<p>Rubricado</p>

