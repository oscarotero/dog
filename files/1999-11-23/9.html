---
date: '1999-11-23'
id: 1244A
page: 13
number: 226
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de outubro de 1999, da Delegación Provincial de Ourense, pola
  que se dispón a inscrición e publicación, no Diario Oficial de Galicia, da
  acta levantada pola comisión negociadora do convenio colectivo da empresa
  Fundación Hospital Verín de Ourense.
range: Resolución
url: 'https://www.xunta.gal/dog/Publicados/1999/19991123/Anuncio1244A_gl.html'
---
<p>Visto o texto da acta levantada pola comisión negociadora do convenio colectivo da empresa Fundación Hospital Verín (código convenio nº 3200762 publicado no BOP nº 240 do 18-10-1999) de Ourense ano 1999-2000, para corrixi-lo erro detectado na redacción dada ó artigo 6 do citado convenio colectivo, con entrada nesta delegación provincial, subscrito por ela o día 5-10-1999, e, de conformidade</p>
<p>co disposto no artigo 90, 2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre réxitro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado a Comunidade Autónoma de Galicia en materia de traballo esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 25 de outubro de 1999.</p>
<p>José Lage Lage</p>
<p>Delegado provincial de Ourense</p>
<p>Comité de empresa</p>
<p>Acta</p>
<p>Acta da reunión que tivo lugar o día 5 de outubro de 1999.</p>
<p>Asistiron:</p>
<p>Por CC.OO.: Alejo F. Fernández, Fátima Soto, Ángel González, Mª José González.</p>
<p>Por independientes: Consuelo Rodríguez, Cristina Antelo.</p>
<p>Por SAE: Antonia Salgado.</p>
<p>Por CEMSATSE: Santiago Ros.</p>
<p>Pola dirección: Enrique I. Pérez, José I. Salvatierra, Jesús Casal, José Luis Herrero, Agustín Gallego, Miguel Tomé, Luis E. Rolán.</p>
<p>Ás 13 horas reúnese a comisión negociadora do convenio colectivo 1999-2000 da Fundación Hospital Verín, para corrixi-lo erro detectado no artigo 6, que textualmente di:</p>
<p>«O persoal afectado por este convenio, segundo as categorías, rexerase pola táboa salarial anexa. O incremento salarial para este convenio será o IPC fixado pola Xunta de Galicia para tódolos conceptos.»</p>
<p>Decídese cambia-la redacción actual pola que segue:</p>
<p>«O persoal afectado por este convenio, segundo as categorías, rexerase pola táboa salarial anexa.</p>
<p>O incremento salarial para este convenio será o IPC fixado pola Xunta de Galicia para tódolos conceptos. Este incremento non poderá ser superior ó incremento fixado nos orzamentos xerais da Comunidade Autónoma de Galicia.».</p>
<p>Dáse por rematada a reunión sen incidencias.</p>
<p>Pola direcciónPolo comité de empresa</p>
<p>RubricadoRubricado</p>

