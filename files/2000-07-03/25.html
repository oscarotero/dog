---
date: '2000-07-03'
id: D2F2
page: 10
number: 128
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de maio de 2000, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, da revisión salarial do convenio colectivo do sector de almacenistas
  de madeira.
range: Resolución
url: 'https://www.xunta.gal/dog/Publicados/2000/20000703/AnuncioD2F2_gl.html'
---
<p>Vista a acta da revisión salarial para o ano 1999, do convenio colectivo do sector de almacenistas de madeira, con nº de código 3600085, que tivo entrada nesta delegación provincial o día 23-5-2000, subscrita pola comisión paritaria do convenio, en data 15-5-2000. De conformidade co disposto no artigo 9 do convenio/colectivo e no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 25 de maio de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo para o sector de almacenistas de madeira da provincia de Pontevedra</p>
<p>Asistentes:</p>
<p>Representación sindical:</p>
<p>Marcos González Oliveira (CC.OO.).</p>
<p>Xosé Xoán Melón (CIG).</p>
<p>Ramón Carrera Molares (UGT).</p>
<p>Representación empresarial:</p>
<p>Antonio González González.</p>
<p>Enrique Comesaña.</p>
<p>Antonio Pedreira Cadaval.</p>
<p>Secretaria de actas:</p>
<p>Ana Mª Martín Herrero.</p>
<p>En Vigo, nos locais da Confederación de Empresarios de Pontevedra, ás dezaseis trinta horas do día 15 de maio de 2000, reúnese a comisión paritaria do convenio colectivo de traballo do sector de almacenistas de madeira da provincia de Pontevedra, co obxecto de aplica-la cláusula de revisión salarial establecida no artigo 9 do convenio.</p>
<p>O IPC, o 31 de decembro de 1999, rexistrou un incremento respecto do 31 de decembro de 1998, do 2,9%, polo que, en aplicación do artigo 9 do convenio, debe efectuarse unha revisión salarial no exceso sobre o 2,6%, é dicir, do 0,3%. Esta revisión efectuarase con efectos do 1 de xaneiro de 1999, de acordo coa táboa seguinte:</p>
<p>Táboa salarial</p>
<table><tbody><tr><td></td></tr>
<tr><td>Categorías</td><td>Salario/mes</td></tr>
<tr><td></td></tr>
</tbody></table>
<table><tbody><tr><td>* Persoal administrativo</td></tr>
<tr><td>Xefe administrativo</td><td>148.486</td></tr>
<tr><td>Oficial de 1ª</td><td>130.450</td></tr>
<tr><td>Oficial de 2ª</td><td>122.174</td></tr>
<tr><td>Auxiliar, telefonista e mecanógrafo/a</td><td>108.286</td></tr>
<tr><td></td></tr>
<tr><td>* Viaxante</td></tr>
<tr><td>Viaxantes corredores de praza</td><td>122.174</td></tr>
<tr><td></td></tr>
<tr><td>* Persoal en xeral</td></tr>
<tr><td>Encargado</td><td>127.058</td></tr>
<tr><td>Serrador de 1ª</td><td>122.174</td></tr>
<tr><td>Serrador de 2ª</td><td>113.014</td></tr>
<tr><td>Serrador de serra circular</td><td>112.414</td></tr>
<tr><td>Dependentes</td><td>110.535</td></tr>
<tr><td>Peón especialista</td><td>110.535</td></tr>
<tr><td>Carreteiro mozo</td><td>109.402</td></tr>
<tr><td>Peón</td><td>106.711</td></tr>
<tr><td></td></tr></tbody></table>
<p>Nota: os choferes percibirán o salario correspondente ás categorías de oficiais de primeira ou segunda, de acordo co seu carné de conducir.</p>

