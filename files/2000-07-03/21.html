---
date: '2000-07-03'
id: D2E2
page: 10
number: 128
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 173/2000, do 22 de xuño, polo que se declara a urxente ocupación, para
  efectos de expropiación forzosa, polo Concello de Moeche, dos bens e dereitos
  necesarios para a realización das obras do proxecto de construcción de
  travesías en San Ramón.
range: Decreto
url: 'https://www.xunta.gal/dog/Publicados/2000/20000703/AnuncioD2E2_gl.html'
---
<p>O Concello de Moeche (A Coruña), en sesión que tivo lugar o día 25 de setembro de 1997, aprobou o proxecto de construcción de travesías en San Ramón, e na sesión do 29 de abril de 1999 acordou solicitar da Xunta de Galicia a declaración de urxente ocupación dos bens e dereitos afectados pola</p>
<p>expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 2 de xuño de 2000.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 12 de abril de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque segundo sinala o concello é necesario o alargamento e acondicionamento do firme e trazado da antiga vía que dá acceso ó núcleo urbano de San Ramón, corrixindo no último tramo unha angosta saída carente de visibilidade e, por conseguinte, motivo de constantes accidentes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintedous de xuño de dous mil,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Moeche, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de construcción de travesías en San Ramón.</p>
<p>Santiago de Compostela, vintedous de xuño de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

