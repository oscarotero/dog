---
date: '2000-07-03'
id: D28A
page: 10
number: 128
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 160/2000, do 29 de xuño, polo que se modifica o Decreto 351/1997, do
  10 de decembro, polo que se fixa a estructura orgánica dos departamentos da
  Xunta de Galicia.
range: Decreto
url: 'https://www.xunta.gal/dog/Publicados/2000/20000703/AnuncioD28A_gl.html'
---
<p>O Decreto 351/1997, do 10 de decembro, polo que se fixa a estructura orgánica dos departamentos da Xunta de Galicia, establece no seu artigo 10, os órganos superiores da Consellería de Xustiza, Interior e Relacións Laborais.</p>
<p>O Decreto 227/1998, do 10 de xullo, establece a estructura orgánica da Consellería de Xustiza, Interior e Relacións Laborais, fixando as funcións dos seus centros directivos, así como as unidades correspondentes ó desenvolvemento das devanditas funcións. O tempo transcorrido desde esta regulación e os cambios experimentados no marco xeral de actuación da Consellería fan necesaria unha nova regulación dos órganos superiores nos que se estructura e, xa que logo, unha modificación do Decreto 351/1997.</p>
<p>Polo tanto, en virtude do disposto no artigo 4.15º da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día vintenove de xuño de dous mil,</p>
<p>DISPOÑO:</p>
<p>Artigo único.-O artigo 10º do Decreto 351/1997, do 10 de decembro, queda redactado da seguinte forma:</p>
<p>Artigo 10º</p>
<p>a) A Consellería de Xustiza, Interior e Relacións Laborais estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Xustiza.</p>
<p>3. Dirección Xeral de Relacións Laborais.</p>
<p>4. Dirección Xeral de Interior e Protección Civil.</p>
<p>5. Dirección Xeral de Administración Local.</p>
<p>b) Queda adscrito a esta consellería o organismo autónomo Academia Galega de Seguridade.</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ó disposto no presente decreto.</p>
<p>Disposición derradeira</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vintenove de xuño de dous mil.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

