---
date: '2000-06-01'
id: AF76
page: 8508
number: 106
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 19 de maio de 2000 pola que se nomean novos membros do Consello Galego
  de Relacións Laborais, en representación do S.N. de CC.OO. de Galicia.
range: Orde
url: 'https://www.xunta.gal/dog/Publicados/2000/20000601/AnuncioAF76_gl.html'
---
<p>II. Autoridades e persoal.</p>
<p>b) Nomeamentos:</p>
<p>Consellería de Xustiza, Interior e Relacións Laborais.</p>
<p>Orde do 19 de maio de 2000 pola que se nomean novos membros do Consello Galego de Relacións Laborais, en representación do S.N. de CC.OO de Galicia.</p>
<p>De acordo co disposto no artigo 4 da Lei 7/1988, do 12 de xullo (Diario Oficial de Galicia do 26 de xullo), de creación do Consello Galego de Relacións Laborais, as organizacións sindicais e empresariais designarán os seus membros representativos, que serán nomeados polo conselleiro de Traballo e Benestar Social.</p>
<p>Facendo uso da posibilidade de substitución, que recolle o artigo 5 de dita lei, o S.N. de CC.OO de Galicia acordou a substitución dos seus membros titulares e suplentes, da súa representación no consello.</p>
<p>A disposición adicional primeira do Decreto 227/1998, do 10 de xullo (Diario Oficial de Galicia do 6 de agosto), polo que se establece a estructura orgánica da Consellería de Xustiza, Interior e Relacións Laborais sinala que «a Consellería de Xustiza, Interior e Relacións Laborais exercerá as funcións asignadas á extinta Consellería de Traballo e Benestar Social pola Lei 7/1988, do 12 de xullo, de creación do Consello Galego de Relacións Laborais».</p>
<p>Por todo o exposto, ó abeiro do artigo 4 da referida Lei 7/1988, e en uso das atribucións que teño conferidas,</p>
<p>DISPOÑO:</p>
<p>Artigo 1º</p>
<p>Nomear membros titulares do Pleno do Consello Galego de Relacións Laborais, en representación do S.N. de CC.OO. de Galicia, a Jaime López Golpe, en substitución de Xan Mª Castro Paz, e a Eusebio Justo Santos en substitución de Eduardo Fernández Pérez.</p>
<p>Artigo 2º</p>
<p>Nomear membros suplentes do Pleno do Consello Galego de Relacións Laborais, en representación do S.N. de CC.OO de Galicia, a Teresa Pérez Pardo,</p>
<p>en substitución de Francisco J. Montero Dongil, e a Juan Carlos Rodríguez Gesto, en substitución de Mª Xesús Díaz Sánchez.</p>
<p>Santiago de Compostela, 19 de maio de 2000.</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

