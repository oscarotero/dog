---
date: '2000-06-01'
id: B05E
page: 8539
number: 106
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva do proxecto de urbanización do P.P. Recaré-2.
  (Expediente 4160/401).
range: Anuncio
url: 'https://www.xunta.gal/dog/Publicados/2000/20000601/AnuncioB05E_gl.html'
---
<p>O Consello da Xerencia Municipal de Urbanismo, en sesión do 6 de abril de 2000, acordou aprobar definitivamente o proxecto de urbanización do P.P. Recaré-2 (expediente 4160/401), presentado por Bienvenido Domínguez Vázquez en representación da entidade Inmobiliaria Recaré, S.A. redactado polo enxeñeiro de camiños, canles e portos Alberto Moreno García con visado do COAG con datas do 16 de xuño, 6 de agosto e 29 de setembro de 1999, e cun orzamento de execución material de 88.182.820 ptas. Isto coas precisións feitas nos informes técnicos do 19 de xullo, 27 de outubro e 3 de novembro de 1999, e sinaladamente as que seguen:</p>
<p>-A canalización de gas discorrerá preferentemente pola beirarrúa, debendo sinalarse claramente en superficie a traza mediante placas indicativas, as cales deberán indica-lo trazado de rede e os cambios de dirección. A interdistancia entre placas non deberá superar en ningún caso os 25 m. O manter en</p>
<p>perfecto estado o dito sistema de sinalización formará parte do programa de mantemento, vixilancia, inspección e control.</p>
<p>-Os edificios deberán dispoñer dun local para situación dos contadores de gas. Así mesmo, deberán incorpora-las conduccións necesarias desde a acometida á rede xeral, ata o cadro de contadores. Tanto as dimensións do local de contadores, como a sección das conduccións de gas, deberán estar suficientemente xustificadas.</p>
<p>-Deberán comunicar ó Servicio Municipal de Diversificación e Aforro o inicio das obras de canalización da rede de gas, así como o inicio das obras de iluminación pública.</p>
<p>-A situación exacta dos dez puntos de luz será definida conxuntamente cos técnicos municipais no replanteo previo á execución da instalación.</p>
<p>-Sempre deberán existir arquetas nos cambios de dirección e cruzamentos de calzada.</p>
<p>-Os puntos de luz que sexan retirados por motivos das obras que se van realizar deberán ser substituídos por outros provisionais, salvo que os técnicos municipais non o consideren necesario.</p>
<p>Contra o devandito acordo, que pon fin á vía administrativa, poderán interpoñerse os seguintes recursos:</p>
<p>a) Potestativo de reposición ante o Consello da Xerencia Municipal de Urbanismo de Vigo no prazo dun mes a partir do día seguinte ó da publicación deste anuncio.</p>
<p>b) Contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte ó da publicación deste anuncio.</p>
<p>Nembargantes, interposto o recurso de reposición, non poderá interpoñerse recurso contencioso-administrativo ata que sexa resolto expresamente o primeiro ou se produza a súa desestimación presunta por transcurso do prazo máximo dun mes para dictar e notifica-la resolución.</p>
<p>c) Calquera outro recurso que se considere oportuno e sexa procedente interpoñer.</p>
<p>De conformidade co artigo 59 da Lei 30/1992, do 26 de novembro, LRXAP-PAC, por medio do presente anuncio, notifícase o acordo que nel se contén a tódolos propietarios afectados descoñecidos, de ignorado enderezo, respecto dos cales non se puido practica-la notificación intentada.</p>
<p>Vigo, 19 de abril de 2000.</p>
<p>Lois Pérez Castrillo</p>
<p>Alcalde presidente da Xerencia Municipal</p>
<p>de Urbanismo de Vigo</p>

