---
date: '2013-03-04'
id: CA04-110213-0001
page: 6307
number: 44
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 5 de febreiro de 2013, da Xefatura Territorial da Coruña, pola
  que se autoriza e se aproba o  proxecto de execución dunha instalación
  eléctrica no concello de Touro (expediente IN407A 2012/130).
range: Resolución
url: >-
  https://www.xunta.gal/dog/Publicados/2013/20130304/AnuncioCA04-110213-0001_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Udesa.</p>
    <p>Domicilio social: José Ángel Valente, 17-baixo, local 62, 15706 Santiagode Compostela.</p>
    <p>Denominación: mellora de electrificación en Prevediños.</p>
    <p>Situación: concello de Touro.</p>
    <p>Características técnicas: </p>
    <p>• Paso aerosubterráneo MT.</p>
    <p>Proxéctase a mellora da distribución eléctrica mediante a execución dun novo centro de transformación e seccionamento que se vai situar no núcleo de Insua, alimentado mediante unha liña de media tensión subterránea en triplo circuíto cunha lonxitude total de 57,5 m e un triplo paso aerosubterráneo no apoio nº 18 da LMT Prevediños-Vilar (expediente 2011/197). No CTS Insua colocaranse tres celas de protección de liña, unha para entrada e outra para saída de liña da LMT existente Prevediños-Vilar (expediente 2011/197) e outra para a saída da derivación Sanguiñedo (expediente 2001/402).</p>
    <p>Executarase tamén a reforma da rede aérea de baixa tensión (expediente 7964-2) que alimenta os núcleos de Quintás e Insua. Estos núcleos pasarán a ser alimentados desde o novo CT que se situará no núcleo de Insua (deslastrándoos desta maneira do CT Prevediños (expediente 2001/399) aproveitando o trazado da RBT existente, pero mellorando o ramal de inicio desde o citado CT Insua, reemplazando o condutor existente por condutor RZ 3×95+54,6 mm2 nunha lonxitude de 536,9 m e reforzando dous apoios existentes.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 5 de febreiro de 2013</p>
    <footer><p>Susana Vázquez Romero<br>Xefa territorial da Coruña</p></footer>

