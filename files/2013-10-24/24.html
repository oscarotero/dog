---
date: '2013-10-24'
id: G0007-041013-0001
page: 42067
number: 204
agency: Xulgado do Social número 3 de Santiago de Compostela
section: V. Administración de xustiza.
title: EDICTO (466/2013).
range: Edicto
url: >-
  https://www.xunta.gal/dog/Publicados/2013/20131024/AnuncioG0007-041013-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber:</p>
    <p>Sentenza 211/2013.</p>
    <p>Santiago de Compostela, 30 de setembro de 2013.</p>
    <p>Vistos por Carolina Nores Díaz, maxistrada xuíza en comisión de servizo do Xulgado do Social número 3 de Santiago de Compostela e o seu partido, estes autos de xuízo nº 466/2013, seguidos por instancia de Susana Taboada Pol, asistida polo letrado Pedro Blanco Lobeiras, contra a entidade Moure Pan, S.L. e o Fondo de Garantía Salarial que, debidamente citados, non comparecen, sobre despedimento obxectivo.</p>
    <p>Resolvo:</p>
    <p>1º. Estimo a demanda sobre despedimento interposta por Susana Taboada Pol, asistida polo letrado Pedro Blanco Lobeiras, contra a entidade Moure Pan, S.L. e o Fondo de Garantía Salarial que, debidamente citadas, non comparecen, sobre despedimento obxectivo e, en consecuencia, declaro a improcedencia do despedimento, con condena da empresa indicada a que readmita inmediatamente a traballadora nas mesmas condicións que rexían antes de se producir o despedimento, con aboamento dos salarios de tramitación (calculados a razón de 51,76 euros/día) ou ben, a elección do empresario, á extinción da relación laboral, con aboamento da indemnización detallada no número segundo desta resolución.</p>
    <p>Esta resolución deberase exercer en 5 días a partir da notificación desta sentenza, mediante escrito ou comparecencia ante este xulgado. Transcorrido este termo sen o empresario optar, entenderase que procede a readmisión.</p>
    <p>2º. A indemnización, segundo o disposto no número anterior, sería de 28.390,36 euros.</p>
    <p>3º. Non procede condenar nesta instancia o Fogasa, sen prexuízo da súa responsabilidade nos termos do artigo 33 do Estatuto dos traballadores.</p>
    <p>Notifíquese ás partes esta resolución e fágaselles saber que contra ela poderán interpor recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>Publicación. A anterior sentenza pronunciouna, leuna e publicouna a mesma xuíza que a subscribe. Dou fe.</p>
    <p>E para que sirva de notificación á demandada Moure Pan, S.L., expídese esta cédula para a súa publicación no Boletín Oficial da provincia e colocación no taboleiro de anuncios.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 3 de outubro de 2013</p>
    <footer><p>A secretaria xudicial</p></footer>

