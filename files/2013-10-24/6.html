---
date: '2013-10-24'
id: G0165-181013-0004
page: 41937
number: 204
agency: Consellería do Medio Rural e do Mar
section: III. Outras disposicións.
title: >-
  ORDE do 17 de outubro de 2013 pola que se homologa o contrato tipo de
  compravenda de uva para a súa transformación en viño da denominación de orixe
  Ribeiro para as campañas 2013, 2014 e 2015.
range: Orde
url: >-
  https://www.xunta.gal/dog/Publicados/2013/20131024/AnuncioG0165-181013-0004_gl.html
---
<p>A Secretaría Xeral de Medio Rural e Montes elevou a correspondente proposta relativa á solicitude de homologación dun contrato tipo de compravenda de uva para a súa transformación en viño na zona de produción da denominación de orixe Ribeiro. A dita solicitude foi formulada, no que corresponde ao sector produtor, polos representantes das organizacións agrarias: Xóvenes Agricultores-Asaja, Unións Agrarias-UPA e Sindicato Labrego Galego. Polo que atinxe ao sector elaborador, a proposta veu avalada polas seguintes empresas: Bodegas Alanís, S.L.U.; A Portela, S.A.T.; Bodegas Nairoa, S.L.; Bodega Castro Rei, S.L.; Bodegas Loeda, S.L.; Bodegas Cunqueiro, S.L.; Bodegas Rodríguez Méndez, S.L. e Bodegas O´Ventosela.</p>
    <p>A dita proposta faise de conformidade co disposto na Lei 2/2000, do 7 de xaneiro, reguladora dos contratos tipo de produtos agroalimentarios, e de acordo cos requisitos previstos no Real decreto 686/2000, do 12 de maio, polo que se aproba o seu regulamento, e co fin de que os operadores do sector dispoñan dun instrumento útil para dotar de transparencia o mercado mellorando a concorrencia neste.</p>
    <p>Tendo en conta que o ámbito de aplicación do contrato proposto non supera o territorio da Comunidade Autónoma de Galicia e en virtude do artigo 149.3º da Constitución, que establece a supletoriedade do dereito estatal,</p>
    <h2>DISPOÑO:</h2>
    <p>Artigo 1. Homologación do contrato tipo da D.O. Ribeiro</p>
    <p>Homológase o contrato tipo de compravenda de uva para a súa transformación en viño na zona de produción da denominación de orixe Ribeiro, cuxo texto figura no anexo desta disposición.</p>
    <p>Artigo 2. Período de vixencia</p>
    <p>O período de vixencia da homologación deste contrato tipo será as campañas vitícolas 2013, 2014 e 2015.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 17 de outubro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>
    <h2>ANEXO<br>Contrato de compravenda de uva para a súa transformación en viño na D.O. Ribeiro<br>Campañas 2013, 2014 e 2015</h2>
    <p>..., ...de... de 20...</p>
    <p>Reunidos:</p>
    <p>Dunha banda..., de agora en diante o/a vendedor/a, con NIF nº..., con enderezo en..., concello de..., provincia de..., e que actúa en nome propio.</p>
    <p>E doutra..., de agora en diante o/a comprador/a, con NIF nº..., con enderezo en..., concello de..., provincia de..., representado por..., con NIF nº..., con capacidade para a formalización deste contrato en virtude de documento do... de... de 20..., no cal adquire apoderamento da empresa, inscrito no Rexistro Mercantil de... cos seguintes datos...</p>
    <p>Recoñécense ambas as partes capacidade e lexitimación para formalizar este contrato e fano conforme as seguintes</p>
    <p>Estipulacións:</p>
    <p>Primeira. Obxecto do contrato </p>
    <p>A compravenda de uva das parcelas e variedades que se establecen no anexo I deste contrato, que reúnan as seguintes condicións de calidade:</p>
    <p>O produto obxecto do presente contrato será recolectado polo vendedor ao alcanzar a madurez determinada polas seguintes características: color natural, bo sabor, textura firme, exento de oídio, mildio, botrite e outras enfermidades e sabores estraños, conservará todas as calidades organolépticas da respectiva variedade e posuirá as propiedades fisicoquímicas que permitan obter viños coas características protexidas pola denominación de orixe. Admitiranse as seguintes tolerancias máximas en peso: 10 % froitos rotos ou mazados, 10 % froitos con mofo, 10 % froitos con defectos por calquera outra causa, 10 % botrite. A suma dos defectos anteriormente citados combinados non superará o 10 % da partida contratada.</p>
    <p>De non se cumpriren estas condicións, o/a comprador/a non estará obrigado/a a comprala.</p>
    <p>Segunda. Duración do contrato</p>
    <p>A vixencia do presente contrato é anual, comeza o día da súa sinatura e finaliza o 31 de decembro de 201..., prorrogable ata dous anos.</p>
    <p>Este contrato poderá ser rescindido antes do 31 de xullo de cada ano, por mutuo acordo das partes, cuestión que será notificada nun prazo de 7 días á comisión de seguimento.</p>
    <p>Terceira. Especificacións técnicas</p>
    <p>O/a vendedor/a non poderá utilizar produtos fitosanitarios distintos dos autorizados nin exceder as doses máximas recomendadas, e respectará os prazos de seguranza de cada produto e a normativa ao respecto.</p>
    <p>Cuarta. Prezo</p>
    <p>O prezo total que se aplicará neste contrato para a uva apta para a elaboración de viño da D.O. Ribeiro será o resultado de sumar ou restar ao prezo libremente pactado entre as partes no anexo II o importe dos conceptos variables (primas e penalizacións) que se acorden entre as partes e se definen no anexo III deste contrato.</p>
    <p>Con anterioridade suficiente á vendima de cada ano revisaranse as primas e penalizacións de acordo coas circunstancias que as partes consideren.</p>
    <p>Quinta. Condicións de facturación e pagamento</p>
    <p>O/a vendedor/a está obrigado/a a entregar factura ao/á comprador/a antes de que transcorran 30 días desde a recepción efectiva da mercadoría, conforme o artigo 4.1 da Lei 3/2004, na redacción dada polo Real decreto lei 4/2013, sendo a dita data o último día da entrega, co IVE correspondente e na cal figurará a cantidade de uva e o prezo pactado.</p>
    <p>As cantidades monetarias resultantes do cumprimento deste contrato pagaranse nos prazos que as partes establezan no anexo IV do contrato.</p>
    <p>Sexta. Recepción, control e imputabilidade de custos</p>
    <p>A cantidade de uva correspondente a este contrato será entregada na súa totalidade na adega ou nalgún dos puntos de recepción máis próximos ao das parcelas do/a vendedor/a, instalados para o efecto polo/a comprador/a.</p>
    <p>O control da calidade e peso do froito efectuarase no momento da entrega na adega ou punto de recepción. Poderá estar presente unha persoa habilitada para o efecto polo/a vendedor/a.</p>
    <p>No caso de discrepancia entre as partes sobre as condicións de calidade do produto marcadas no presente contrato recorrerase a un laboratorio designado polo/a interesado/a. Os gastos ocasionados serán por conta da parte que estivese equivocada na súa apreciación.</p>
    <p>Sétima. Comisión de seguimento</p>
    <p>O control, seguimento e vixilancia do cumprimento do presente contrato, para os efectos dos dereitos e obrigas de natureza privada, serán realizados por unha comisión de seguimento constituída para o efecto. A dita comisión terá personalidade xurídica de seu e constituirase sen ánimo de lucro e con carácter representativo e composición paritaria entre os representantes dos produtores e das adegas da D.O. asinantes da solicitude de homologación do contrato tipo a que se axusta este contrato.</p>
    <p>A comisión de seguimento recibirá os contratos para a súa homologación ata o 20 de outubro da campaña.</p>
    <p>Oitava. Indemnizacións</p>
    <p>Salvo os casos de forza maior demostrada, derivados de folgas, sinistro, situacións catastróficas ou adversidades climatolóxicas producidas por causas alleas á vontade das partes, circunstancias que deberán comunicarse dentro das setenta e dúas horas seguintes a producirse, o incumprimento deste contrato para os efectos de entrega ou recepción da uva dará lugar a unha indemnización da parte responsable á parte afectada dun 25 % do valor da produción estimada nesa campaña polas persoas designadas con anterioridade, sempre que no dito incumprimento se aprecie a decidida vontade de desatender a obriga contraída, apreciación que poderá facerse pola correspondente comisión de seguimento logo de comunicación, dentro dos sete días seguintes ao de producirse o incumprimento.</p>
    <p>A consideración dunha situación de forza maior poderá ser constatada pola citada comisión, para o cal recibirá aviso da parte afectada dentro do mesmo prazo anteriormente establecido.</p>
    <p>Novena. Arbitraxe</p>
    <p>Calquera diferenza que puider xurdir entre as partes en relación coa interpretación ou execución deste contrato e que non puider resolverse de mutuo acordo, ou pola comisión de seguimento a que se fai referencia na cláusula sétima, deberá someterse á arbitraxe regulada na Lei 60/2003, do 23 de decembro, coa especialidade prevista na Lei 2/2000, do 7 de xaneiro, reguladora dos contratos tipo de produtos agroalimentarios, consistente en que o árbitro ou árbitros serán nomeados pola Consellería do Medio Rural e do Mar.</p>
    <p>De conformidade con canto antecede, e para que conste para os fins procedentes, asínanse os preceptivos exemplares para os efectos oportunos no lugar e na data expresados no encabezamento deste contrato.</p>
    <table>
     <tbody>
      <tr>
       <td>Asdo. O/a vendedor/a</td>
       <td>Asdo. O/a comprador/a</td>
      </tr>
     </tbody>
    </table>
    <h2>ANEXO I<br>Uva contratada<br>Identificación de parcelas obxecto deste contrato</h2>
    <table>
     <tbody>
      <tr>
       <td>Concello</td>
       <td>Lugar</td>
       <td>Nome parcela</td>
       <td>Polígono</td>
       <td>Parcela-subparcela</td>
       <td>Superficie</td>
       <td>Variedade</td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <h3>Identificación de variedades</h3>
    <table>
     <tbody>
      <tr>
       <td>Variedades brancas:</td>
       <td>Variedades tintas:</td>
      </tr>
      <tr>
       <td>Treixadura:</td>
       <td>Caíño:</td>
      </tr>
      <tr>
       <td>Albariño:</td>
       <td>Sousón:</td>
      </tr>
      <tr>
       <td>Godello:</td>
       <td>Brancellao:</td>
      </tr>
      <tr>
       <td>Loureira:</td>
       <td>Ferrón:</td>
      </tr>
      <tr>
       <td>Torrontés:</td>
       <td>Mencía:</td>
      </tr>
      <tr>
       <td>Palomino:</td>
       <td>Garnacha tintureira:</td>
      </tr>
     </tbody>
    </table>
    <p>Permitirase unha tolerancia de +/- 20 % da cantidade contratada.</p>
    <p>O viticultor achegará certificado de inscrición no Consello Regulador da D.O. Ribeiro.</p>
    <h2>ANEXO II<br>Prezo inicial</h2>
    <table>
     <tbody>
      <tr>
       <td>Variedade</td>
       <td>Prezo €/kg</td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
      <tr>
       <td></td>
       <td></td>
      </tr>
     </tbody>
    </table>
    <h2>ANEXO III<br>Primas e penalizacións</h2>
    <table>
     <tbody>
      <tr>
       <td>Parámetro</td>
       <td>Intervalo</td>
       <td>Prima ou penalización €/kg</td>
      </tr>
      <tr>
       <td>Grao
        Capa</td>
       <td></td>
       <td></td>
      </tr>
     </tbody>
    </table>
    <h2>ANEXO IV<br>Condicións de pagamento</h2>
    <table>
     <tbody>
      <tr>
       <td>Pagamento</td>
       <td>Porcentaxe</td>
       <td>Data</td>
      </tr>
      <tr>
       <td>Primeiro</td>
       <td></td>
       <td></td>
      </tr>
      <tr>
       <td>Segundo</td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
     </tbody>
    </table>

