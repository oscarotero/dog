---
date: '2008-06-09'
page: 10
number: 110
agency: CONSELLERÍA DE CULTURA E DEPORTE
section: I. DISPOSICIÓNS XERAIS
title: >-
  Orde do 20 de maio de 2008 pola que se establecen os modelos a que deberán
  adaptarse as memorias que editen os distintos departamentos da Xunta de
  Galicia, organismos autónomos, axencias, fundacións, entidades e empresas en
  que ten participación maioritaria a Xunta de Galicia.
range: Orde
---
<p>Polo Decreto 196/2001, do 26 de xullo (Diario oficial de Galicia nº 162, do 22 de agosto), modificado polo Decreto 116/2002, do 1 de febreiro (Diario Oficial de Galicia nº 68, do 9 de abril), regúlanse as publicacións da Xunta de Galicia.</p>
<p>Con esta orde preténdese completar a regulación das publicacións institucionais, abordando as características que deben presentar as memorias que editen os distintos departamentos da Xunta de Galicia, organismos autónomos, axencias públicas, fundacións do sector público, entidades e empresas en que ten participación maioritaria a Xunta de Galicia, polo que</p>
<p>DISPOÑO:</p>
<p>Artigo 1º</p>
<p>As memorias que editen os organismos que se expresan no artigo 2º adaptarán as súas características formais ao modelo que se establece no anexo desta orde.</p>
<p>Amais das características que expresamente se definen no anexo, cando as memorias se destinaren á venda ao público, deberán incluír o número de ISBN, co correspondente código de barras.</p>
<p>Artigo 2º</p>
<p>Deberán adaptarse ao devandito modelo todas as memorias que editen:</p>
<p>-A Administración autonómica e os organismos autónomos dependentes dela.</p>
<p>-As axencias públicas autonómicas.</p>
<p>-As entidades de dereito público vencelladas á Administración da comunidade autónoma.</p>
<p>-As fundacións do sector público de Galicia.</p>
<p>-As sociedades mercantís en cuxo capital exista participación maioritaria, directa ou indirecta, da Administración da comunidade autónoma, dos seus organismos autónomos e das demais entidades de dereito público.</p>
<p>Artigo 3º</p>
<p>As memorias que se vaian editar sometaranse ao mesmo procedemento de aprobación ca o resto das publicacións da Xunta de Galicia.</p>
<p>Calquera modificación que se pretenda introducir no modelo que se establece, por mor de adaptalo a unha determinada estrutura, deberá aprobala, en cada caso concreto, a Comisión Permanente de Publicacións.</p>
<p>Artigo 4º</p>
<p>Os respectivos órganos interventores velarán polo cumprimento do establecido nesta orde.</p>
<p>Disposición derrogatoria</p>
<p>Quedan derrogadas as disposicións de igual ou inferior categoría que se opoñan ao disposto nesta orde e, en particular, a Orde do 20 de setembro de 1999, pola que se establecen os modelos a que deberán adaptarse as memorias que editen os distintos departamentos da Xunta de Galicia, organismos autónomos, entes e empresas en que ten participación maioritaria a Xunta de Galicia.</p>
<p>Disposición derradeira</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 20 de maio de 2008.</p>
<p>Ánxela Bugallo Rodríguez</p>
<p>Conselleira de Cultura e Deporte</p>
<p>Ver referencia pdf "11000D001P007.PDF"</p>

