---
date: '2013-05-21'
id: C141-020413-0001
page: 17669
number: 95
agency: Portos de Galicia
section: VI. Anuncios. a) Administración autonómica.
title: >-
  ACORDO do 1 de abril de 2013 polo que se somete a información pública o
  trámite de competencia de proxectos relativo á solicitude presentada por
  Industrias Navales A Xunqueira, S.L. dunha concesión administrativa no porto
  de Meira (Moaña).
range: Acordo
url: >-
  https://www.xunta.gal/dog/Publicados/2013/20130521/AnuncioC141-020413-0001_gl.html
---
<p>A empresa Industrias Navales A Xunqueira, S.L. solicitou a este ente público unha concesión administrativa no dominio público portuario do porto de Meira con destino a ocupación de explanada para a explotación dunha zona de reparación de embarcacións e actividades complementarias.</p>
    <p>O que, en cumprimento do artigo 85 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, aplicable en defecto de lexislación autonómica propia, faise público para que nun prazo dun (1) mes, contado a partir do día seguinte ao da publicación do presente anuncio no <em>Diario Oficial de Galicia</em>, poidan presentarse outras solicitudes que teñan o mesmo obxecto que aquela, debendo reunir os requisitos previstos no artigo 84 do citado Real decreto lexislativo 2/2011.</p>
    <p>As solicitudes poderán presentarse mediante escrito dirixido ao presidente do ente público Portos de Galicia, sito no Edificio de Área Central, praza de Europa, 5-A, 6º, Santiago de Compostela. O plano de localización da concesión solicitada atópase á disposición do público para o seu exame en horas de oficina, nas oficinas da zona sur deste ente público na rúa Benito Corbal, núm. 37, 3º, Pontevedra, e na páxina web www.portosdegalicia.es</p>
    <p>Santiago de Compostela, 1 de abril de 2013</p>
    <footer><p>José Juan Durán Hermida <br>Presidente de Portos de Galicia</p></footer>

