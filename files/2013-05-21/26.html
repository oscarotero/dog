---
date: '2013-05-21'
id: G2410-260413-0001
page: 17621
number: 95
agency: Xulgado do Social número 1 de Santiago de Compostela
section: V. Administración de xustiza.
title: EDICTO (811/2010).
range: Edicto
url: >-
  https://www.xunta.gal/dog/Publicados/2013/20130521/AnuncioG2410-260413-0001_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento número 811/10 deste xulgado do social, seguido por instancia de Fernando Mosquera Agrelo contra a empresa Pasteadores Castelao, S.L. e Campoarins, S.L., ditouse resolución o 19 de abril de 2013, cuxa parte dispositiva di literalmente:</p>
    <p>«Estimar a solicitude do Fondo de Garantía Salarial de aclarar a sentenza ditada neste procedemento o 14 de novembro de 2012, no sentido de que este non debe figurar nela, quedando o encabezamento da devandita resolución redactado da seguinte maneira:</p>
    <p>“Vistos por Carmen Sangiao Pereira, maxistrada xuíza do Xulgado do Social número 1 (reforzo) de Santiago de Compostela e o seu partido, estes autos de xuízo número 811/2010 seguidos por instancia de Fernando Mosquera Agrelo, asistido pola letrada Ángeles Cancela Regueiro, contra as empresas Pasteadores Castelao, S.L. e Campoarins, S.L., que non comparecen, sobre reclamación de cantidade”.</p>
    <p>Así mesmo, a parte dispositiva da devandita sentenza queda redactada da forma seguinte: “Que, estimando parcialmente a demanda interposta polo demandante Fernando Mosquera Agrelo contra as empresas Pasteadores Castelao, S.L. e Campoarins, S.L., debo condenar e condeno estas de forma solidaria a que aboen ao demandante a cantidade de 2.789,75 euros polos conceptos reclamados en demanda máis o 10 % de xuro por demora, sendo ao demandante de aplicación o convenio colectivo do sector de pintura da provincia da Coruña”.</p>
    <p>2. Incorporar esta resolución ao libro que corresponda e levar testemuño aos autos principais.</p>
    <p>Contra este auto non cabe interpoñer recurso sen prexuízo dos recursos que poidan interpoñerse fronte á resolución aclarada».</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 25 de abril de 2013</p>
    <footer><p>A secretaria xudicial</p></footer>

