---
date: '2013-05-21'
id: CA04-260413-0014
page: 17637
number: 95
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de abril de 2013, da Xefatura Territorial da Coruña, pola que
  se autoriza administrativamente o proxecto dunha instalación eléctrica no
  concello de Laxe (expediente IN407A 46/2012).
range: Resolución
url: >-
  https://www.xunta.gal/dog/Publicados/2013/20130521/AnuncioCA04-260413-0014_gl.html
---
<p>Visto o expediente para outorgamento de autorización administrativa do proxecto da instalación que a continuación se cita:</p>
    <p>Solicitante: Electra del Jallas, S.A. (na actualidade por absorción, Unión Fenosa Distribución, S.A.).</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS, CTC rúa de Vila Amparo, nº 65 e anexo I.</p>
    <p>Situación: concello de Laxe.</p>
    <p>Características técnicas: </p>
    <p>– Liña eléctrica de media tensión subterránea (LMTS) a 20 kV, cunha lonxitude de 0,43 km, con condutor tipo RHZ1-2OL-12/20 kV-3(1x240) Al, con orixe en cela existente no CT Finllido (expediente 50.042), e final en cela de liña proxectada no CT Laxe II (expediente 50.530), unha vez entre e saia do centro de transformación Vila Amparo, nº 65 proxectado.</p>
    <p>– Centro de transformación (CT) non prefabricado, cunha potencia de 400 kVA, e unha relación de transformación de 20.000/400-230 V.</p>
    <p>En virtude da Resolución do 7 de novembro de 2012, da Dirección Xeral de Industria, Enerxía e Minas, autorizouse o cambio de titularidade e a subrogación dos dereitos e obrigas asumidos en virtude das autorizacións administrativas outorgadas, no territorio da Comunidade Autónoma de Galicia, a nome de Electra del Jallas, S.A.U.. a favor de Unión Fenosa Distribución, S.A.</p>
    <p>A dita autorización supeditouse a que Unión Fenosa Distribución, S.A. acreditase nun prazo de seis meses a transmisión da dita titularidade e a comunicase nun prazo dun mes desde que se fixera efectiva.</p>
    <p>O 18 de xaneiro de 2013, Unión Fenosa Distribución, S.A. comunicou á Dirección Xeral de Industria, Enerxía e Minas a devandita transmisión, quedando constancia que o 4 de decembro de 2012 se elevou a pública a escritura de fusión da sociedade Unión Fenosa Distribución, S.A. e Electra del Jallas, S.A.U. outorgada ante o notario de Madrid Fernando de la Cámara García, baixo o número 2.571 do seu protocolo e foi inscrita no Rexistro Mercantil de Madrid o 31 de decembro de 2012, tomo 30183, libro 0, folio 105, sección 8, folla M503809, inscrición ou anotación 28.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar administrativamente o proxecto da devandita instalación e anexo I, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 15 de abril de 2013</p>
    <footer><p>Susana Vázquez Romero<br>Xefa territorial da Coruña</p></footer>

