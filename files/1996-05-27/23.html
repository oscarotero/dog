---
date: '1996-05-27'
id: 6A96
page: 4
number: 103
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 13 de maio de 1996 pola que se anuncia convocatoria pública para a
  provisión, polo sistema de libre designación, de postos de traballo vacantes
  na Consellería de Economía e Facenda.
range: Orde
url: 'https://www.xunta.gal/dog/Publicados/1996/19960527/Anuncio6A96_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, modificado polo artigo 6 da Lei 3/1993, do 10 de abril, o Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna e en uso das atribucións conferidas polo artigo 15.4º da mesma lei. Esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sitema de libre designación, os postos de traballo que se indican no anexo I desta orde.</p>
<p>Segundo.-Poderán concorrer a ela os funcionarios/as que reúnan as condicións que para os postos de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral da Consellería de Economía e Facenda (edificio administrativo de San Caetano, bloque terceiro, baixo, Santiago de Compostela), nas súas delegacións territoriais ou nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días, contados a partir do seguinte ó da publicación desta orde no Diario Oficial de Galicia, conforme o modelo que se inclúe no anexo II.</p>
<p>Cuarto.-Os aspirantes deberán xuntar á petición un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultar seleccionado/a, para ocupar algún dos postos de traballo relacionados no anexo I desta orde, un/unha funcionario/a con destino noutra Administración pública, requirirase</p>
<p>o informe favorable do departamento no que presta servicios, considerándose neste sentido, de non emitirse no prazo de 15 días, tal coma dispón o artigo 67 do Real decreto 364/1995, do 10 de marzo. Unha vez tramitado o seu traslado a esta Comunidade Autónoma procederase á adxudicación do posto para o que foi seleccionado/a.</p>
<p>Sexto.-A resolución desta convocatoria farase pública no Diario Oficial de Galicia, e poderán declararse desertos os postos de traballo, de considerarse oportuno.</p>
<p>Sétimo.-O prazo de toma de posesión será de tres días hábiles se o destino anterior está na mesma localidade que o novo, ou dun mes de tratarse de distinta localidade ou de reingreso ó servicio activo, e este comezarase a contar desde o día seguinte ó do cesamento, que deberá efectuarse dentro dos</p>
<p>tres días hábiles seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo o prazo de toma de posesión comezará a contar desde o día seguinte ó da publicación desta.</p>
<p>Oitavo.-Contra a presente orde, que esgota a vía administrativa, poderase interpoñer recurso contencioso-administrativo, perante o Tribunal Superior de Xustiza de Galicia, no prazo de dous meses a partir do día seguinte ó da súa publicación no Diario Oficial de Galicia, logo de lle comunicar a esta consellería a vontade de interpoñelo.</p>
<p>Santiago de Compostela, 13 de maio de 1996.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio</p>
<p>ANEXO I</p>
<table><tbody><tr><td></td></tr>
<tr><td>Denominación do posto</td><td>Nivel</td><td>C. específico
(en miles)</td><td>Tipo
posto</td><td>Grupo</td><td>Corpo/escala</td><td>Dependencia</td><td>Localidade</td></tr>
<tr><td></td></tr>
</tbody></table>
<table><tbody><tr><td>Subdirector xeral de
Asuntos Relacionados coa Unión Europea</td><td>30</td><td>2.229,2</td><td>S</td><td>A</td><td>Xeral/especial</td><td>Dirección Xeral de Planificación Económica e Relacións coa Unión Europea</td><td>Santiago de Compostela</td></tr>
<tr><td></td></tr>
<tr><td>Xefe Servicio de Cooperación Institucional</td><td>28</td><td>1.639,1</td><td>N</td><td>A/B</td><td>Xeral/especial</td><td>Dirección Xeral de Planificación Económica e Relacións coa Unión Europea</td><td>Santiago de Compostela</td></tr>
<tr><td></td></tr>
<tr><td>Xefe Servicio de Estudios e Conxuntura Económica</td><td>28</td><td>1.639,1</td><td>N</td><td>A/B</td><td>Xeral/especial</td><td>Dirección Xeral de Planificación Económica e Relacións coa Unión Europea</td><td>Santiago de Compostela</td></tr>
<tr><td></td></tr></tbody></table>
<p>96-3746</p>

