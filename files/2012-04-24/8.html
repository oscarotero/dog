---
date: '2012-04-24'
id: C3C1-120412-0002
page: 14962
number: 78
agency: 'Consellería de Presidencia, Administracións Públicas e Xustiza'
section: IV. Oposicións e concursos.
title: >-
  ORDE do 10 de abril de 2012 pola que se resolve a convocatoria para a
  provisión, polo sistema de libre designación, dun posto de traballo vacante na
  Asesoría Xurídica da Consellería do Medio Rural e do Mar, anunciada pola Orde
  do 22 de febreiro de 2012.
range: Orde
url: >-
  https://www.xunta.gal/dog/Publicados/2012/20120424/AnuncioC3C1-120412-0002_gl.html
---
<p>Convocada a provisión, polo sistema de libre designación, dun posto de traballo vacante na Asesoría Xurídica da Consellería do Medio Rural e do Mar, anunciada pola Orde do 22 de febreiro de 2012 (<em>Diario Oficial de Galicia</em> n.º 49, do 9 de marzo), de conformidade co establecido no artigo 29.2.º do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4.º do referido decreto lexislativo, a Consellería de Presidencia, Administracións Públicas e Xustiza</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Asesoría Xurídica da Consellería do Medio Rural e do Mar, anunciada pola Orde do 22 de febreiro de 2012 (Diario Oficial de Galicia n.º 49, do 9 de marzo).</p>
    <p>Segundo. Adxudicar destino, no posto de traballo que se indica, e seleccionar a funcionaria que se relaciona no anexo desta orde.</p>
    <p>Terceiro. O cesamento no destino actual da funcionaria que obtivo praza producirase no prazo de tres días, contados a partir do seguinte ao da data de publicación desta orde no Diario Oficial de Galicia.</p>
    <p>O prazo para a toma de posesión do novo destino será de tres días a partir do seguinte ao do cesamento, de tratarse da mesma localidade onde actualmente a funcionaria preste servizos, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e o disposto na base sétima da convocatoria.</p>
    <p>O cómputo de prazos de posesión iniciarase cando rematen os permisos ou licenzas que, se é o caso, fosen concedidas á interesada. Nos supostos de baixa temporal ou transitoria iniciarase a partir da correspondente alta.</p>
    <p>Cuarto. A xefatura do centro en que cause baixa a funcionari, así como adaquel en que obteña destino consignará no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que esgota a vía administrativa, a interesada poderá interpoñer recurso potestativo de reposición perante o conselleiro de Presidencia, Administracións Públicas e Xustiza, no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directamente recurso contencioso-administrativo, no prazo de dous meses contados desde a mesma data, perante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de abril de 2012. </p>
    <footer><p>P.D. (Orde 22.9.2011; DOG n.º 19, do 6 de outubro)<br>Valeriano Martínez García<br>Secretario xeral da Presidencia </p></footer>
    <h2>ANEXO</h2>
    <p>Apelidos e nome: Bouso Montero, María Carmen. </p>
    <p>NRP: 3326338513 A2071.</p>
    <p>Grupo: A1.</p>
    <p>Denominación do posto de traballo: asesor/a xurídico/a.</p>
    <p>Código: MR.C02.00.004.15770.002.</p>
    <p>Corpo/escala: xeral (escala letrados).</p>
    <p>Nivel: 30.</p>
    <p>Dependencia: Asesoría Xurídica da Consellería do Medio Rural e do Mar.</p>
    <p>Localidade: Santiago de Compostela.</p>

