---
date: '2007-01-03'
page: 78
number: 2
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Orde do 28 de decembro de 2006 pola que se fixan as tarifas e os prezos
  correspondentes á prestación de servizos nas instalacións xuvenís, expedición
  de carnés dirixidos á xuventude e participación en actividades promovidas pola
  Dirección Xeral de Xuventude e Solidariedade, durante o ano 2007.
range: Orde
---
<p>Dando cumprimento ao disposto na Lei 6/2003, do 9 de decembro, procede actualizar os prezos dos servizos prestados nos campamentos, albergues, residencias e demais instalacións xuvenís dependentes da Vicepresidencia da Igualdade e do Benestar, ata agora fixados pola Orde do 30 de decembro de 2005 (DOG nº 9, do 13 de xaneiro), así como establecer os prezos dos diferentes carnés dirixidos á xuventude que se expiden a través dos servizos de xuventude, casas da xuventude, oficinas TIVE e outras entidades colaboradoras, e os relativos á participación en actividades promovidas pola Dirección Xeral de Xuventude e Solidariedade.</p>
<p>A Lei 6/2003 que regula as taxas, prezos e exaccións, dispón no seu artigo 51 que a contía destes se acordará por orde da consellería correspondente, logo de informe favorable da Consellería de Economía e Facenda, por todo iso,</p>
<p>DISPOÑO:</p>
<p>Artigo 1º</p>
<p>1. Os prezos exixibles pola prestación de servizos e actividades en campamentos, albergues, residencias e demais instalacións de xuventude, xestionados pola Dirección Xeral de Xuventude e Solidariedade, da Vicepresidencia da Igualdade e do Benestar, son os que se fixan no anexo I desta orde.</p>
<p>2. Os prezos relativos á expedición do Carné Xove Euro&lt;26, Carné Máis, carnés de alberguista nas súas diferentes modalidades e carnés TIVE recóllense no anexo II.</p>
<p>3. Os prezos relativos á participación nas actividades promovidas pola Dirección Xeral de Xuventude e Solidariedade especificadas nesta orde recóllense no anexo III.</p>
<p>4. Estes prezos enténdense, se é o caso, co IVE incluído.</p>
<p>A xestión destes prezos privados farase de acordo co disposto no artigo 52 da Lei 6/2003, do 9 de decembro.</p>
<p>Artigo 2º</p>
<p>1. Os prezos recollidos no anexo I desta orde serán expostos nos taboleiros de anuncios de cada centro en función do tipo de instalación e do uso ou non da enerxía eléctrica.</p>
<p>2. Os grupos que usen unha instalación xuvenil terán preferencia para o uso de todas as súas dependencias. Non aboarán suplemento polo uso das pistas polideportivas descubertas, pero terán a obriga de aboar as tarifas correspondentes polo uso dos polideportivos cubertos ou ximnasios, segundo os prezos que figuran no anexo desta orde.</p>
<p>Artigo 3º</p>
<p>Os membros de familia que teñan o título de familia numerosa terán un desconto do 50% sobre os prezos relativos ás actividades promovidas pola Dirección Xeral de Xuventude e Solidariedade no programa Campaña de Verán.</p>
<p>Para estes efectos, o beneficiario do desconto deberá presentar, xunto coa documentación que proceda en cada caso, unha fotocopia compulsada do título de familia numerosa onde figure.</p>
<p>Artigo 4º</p>
<p>Os usuarios do Carné Xove Euro&lt;26 e do Carne Máis gozarán en todas as actividades promovidas pola Dirección Xeral de Xuventude e Solidariedade, dun desconto como mínimo do 10% e como máximo do 50%. A porcentaxe de desconto aplicable en cada caso, especificarase no folleto informativo de cada un dos programas e actividades que se leven a cabo.</p>
<p>Disposición derrogatoria</p>
<p>Queda derrogada a Orde do 30 de decembro de 2005 pola que se fixan as tarifas e os prezos correspondentes á prestación de servizos nas instalacións xuvenís, expedición de carnés dirixidos á xuventude e participación en actividades promovidas pola Dirección Xeral de Xuventude, durante o ano 2006.</p>
<p>Disposición transitoria</p>
<p>Malia o disposto na disposición derrogatoria, segue vixente o prezo do servizo (por praza e mes) nas residencias xuvenís para estudantes contido na alínea C da Orde do 30 de decembro de 2005 pola que se fixan as tarifas e os prezos correspondentes á prestación de servizos nas instalacións xuvenís, expedición de carnés dirixidos á xuventude e participación en actividades promovidas pola Dirección Xeral de Xuventude e Solidariedade, durante o curso 2005/2006.</p>
<p>Disposicións derradeiras</p>
<p>Primeira.-Facúltase o director xeral de Xuventude e Solidariedade para ditar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 28 de decembro de 2006.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>
<p>ANEXO I</p>
<p>Prezos relativos á utilización e os servizos prestados nos campamentos, albergues e residencias xuvenís titularidade da Vicepresidencia de Igualdade e do Benestar.</p>
<p>A. Pola utilización dos campamentos e albergues xuvenís durante a campaña de verán establécense os seguintes prezos por praza:</p>
<p>A.1. En réxime de oferta concertada (dirixida a grupos).</p>
<p>A.1.1. Campamentos:</p>
<table><tbody><tr><td>Tarifa en euros</td></tr>
</tbody></table>
<table><tbody><tr><td>Por quincena</td><td>111</td></tr>
<tr><td>Por día</td><td>10,70</td></tr>
<tr><td>A.1.2. Albergues e residencias:</td></tr>
<tr><td>Por quincena</td><td>150</td></tr>
<tr><td>Por día</td><td>16</td></tr>
</tbody></table>
<p>Estes prezos abranguen os seguintes servizos: o aloxamento, alimentación en réxime de pensión completa, o uso das instalacións e material, o consumo de auga, electricidade e combustible, agás o material de actividades específicas de animación.</p>
<p>Aqueles grupos que figuren inscritos no rexistro da Vicepresidencia da Igualdade e do Benestar como entidades prestadoras de servizos sociais, gozarán dun desconto do 50% sobre os prezos deste apartado.</p>
<p>A.2. En actividades promovidas pola Dirección Xeral de Xuventude e Solidariedade.</p>
<p>A.2.1. Campamentos:</p>
<table><tbody><tr><td>Tarifa en euros</td></tr>
</tbody></table>
<table><tbody><tr><td>Promoción normal (por quincena)</td><td>135</td></tr>
<tr><td>Promoción normal (quenda de 10 días)</td><td>102</td></tr>
<tr><td>Promoción normal (quenda de 7 días)</td><td>70</td></tr>
<tr><td>Cursos de especialidade (por quincena)</td><td>165</td></tr>
<tr><td>Aulas de aire libre (por quincena)</td><td>140</td></tr>
<tr><td>Aulas de natureza (por quincena)</td><td>140</td></tr>
<tr><td>Curso de piragüismo (por quincena)</td><td>165</td></tr>
<tr><td>A.2.2. Albergues:</td></tr>
<tr><td>Promoción normal (por quincena)</td><td>168</td></tr>
<tr><td>Promoción normal (quenda de 10 días)</td><td>111</td></tr>
<tr><td>Promoción normal (quenda de 7 días)</td><td>87</td></tr>
<tr><td>Cursos de especialidade (por quincena)</td><td>177</td></tr>
<tr><td>Cursos de náutica, vela, táboa e esquí (por quincena)</td><td>185</td></tr>
<tr><td>Rutas turístico-culturais e deportivas</td><td>185</td></tr>
<tr><td>Cursos de piragüismo (por quincena)</td><td>185</td></tr>
<tr><td>A.2.3. Campos de traballo:</td></tr>
<tr><td>Ámbito autonómico e nacional (por quincena)</td><td>72</td></tr>
<tr><td>Ámbito internacional (por quincena)</td><td>72</td></tr>
</tbody></table>
<p>B. Por servicios nos albergues e residencias integrados na Rede Española de Albergues Xuvenís (REAX), establécense os seguintes prezos por persoa:</p>
<table><tbody><tr><td>Servizos</td><td>Ata 30 anos</td><td>Maiores de 30 anos</td></tr>
</tbody></table>
<table><tbody><tr><td>Pensión completa</td><td>16</td><td>21</td></tr>
<tr><td>Aloxamento</td><td>7</td><td>10,30</td></tr>
<tr><td>Almorzo</td><td>2,10</td><td>2,10</td></tr>
<tr><td>Xantar ou cea</td><td>6,20</td><td>6,20</td></tr>
</tbody></table>
<p>Para facer uso destes servizos deberase posuír o carné de alberguista en calquera das súas modalidades.</p>
<p>C. Servizo nas residencias xuvenís para estudantes (por praza e mes), durante o curso 2007/2008, que abrangue do 18 de setembro de 2007 ao 15 de xullo do 2008.</p>
<table><tbody><tr><td>Tarifa en euros</td></tr>
</tbody></table>
<table><tbody><tr><td>Residentes internos</td><td>258</td></tr>
</tbody></table>
<p>D. Pola utilización das instalacións recreativo-deportivas.</p>
<p>D.1. Uso de pavillón polideportivo cuberto:</p>
<p>Adestramento/hora para infantís e xuvenís:</p>
<p>-Sen enerxía eléctrica: 7.</p>
<p>-Con enerxía eléctrica: 10.</p>
<p>Partidos:</p>
<p>-Sen enerxía eléctrica: 10.</p>
<p>-Con enerxía eléctrica: 19.</p>
<p>D.2. Uso de pistas polideportivas descubertas:</p>
<p>Ata dezaoito anos e maiores/hora:</p>
<p>-Sen enerxía eléctrica: 4.</p>
<p>-Con enerxía eléctrica: 7.</p>
<p>D.3. Uso de pistas de tenis:</p>
<table><tbody><tr><td>Tarifa en euros</td></tr>
</tbody></table>
<table><tbody><tr><td>Infantís-xuvenís/hora</td><td>2,50</td></tr>
<tr><td>Maiores de 18 anos</td><td>3,50</td></tr>
<tr><td>D.4. Uso de piscina non climatizada:</td></tr>
<tr><td>Infantís-xuvenís</td><td>1,50</td></tr>
<tr><td>Maiores de 18 anos</td><td>2,50</td></tr>
<tr><td>D.5. Uso de material náutico:</td></tr>
<tr><td>Un barco de vela media xornada</td><td>5</td></tr>
<tr><td>Un barco de vela unha xornada</td><td>10</td></tr>
<tr><td>Unha embarcación pneumática a motor media xornada</td><td>10</td></tr>
<tr><td>Unha embarcación pneumática a motor unha xornada</td><td>20</td></tr>
<tr><td>Unha canoa media xornada</td><td>3</td></tr>
<tr><td>Unha canoa unha xornada</td><td>6</td></tr>
<tr><td>D.6. Uso de bicicletas:</td></tr>
<tr><td>Unha bicicleta media xornada</td><td>3</td></tr>
<tr><td>Unha bicicleta unha xornada</td><td>6</td></tr>
</tbody></table>
<table><tbody><tr><td>Tarifa en euros</td></tr>
</tbody></table>
<table><tbody><tr><td>E. Polo uso de locais:</td></tr>
<tr><td>Media xornada</td><td>6</td></tr>
<tr><td>Unha xornada</td><td>10</td></tr>
</tbody></table>
<p>Media xornada é unha mañá ou unha tarde cun máximo de catro horas.</p>
<p>O réxime de pensión completa para grupos xa inclúe o uso das dependencias necesarias para o desenvolvemento do programa.</p>
<p>F. Pola utilización dos campamentos e albergues para actividades recreativas ao aire libre:</p>
<p>F.1. Acampadas (con tendas da entidade): 2 euros/día e persoa.</p>
<p>F.2. Actividades recreativo-culturais en albergues (convivencia):</p>
<p>14,50 euros/día/grupo de ata 50 usuarios.</p>
<p>21,50 euros/día/grupo de 51 a 100 usuarios.</p>
<p>36 euros/día/grupo de 101 a 200 usuarios.</p>
<p>70 euros/día/grupo de 201 a 300 usuarios.</p>
<p>ANEXO II</p>
<p>Prezos pola expedición dos diferentes carnés dirixidos á xuventude</p>
<table><tbody><tr><td>Tarifa en euros</td></tr>
</tbody></table>
<table><tbody><tr><td>Carné Xove Euro&lt;26</td><td>6</td></tr>
<tr><td>Carné Máis</td><td>6</td></tr>
<tr><td>Carné alberguista xove</td><td>5</td></tr>
<tr><td>Carné alberguista adulto</td><td>12</td></tr>
<tr><td>Carné alberguista grupo</td><td>15</td></tr>
<tr><td>Carné alberguista familiar</td><td>24</td></tr>
<tr><td>Carné alberguista para estranxeiros (completo)</td><td>21</td></tr>
<tr><td>Carné alberguista para estranxeiros (cupón)</td><td>3,50</td></tr>
<tr><td>Guía internacional de albergues</td><td>9,80</td></tr>
<tr><td>Carné teacher (ITIC)</td><td>8</td></tr>
<tr><td>Carné internacional xove (IYTC)</td><td>6</td></tr>
<tr><td>Carné student (ISIC)</td><td>6</td></tr>
</tbody></table>
<p>ANEXO III</p>
<p>Prezos relativos á participación nas actividades promovidas pola Dirección Xeral de Xuventude e Solidariedade que a continuación se especifican. Os prezos establecidos entenderanse por participante, agás que se especifique outra cousa:</p>
<table><tbody><tr><td>Tarifa en euros</td></tr>
</tbody></table>
<table><tbody><tr><td>A. As xuntanzas de Gandarío</td><td>21</td></tr>
<tr><td>B. Augamar</td><td>25</td></tr>
<tr><td>C. Irmandiños: a revolta</td><td>24</td></tr>
<tr><td>D. Xuventude Galiza Net</td><td>37</td></tr>
<tr><td>E. Encontros e congresos</td><td>15</td></tr>
</tbody></table>
<table><tbody><tr><td>Tarifa en euros</td></tr>
</tbody></table>
<table><tbody><tr><td>F. Descubrindo a raia</td><td>33</td></tr>
<tr><td>G. Entre mareas</td><td>3</td></tr>
<tr><td>H. Descubre Galiza</td><td>43</td></tr>
<tr><td>I. Outras actividades de lecer e tempo libre:</td></tr>
<tr><td>I.1. Duración de tres días</td><td>21,50</td></tr>
<tr><td>I.2. Duración dunha semana</td><td>43</td></tr>
<tr><td></td></tr>
<tr><td>I.3. Duración de 15 días</td><td>86,50</td></tr>
</tbody></table>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E TRANSPORTES</p>

