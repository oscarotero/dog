---
date: '2007-10-15'
page: 16
number: 199
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 24 de setembro de 2007 pola que se declara de interese galego a
  Fundación Ceo, Ciencia e Cultura e se inscribe no Rexistro Auxiliar de
  Fundacións deste protectorado.
range: Orde
---
<p>Visto o expediente tramitado por instancia da Fundación Ceo, Ciencia e Cultura para a súa declaración de interese galego e a conseguinte inscrición no Rexistro Auxiliar de Fundacións de Interese Galego.</p>
<p>Resultando que a Consellería de Presidencia, Administracións Públicas e Xustiza, pola súa Orde do 26 de xullo de 2007, Diario Oficial de Galicia do 7 de agosto, clasificou de interese galego a devandita fundación e adscribiuna á Consellería de Educación e Ordenación Universitaria en virtude da correspondente escritura pública de constitución do 24 de maio de 2007.</p>
<p>Atendendo a que a referida escritura pública de constitución contén os estatutos da fundación cos requisitos exixidos polo artigo 12 da Lei 12/2006, do 1 de decembro, de fundacións de interese galego.</p>
<p>Considerando que os fins, a dotación fundacional e os demais elementos organizativos e normas reguladoras da Fundación Ceo, Ciencia e Cultura cumpren cos requisitos e condicións establecidos pola mencionada Lei 12/2006, así como polas normas de xeral aplicación que determina a Lei 50/2002, do 26 de decembro, de fundacións.</p>
<p>Considerando que este expediente o promoveron persoas lexitimadas para iso, e que na súa tramitación se cumpriron os requisitos legais e regulamentarios exixidos, tanto pola lexislación autonómica vixente en materia de fundacións de interese galego coma polas normas básicas estatais de xeral aplicación.</p>
<p>Esta consellería, consonte o disposto no artigo 32.3º do regulamento de organización e funcionamento do Protectorado das Fundacións de Interese Galego, aprobado polo Decreto 248/1992, do 18 de xuño, e logo do informe da asesoría xurídica deste departamento,</p>
<p>RESOLVE:</p>
<p>Primeiro.-Declarar de interese galego a Fundación Ceo, Ciencia e Cultura e inscribir a escritura pública da súa constitución no Rexistro Auxiliar de Fundacións deste protectorado, de conformidade co disposto nos artigos 52.4º, 54 e 55 da Lei 12/2006, do 1 de decembro, de fundacións de interese galego, e cos efectos previstos no artigo 5 desta lei.</p>
<p>Segundo.-Esta disposición, que pon fin á vía administrativa de acordo co establecido no artigo 109 c) da Lei 30/1992, de réxime xurídico das administracións públicas e do procedemento administrativo común, poderá ser recorrida potestativamente mediante recurso de reposición no prazo dun mes ante a persoa titular da Consellería de Educación e Ordenación Universitaria, ou ben impugnada directamente ante a Sala do Contencioso Administrativo do Tribunal Supremo de Xustiza de Galicia, no prazo de dous meses, contados desde o día seguinte ao da súa publicación no Diario Oficial de Galicia.</p>
<p>Santiago de Compostela, 24 de setembro de 2007.</p>
<p>Laura Sánchez Piñón</p>
<p>Conselleira de Educación e Ordenación Universitaria</p>

