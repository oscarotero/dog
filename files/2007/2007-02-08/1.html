---
date: '2007-02-08'
page: 1
number: 28
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Decreto 13/2007, do 1 de febreiro, polo que se autoriza a implantación de
  estudos oficiais de posgrao nas universidades do sistema universitario de
  Galicia para o curso 2007/2008.
range: Decreto
---
<p>O Estatuto de autonomía de Galicia, no seu artigo 31, establece como competencia plena da Comunidade Autónoma de Galicia a regulación e administración do ensino en toda a súa extensión, niveis e graos, modalidades e especialidades, no ámbito das súas competencias.</p>
<p>O Real decreto 1754/1987, do 18 de decembro (BOE do 19 de xaneiro de 1988, DOG do 17 de febreiro de 1988), transferiulle á Comunidade Autónoma competencias en materia de universidades. Estas competencias foron asumidas pola Comunidade Autónoma e asignadas á Consellería de Educación e Ordenación Universitaria no Decreto 62/1988, do 17 de marzo (DOG do 8 de abril).</p>
<p>A Lei orgánica 6/2001, do 21 de decembro, de universidades, no artigo 8.2º establece que a implantación e supresión de ensinanzas conducentes á obtención de títulos universitarios de carácter oficial e a validez en todo o territorio nacional serán acordadas pola comunidade autónoma, ben por proposta do Consello Social ou ben por propia iniciativa co acordo do referido consello, en todo caso logo do informe do Consello de Goberno da universidade.</p>
<p>No uso da autorización outorgada ao Goberno polo artigo 88.2º da Lei orgánica 6/2001, de universidades, do 21 de decembro, ditouse o Real decreto 56/2005, do 21 de xaneiro, polo que se regulan os estudos universitarios oficiais de posgrao. Estes estudos de posgrao teñen como finalidade a especialización do estudante na súa formación académica, profesional ou investigadora e articúlanse en programas integrados polas ensinanzas conducentes á obtención dos títulos de máster ou doutor. Este real decreto regula o marco xurídico das ensinanzas de posgrao, en consonancia coas liñas xerais emanadas do Espazo Europeo de Educación Superior. No artigo 5, modificado polo Real decreto 1509/2005, do 16 de decembro, se establece que a implantación dos programas oficiais de posgrao será acordada pola comunidade autónoma correspondente, de acordo co que establece o artigo 8.2º da Lei orgánica de universidades.</p>
<p>No ámbito autonómico esta materia está regulada no Decreto 259/1994, do 29 de xullo (DOG do 16 de agosto), polo que se establece o procedemento para a creación e recoñecemento de universidades, centros universitarios e autorización de estudos na Comunidade Autónoma de Galicia. No seu artigo 3.1º establécese que a autorización para a implantación de estudos no ámbito territorial propio da comunidade autónoma farase por decreto do Consello</p>
<p>da Xunta de Galicia, por proposta do Consello Social da universidade galega xa autorizada e logo do informe do Consello Galego de Universidades.</p>
<p>Baixo a formulación xeral exposta, neste decreto considérase a implantación de estudos conducentes aos títulos de máster e doutor no sistema universitario de Galicia, unha vez cumpridos xa todos os requisitos previos ao acto formal de autorización por parte da Xunta de Galicia.</p>
<p>A construción dun Espazo Europeo de Educación Superior, organizado polos principios de calidade, mobilidade, diversidade e competitividade oriéntase á consecución, entre outros obxectivos, dun sistema baseado fundamentalmente en dous niveis principais de ensino: grao e posgrao. Neste proceso de converxencia destaca a relevancia dos estudos europeos de posgrao como un dos principais elementos para reforzar a educación superior europea no contexto internacional e a acreditación dos estudos para asegurar un nivel de calidade adecuado.</p>
<p>A reforma do modelo iníciase coa regulación da estrutura das ensinanzas universitarias e a regulación dos estudos de grao dada polo Real decreto 55/2005, do 21 de xaneiro, polo que o proceso de implantación das novas ensinanzas oficiais de posgrao dependerá da configuración do novo catálogo de títulos oficiais de grao no marco do proceso de converxencia europea e dos prazos previsibles para súa posta en marcha, que se desenvolverá de forma progresiva ata o ano 2010.</p>
<p>A oferta de ensinanzas oficiais de posgrao ten que deseñarse co obxecto de atender fundamentalmente á demanda dos actuais titulados universitarios que desexen recibir unha especialización adicional ou formación investigadora e a de profesionais titulados universitarios que decidan actualizar os seus coñecementos e destrezas ou modificar o seu perfil. Así mesmo ten que responder ás necesidades de Galicia cunha oferta coordinada, integrada e complementaria no sistema universitario de Galicia.</p>
<p>Os programas de posgrao que se van implantar están pensados nunha oferta versátil que se adapta ao perfil do alumno actual e futuro, que responde ás necesidades socioeconómicas galegas, ás expectativas de formación dos alumnos e ás necesidades estruturais de funcionamento das universidades.</p>
<p>Por todo isto, en aplicación do artigo 8.2º da Lei orgánica 6/2001, do 21 de decembro, de universidades, por proposta dos consellos sociais das universidades de Santiago de Compostela, A Coruña e Vigo, cos informes dos consellos de goberno das respectivas universidades, logo do informe favorable do Consello Galego de Universidades, en exercicio das competencias sinaladas na Lei 2/2003, do 22 de maio, en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, por proposta da conselleira de Educación e Ordenación Universitaria e logo da deli</p>
<p>beración do Consello da Xunta de Galicia na súa reunión do un de febreiro de dous mil sete,</p>
<p>DISPOÑO:</p>
<p>Artigo 1º</p>
<p>Conceder autorización, no sistema universitario de Galicia, para a implantación dos estudos oficiais de posgrao para o curso 2007/2008 que se relacionan nos anexos I, II e III deste decreto.</p>
<p>Disposicións adicionais</p>
<p>Primeira.-Respecto da homologación dos plans de estudos, as universidades ateranse ao disposto no artigo 35 da Lei 6/2001, do 21 de decembro, de universidades e a regulación contida no Real decreto 49/2004, do 19 de xaneiro, sobre homologación de plans de estudos e títulos de carácter oficial e validez en todo o territorio nacional.</p>
<p>Segunda.-A efectiva impartición de estudos autorizados neste decreto queda condicionada ao procedemento ordinario que cumpra segundo o establecido no artigo 35.4º da Lei 6/2001, do 21 de decembro, de universidades e no Real decreto 49/2004, do 19 de xaneiro, sobre homologación de plans de estudos e títulos de carácter oficial e validez en todo o territorio nacional.</p>
<p>Disposicións derradeiras</p>
<p>Primeira.-Autorízase a conselleira de Educación e Ordenación Universitaria para que, no ámbito das súas competencias, dite as disposicións necesarias para o desenvolvemento deste decreto.</p>
<p>Segunda.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, un de febreiro de dous mil sete.</p>
<p>Emilio Pérez Touriño</p>
<p>Presidente</p>
<p>Laura Sánchez Piñón</p>
<p>Conselleira de Educación e Ordenación Universitaria</p>
<p>ANEXO I</p>
<p>PROGRAMAS OFICIAIS DE POSGRAO (POP) NO SISTEMA</p>
<p>UNIVERSITARIO DE GALICIA</p>
<table><tbody><tr><td></td></tr>
<tr><td></td></tr>
<tr><td>POP</td><td>Título</td><td>Univ.</td></tr>
<tr><td></td></tr>
</tbody></table>
<table><tbody><tr><td>Dereito urbanístico e do medio ambiente</td><td>Máster en dereito urbanístico e do medio ambiente</td><td>UVigo</td></tr>
<tr><td></td></tr>
<tr><td>Dereito</td><td>Máster en asesoramento xurídico empresarial. Esp. en dereito inmobiliario e da construción, dereito ambiental e dereito urbanístico</td><td>UDC</td></tr>
<tr><td></td></tr>
<tr><td>Educación, xénero e igualdade</td><td>Máster en educación, xénero e igualdade. Esp. en investigación e deseño de programas e intervención educativa</td><td>USC</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Economía e empresa</td><td>Máster en xestión e políticas públicas</td><td>UDC</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>POP</td><td>Título</td><td>Univ.</td></tr>
<tr><td></td></tr>
</tbody></table>
<table><tbody><tr><td>Desenvolvemento rexional e integración económica</td><td>Máster en desenvolvemento rexional e integración económica. Esp. en desenvolvemento rexional e integración económica</td><td>USC</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Lingua e usos profesionais</td><td>Máster en lingua e usos profesionais: español, galego e inglés</td><td>UDC</td></tr>
<tr><td></td></tr>
<tr><td>Saúde, discapacidade, dependencia e sociedade</td><td>Máster en intervención na discapacidade e na dependencia</td><td>UDC</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Intervención logopédica</td><td>Máster en intervención logopédica na infancia e na adolescencia</td><td>UDC</td></tr>
<tr><td></td></tr>
<tr><td>Ciencias da saúde</td><td>Máster en asistencia e investigación sanitaria:-Esp. avances en medicina clínica-Esp. reeducación funcional, autonomía persoal e calidade de vida-Esp. fundamentos de investigación biomédica</td><td>UDC</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Enxeñaría marítima</td><td>Máster en enxeñaría marítima</td><td>UDC</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Enxeñaría industrial</td><td>Máster en enxeñaría e tecnoloxía industrial</td><td>UDC</td></tr>
<tr><td></td></tr>
<tr><td>Seguridade integral</td><td>Máster en prevención de riscos laborais</td><td>UVigo</td></tr>
<tr><td></td></tr>
<tr><td>Prevención en riscos laborais e saúde medioambiental</td><td>Máster en prevención en riscos laborais e saúde medioambiental</td><td>USC</td></tr>
<tr><td></td></tr>
<tr><td>Rehabilitación arquitectónica</td><td>Máster en rehabilitación arquitectónica</td><td>UDC</td></tr>
<tr><td></td></tr>
<tr><td>Enerxía e sustentabilidade</td><td>Máster en enerxía e sustentabilidade</td><td>UVigo</td></tr>
<tr><td></td></tr>
<tr><td>Enerxías renovables e sustentabilidade enerxética</td><td>Máster en enerxías renovables e sustentabilidade enerxética</td><td>USC</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Enxeñaría para o desenvolvemento rural</td><td>Máster en enxeñaría para o medio rural</td><td>USC</td></tr>
<tr><td></td></tr>
<tr><td>Industrias lácteas</td><td>Máster en ciencia e tecnoloxía das industrias lácteas</td><td>USC</td></tr>
<tr><td></td></tr>
<tr><td>Química teórica e modelización computacional</td><td>Doutor</td><td>UVigo</td></tr>
<tr><td></td></tr>
<tr><td>Ciencia e tecnoloxía ambiental</td><td>Máster en ciencia e tecnoloxía ambiental</td><td>UDC</td></tr>
<tr><td></td></tr>
<tr><td>Xestión e dirección laboral</td><td>Máster en xestión e dirección laboral: esp. en seguridade social, xestión de recursos humanos, xestión sociolaboral</td><td>UVigo, UDC, USC</td></tr>
<tr><td></td></tr>
<tr><td>Fotónica e tecnoloxías do láser</td><td>Máster en fotónica e tecnoloxías do láser</td><td>UVigo, UDC, USC</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Estatística e investigación operativa</td><td>Máster en técnicas estatísticas</td><td>USC, UDC, UVigo</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Ciencia e tecnoloxía química</td><td>Máster en química avanzada (transformación en interuniv. incorporación UVI)</td><td>USC, UVigo</td></tr>
<tr><td></td></tr>
<tr><td></td><td>Doutor</td></tr>
<tr><td></td></tr></tbody></table>
<p>ANEXO II</p>
<p>PROGRAMAS OFICIAIS DE POSGRAO INTERUNIVERSITARIOS</p>
<p>INTERCOMUNITARIOS</p>
<table><tbody><tr><td></td></tr>
<tr><td></td></tr>
<tr><td>POP</td><td>Título</td><td>Univ.</td></tr>
<tr><td></td></tr>
</tbody></table>
<table><tbody><tr><td>Lóxica e filosofía da ciencia</td><td>Máster en lóxica e filosofía da ciencia</td><td>USAL, UAM, USC, UVA, UCM, UV, ULL, UMA</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Ciencias da visión</td><td>Máster de investigación das ciencias da visión:-Esp. biomédica-Esp. físico-óptica</td><td>UVA, USC, UM, U. Coimbra, UCM, UMH</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Tecnoloxías da información e comunicacións en sistemas de telecomunicación</td><td>Máster en tecnoloxías da información e comunicacións en redes móbiles</td><td>UNIZAR, UDC, UPV, UNIOVI, UNICAN</td></tr>
<tr><td></td></tr>
<tr><td></td><td>Doutor</td><td></td></tr>
<tr><td></td></tr>
<tr><td>Ciencia e tecnoloxía química</td><td>Máster interuniversitario en química orgánica</td><td>UB, UAM, UCM, USC</td></tr>
<tr><td></td></tr>
<tr><td>Química teórica e modelización computacional</td><td>Máster en Theoretical chemistry and computational modelling</td><td>UAM, UVigo</td></tr>
<tr><td></td></tr></tbody></table>
<p>ANEXO III</p>
<p>PROGRAMAS DE DOUTORAMENTO ENMARCADOS EN PROGRAMAS</p>
<p>OFICIAIS DE POSGRAO PRESENTADOS O ANO ANTERIOR</p>
<table><tbody><tr><td></td></tr>
<tr><td></td></tr>
<tr><td>POP</td><td>Título</td><td>Univ.</td></tr>
<tr><td></td></tr>
</tbody></table>
<table><tbody><tr><td>Xerontoloxía</td><td>Doutor</td><td>USC, UDC</td></tr>
<tr><td></td></tr>
<tr><td>Neurociencia</td><td>Doutor</td><td>USC, UDC, UVigo</td></tr>
<tr><td></td></tr>
<tr><td>Estudos de xénero</td><td>Doutor</td><td>UVigo</td></tr>
<tr><td></td></tr>
<tr><td>Historia contemporánea</td><td>Doutor</td><td>UAM, USC, UAB, UIMP</td></tr>
<tr><td></td></tr>
<tr><td>Urbanismo: plans e proxectos. Do territorio á cidade</td><td>Doutor</td><td>UDC</td></tr>
<tr><td></td></tr>
<tr><td>Ciencia e tecnoloxía agroalimentaria</td><td>Doutor</td><td>UVigo</td></tr>
<tr><td></td></tr>
<tr><td>Enxeñaría biotecnolóxica</td><td>Doutor</td><td>USC</td></tr>
<tr><td></td></tr>
<tr><td>Métodos matemáticos e simulación numérica en enxeñaría e ciencias aplicadas</td><td>Doutor</td><td>USC, UDC, UVigo</td></tr>
<tr><td></td></tr>
<tr><td>Física aplicada</td><td>Doutor</td><td>UVigo, UDC</td></tr>
<tr><td></td></tr>
<tr><td>Química ambiental e fundamental</td><td>Doutor</td><td>UDC</td></tr>
<tr><td></td></tr></tbody></table>
<p>USAL: UNIVERSIDADE DE SALAMANCA</p>
<p>UCM: UNIVERSIDADE COMPLUTENSE DE MADRID</p>
<p>UVA: UNIVERSIDADE DE VALLADOLID</p>
<p>UB: UNIVERSIDADE DE BARCELONA</p>
<p>UNIZAR: UNIVERSIDADE DE ZARAGOZA</p>
<p>USC: UNIVERSIDADE DE SANTIAGO DE COMPOSTELA</p>
<p>UV: UNIVERSIDADE DE VALENCIA</p>
<p>UNIOVI: UNIVERSIDADE DE OVIEDO</p>
<p>ULL: UNIVERSIDADE DE LA LAGUNA</p>
<p>UM: UNIVERSIDADE DE MURCIA</p>
<p>UIMP: UNIVERSIDADE INTERNACIONAL MENÉNDEZ PELAYO</p>
<p>UAB: UNIVERSIDADE AUTÓNOMA DE BARCELONA</p>
<p>UAM: UNIVERSIDADE AUTÓNOMA DE MADRID</p>
<p>UPV: UNIVERSIDADE DO PAÍS VASCO</p>
<p>UNICAN: UNIVERSIDADE DE CANTABRIA</p>
<p>UMA: UNIVERSIDADE DE MÁLAGA</p>
<p>UDC: UNIVERSIDADE DA CORUÑA</p>
<p>UVigo: UNIVERSIDADE DE VIGO</p>
<p>UMH: UNIVERSIDADE MIGUEL HERNÁNDEZ</p>
<p>U COIMBRA: UNIVERSIDADE DE COIMBRA</p>

