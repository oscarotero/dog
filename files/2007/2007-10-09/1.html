---
date: '2007-10-09'
page: 16
number: 196
agency: VICEPRESIDENCIA DA IGUALDADE E DO BENESTAR
section: I. DISPOSICIÓNS XERAIS
title: >-
  Resolución do 25 de setembro de 2007, da Secretaría Xeral e de Relacións
  Institucionais da Vicepresidencia da Igualdade e do Benestar, pola que se
  ordena a publicación do acordo da Comisión Bilateral de Cooperación
  Administración xeral do Estado-Comunidade Autónoma de Galicia en relación coa
  Lei 13/2006, do 27 de decembro, de horarios comerciais de Galicia.
range: Resolución
---
<p>Consonte o establecido no artigo 33 da Lei orgánica 2/1979, do 3 de outubro, do Tribunal Constitucional, modificada pola Lei orgánica 1/2000, do 7 de xaneiro, esta secretaría dispón a publicación do acordo que figura como anexo a esta resolución.</p>
<p>Santiago de Compostela, 25 de setembro de 2007.</p>
<p>A. Javier Ferreira Fernández</p>
<p>Secretario xeral e de Relacións Institucionais da Vicepresidencia da Igualdade e do Benestar</p>
<p>ANEXO</p>
<p>Acordo da Comisión Bilateral de Cooperación Administración xeral do Estado-Comunidade Autónoma de Galicia en relación coa Lei de Galicia 13/2006, do 27 de decembro, de horarios comerciais de Galicia</p>
<p>A Comisión Bilateral de Cooperación Administración xeral do Estado-Comunidade Autónoma de Galicia, na súa reunión do día 24 de setembro de 2007, adoptou o seguinte acordo:</p>
<p>Primeiro.-De conformidade coas negociacións previas realizadas polo grupo de traballo constituído en cumprimento do previsto no acordo da Comisión Bilateral de Cooperación Administración do Estado-Comunidade Autónoma de Galicia, do 20 de marzo de 2007, para o estudo e proposta de solución das discrepancias competenciais manifestadas sobre a Lei de Galicia 13/2006, do 27 de decembro, de horarios comerciais, ambas as dúas partes acordan o seguinte:</p>
<p>A Xunta de Galicia comprométese a interpretar o disposto no artigo 8.3º da Lei de Galicia 13/2006, do 27 de decembro, de horarios comerciais, no sentido de que o deber de adiantar o peche dos establecementos comerciais e de permanecer pechados os días a que se refire este artigo é un deber que se enmarca, tanto na necesaria conciliación da vida familiar e persoal que lles corresponde ás empresas comerciais, como no réxime de liberdade de horarios recollido na Lei 1/2004, do 21 de decembro, de horarios comerciais. O Goberno de Galicia manifesta a súa intención de promover as medidas oportunas para o cumprimento deste deber por parte das empresas.</p>
<p>Segundo.-Publicar este acordo no Boletín Oficial del Estado e no Diario Oficial de Galicia.</p>
<p>Terceiro.-Comunicarlle este acordo ao Tribunal Constitucional para os efectos previstos no artigo 33.2º da Lei orgánica do Tribunal Constitucional.</p>
<p>Madrid, 24 de setembro de 2007.</p>
<p>Elena Salgado Méndez Anxo Manuel Quintana González</p>
<p>Ministra de Administracións Vicepresidente da Igualdade</p>
<p>Públicas e do Benestar</p>

