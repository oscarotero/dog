---
date: '2007-03-07'
page: 3
number: 47
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Orde do 16 de febreiro de 2007 pola que se convoca a XVI Edición do Premio
  Manuel Colmeiro, orientado a distinguir estudos sobre a Administración pública
  de Galicia.
range: Orde
---
<p>Entre os fins e as funcións que ten atribuídas a Escola Galega de Administración Pública (EGAP) ocupa un lugar destacado a investigación, a documentación, o estudo e a realización de traballos de divulgación no eido da Administración pública, promovendo a súa máxima difusión.</p>
<p>A orde da Consellería da Presidencia e Administración Pública da Xunta de Galicia, do 20 de marzo de 1992, pola que se creou o Premio Manuel Colmeiro (DOG nº 64, do 2 abril), estableceu no seu artigo 2 o se carácter anual, que acada no ano 2007 a súa décimo sexta edición. Esta convocatoria quere servir de lembranza e de testemuño de homenaxe á figura de Manuel Colmeiro.</p>
<p>En consecuencia, en uso das atribucións que teño conferidas e con fundamento na orde invocada,</p>
<p>DISPOÑO:</p>
<p>Artigo único.-Convócase o Premio Manuel Colmeiro, na súa décimo sexta edición, que se rexerá polas bases que se expresan a seguir:</p>
<p>Primeira.-O obxecto do premio é fomentar e distinguir traballos de estudo e investigación sobre as administracións públicas da Comunidade Autónoma de Galicia. Os traballos poderán versar sobre a súa organización, estrutura, funcións e ámbitos competenciais, podendo abordar a investigación desde calquera perspectiva, xa sexa histórica, xurídica, administrativa, política, sociolóxica, económica, etc.</p>
<p>Segunda.-Poderán participar nesta convocatoria tanto persoas individuais coma equipos de traballo formados para o efecto de calquera nacionalidade dos estados membros da Unión Europea.</p>
<p>Terceira.-A dotación económica do premio é de 4.510 euros, que estará suxeita á correspondente retención fiscal. Tamén se lle entregará á candidatura gañadora un diploma acreditativo que expedirán o conselleiro de Presidencia, Administracións Públicas e Xustiza e o director da EGAP.</p>
<p>Cuarta.-Os traballos serán orixinais e inéditos e non premiados con anterioridade. Presentaranse en formato A4, mecanografados a dobre espazo e por unha soa cara, cunha extensión mínima de 100 páxinas. A solicitude de participación presentarase acompañada de tres exemplares da obra e dun exemplar en soporte informático (formato Word).</p>
<p>Nos traballos non figurará ningún dato persoal, e deberá constar exclusivamente o seu título. Xunto co traballo presentarase un sobre pechado dentro do cal figurarán os datos persoais do autor e o título do tra</p>
<p>ballo, segundo o modelo que figura no anexo da convocatoria.</p>
<p>Quinta.-Os traballos dirixiranse ao director da escola e deberán presentarse na Escola Galega de Administración Pública, sita no polígono das Fontiñas, rúa de Madrid, 2-4, 15707 Santiago de Compostela. Igualmente poderán ser remitidos por correo certificado a este mesmo enderezo, coa epígrafe Premio Manuel Colmeiro, sen que figure a identidade do autor no envío postal, acolléndose ao establecido no artigo 24.3º de Regulamento da prestación dos servizos postais, aprobado polo Real decreto 1829/1999, do 3 de decembro.</p>
<p>O prazo de presentación dos traballos finalizará o 15 de setembro deste ano.</p>
<p>Sexta.-O exame dos traballos presentados e, se é o caso, a adxudicación do premio corresponderalle a un xurado especial, que estará composto por cinco persoas de recoñecido prestixio no ámbito da Administración pública, nomeado polo conselleiro de Presidencia, Administracións Públicas e Xustiza. A composición nominal do xurado farase pública no momento da resolución.</p>
<p>Se o xurado o considere oportuno, poderá declarar o premio deserto.</p>
<p>Sétima.-No proceso de avaliación dos traballos o xurado terá en conta o rigor científico e a súa calidade.</p>
<p>Oitava.-A decisión do xurado, que será inapelable, terá lugar no prazo de dous meses contados desde o último día do prazo de presentación, e notificaráselles a todos os participantes. Igualmente, publicarase no DOG por resolución do director da EGAP, que porá fin á vía administrativa.</p>
<p>A entrega do premio realizarase nun acto público, no lugar e na data que se determinarán oportunamente.</p>
<p>Novena.-O importe deste premio aboarase con cargo á dotación prevista na partida 06.80.122B. 480.0 dos orzamentos da EGAP para o ano 2007.</p>
<p>Décima.-A presentación a este premio implicará, no caso de ser galardoado, a cesión polo autor dos dereitos de edición, uso e explotación en favor da EGAP durante un período de tres anos contados desde o día de publicación do resolución do xurado. A compensación económica polos dereitos de explotación que lle puidese corresponder ao autor considerarase incluída na dotación do premio.</p>
<p>Os traballos non premiados seranlles devoltos aos seus autores, logo da súa petición expresa, no prazo de tres meses seguintes ao da data na que lles sexa notificada a decisión do xurado.</p>
<p>Rematado o devandito prazo sen que se solicite a devolución, poderase proceder á súa destrución.</p>
<p>Décimo primeira.-A presentación do traballo para o premio implicará a aceptación polos seus autores destas bases.</p>
<p>Décimo segunda.-As incidencias que poidan presentarse nos supostos non previstos nestas bases serán resoltas polo director da EGAP.</p>
<p>Décimo terceira.-A convocatoria, as súas bases e todos cantos actos administrativos deriven dela poderán ser impugnados polos interesados nos casos e na forma establecidos na Lei 30/1992, de réxime xurídico</p>
<p>das administracións públicas e do procedemento administrativo común.</p>
<p>Disposicións derradeiras</p>
<p>Primeira.-Autorízase o director da EGAP para ditar cantas disposicións sexan precisas para o desenvolvemento e execución desta orde.</p>
<p>Segunda.-Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 16 de febreiro de 2007.</p>
<p>José Luis Méndez Romeu</p>
<p>Conselleiro de Presidencia, Administracións Públicas</p>
<p>e Xustiza</p>
<p>Declaración xurada de cumprimento dos requisitos estipulados na base 4ª.</p>
<p>D/Dª</p>
<p>O/A candidato/a á XVI Edición do Premio Manuel Colmeiro declara que o traballo presentado cumpre cos requisitos estipulados na base 4ª.</p>
<p>r O/a que asina abaixo declara que o traballo presntado é orixinal e inédito e non premiado con anterioridade.</p>
<p>Asdo. (o/a solicitante)</p>

