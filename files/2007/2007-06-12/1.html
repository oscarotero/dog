---
date: '2007-06-12'
page: 10
number: 112
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Decreto 107/2007, do 24 de maio, polo que se aproba o cambio de denominación
  do Colexio Oficial de Delineantes da Coruña, que pasa a denominarse Colexio
  Oficial de Delineantes e Técnicos Superiores Proxectistas da Coruña.
range: Decreto
---
<p>De acordo co establecido no artigo 150.2º da Constitución española, a Lei orgánica 16/1995, do 27 de decembro, de transferencia de competencias á comunidade autónoma galega, transfire no marco da lexislación básica do Estado, o desenvolvemento lexislativo e a execución en materia de corporacións de dereito público representativas de intereses económicos e profesionais, complementando así o ámbito competencial determinado no artigo 27.29º do Estatuto de autonomía de Galicia.</p>
<p>A transferencia en materia de colexios oficiais ou profesionais fíxose efectiva a través do Real decreto 1643/1996, do 5 de xullo, e asumiuse polo Decreto 337/1996, do 13 de setembro, da Xunta de Galicia.</p>
<p>O artigo 13.3º da Lei 11/2001, do 18 de setembro, de colexios profesionais da Comunidade Autónoma de Galicia, ditada en virtude da devandita competencia, faculta os colexios profesionais para solicitar o seu cambio de denominación. A aprobación do cambio de denominación dun colexio profesional realizarase por medio de decreto do Consello da Xunta de Galicia. O cambio prodúcese como consecuencia da necesaria adaptación da denominación do colexio profesional á modificación da titulación profesional, como consecuencia dos diversos cambios nos plans de estudos de formación profesional.</p>
<p>Tendo en conta o exposto, en virtude do uso da competencia atribuída polo artigo 34.5º da Lei 1/1983, do 22 de febreiro, por proposta do conselleiro de Presidencia, Administracións Públicas e Xustiza, e logo da deliberación do Consello da Xunta de Galicia na súa reunión do día vinte e catro de maio de dous mil sete,</p>
<p>DISPOÑO:</p>
<p>Artigo único .-Cambio de denominación.</p>
<p>Aprobar o cambio de denominación do Colexio Oficial de Delineantes da Coruña, que pasa a denominarse Colexio Oficial de Delineantes e Técnicos Superiores Proxectistas da Coruña.</p>
<p>Disposición derradeira</p>
<p>O presente decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, vinte e catro de maio de dous mil sete.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>

