---
date: '2007-04-18'
page: 6
number: 75
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 4 de abril de 2007 pola que se modifica a do 19 de novembro de 2003,
  pola que se fai pública a composición do Consello Social da Universidade de
  Santiago de Compostela.
range: Orde
---
<p>Pola Orde do 19 de novembro de 2003 (DOG do 24 de novembro) fíxose pública a composición do Consello Social da Universidade de Santiago de Compostela.</p>
<p>De acordo con artigo 10.1º a) da Lei 1/2003, do 9 de maio, dos consellos sociais do Sistema Universitario de Galicia, os membros dos consellos sociais cesarán por expiración do período de mandato. Non obstante, continuarán nas súas funcións deica a toma de posesión dos novos membros.</p>
<p>Con data do 19 de marzo de 2007, o presidente do Consello Social da Universidade de Santiago de Compostela comunica a baixa de Xosé Antón Freire Ramos e Ana Belén Iglesias Hermida como membros do seu Consello Social en representación, respectivamente, do persoal de administración e servizos e dos estudantes no Consello de Goberno da Universidade de Santiago de Compostela.</p>
<p>Por todo iso,</p>
<p>DISPOÑO:</p>
<p>Artigo único.-Facer público o cesamento por expiración do período de mandato de Xosé Antón Freire Ramos e Ana Belén Iglesias Hermida como membros do Consello Social da Universidade de Santiago de Compostela en representación do Consello de Goberno desta universidade.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 4 de abril de 2007.</p>
<p>Laura Sánchez Piñón</p>
<p>Conselleira de Educación e Ordenación Universitaria</p>

