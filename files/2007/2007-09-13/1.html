---
date: '2007-09-13'
page: 15
number: 178
agency: VICEPRESIDENCIA DA IGUALDADE E DO BENESTAR
section: III. OUTRAS DISPOSICIÓNS
title: >-
  Orde do 29 de agosto de 2007 pola que se publica a concesión de axudas ao
  abeiro da Orde do 5 de marzo de 2007, modificada pola do 28 de xuño, polas que
  se rexerán as subvencións dirixidas aos concellos e mancomunidades de
  municipios para o fomento e realización de actividades de voluntariado.
range: Orde
---
<p>Por Orde do 5 de marzo de 2007 regúlanse as bases que rexerán as subvencións dirixidas a concellos e mancomunidades de municipios para o fomento e realización de actividades de voluntariado para o ano 2007. As subvencións faranse efectivas con cargo á aplicación orzamentaria 2007.05.32.312F.460.0 (proxecto 2003 00512) polo importe de 400.000  (catrocentos mil euros).</p>
<p>Con data 6 de xullo de 2007 publícase a Orde do 28 de xuño de 2007, que modifica a Orde do 5 de marzo de 2007, de acordo co orzamento establecido no convenio co Ministerio de Traballo e Asuntos Sociais, co obxecto de propiciar a realización de programas para o desenvolvemento do Plan Nacional de Voluntariado no ámbito autonómico. Sobre a base deste convenio modifícase a contía económica, ampliando o importe en 82.000  (oitenta e dous mil euros) con cargo á aplicación orzamentaria 2007.05.32.312F.460.0 (proxecto 2003 00512).</p>
<p>En virtude das competencias atribuídas polo artigo 9.1º da Orde do 5 de marzo de 2007, o 31 de xullo de 2007 o director xeral de Xuventude e Solidariedade resolve a concesión das axudas solicitadas polos concellos e mancomunidades de municipios, tal e como se recolle no anexo I.</p>
<p>Santiago de Compostela, 29 de agosto de 2007.</p>
<p>Anxo Manuel Quintana González</p>
<p>Vicepresidente da Igualdade e do Benestar</p>
<p>Ver referencia pdf "17800D001P007.PDF"</p>

