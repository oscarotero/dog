---
date: '2007-05-22'
page: 8
number: 97
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 8 de maio de 2007 pola que se designan os membros da Comisión de
  Planificación Transfusional, recollida no Decreto 100/2005, do 21 de abril,
  polo que se regula a hemodoazón e hemoterapia na Comunidade Autónoma de
  Galicia.
range: Orde
---
<p>O Decreto 100/2005, do 21 de abril, que regula a estrutura e funcións da Comisión de Planificación Transfusional, establece que será un órgano de carácter consultivo en materia de hemodoazón e hemoterapia, dependente do Servizo Galego de Saúde, correspondéndolle o asesoramento á Consellería de Sanidade, a coordinación nas materias de política hemoterápica, hemovixilancia e abastecemento de sangue do Centro de Transfusión Sanguínea de Galicia e os servizos de transfusión da Comunidade Autónoma de Galicia, coas seguintes funcións:</p>
<p>a) Estudo e avaliación de normas de declaración de stock.</p>
<p>b) Establecer os circuítos de solicitude de unidades de sangue e derivados, tanto programado como urxente, desde os servizos de transfusión ao Centro de Transfusión Sanguínea de Galicia.</p>
<p>c) Asesorar a dirección técnica do Centro de Transfusión Sanguínea de Galicia no desempeño das súas funcións.</p>
<p>d) Estimular e impulsar o cumprimento das funcións do Centro de Transfusión Sanguínea de Galicia sinaladas nese decreto, e especialmente no referente á promoción das doazóns, e á utilización correcta do sangue e os seus derivados.</p>
<p>e) Realizar o seguimento do Plan de Hemodoazón e Hemoterapia de Galicia.</p>
<p>f) Dinamizar o desenvolvemento do Programa autonómico da hemovixilancia, e servir de órgano de comunicación entre os diferentes servizos de transfusión co Centro de Transfusión Sanguínea de Galicia e as autoridades sanitarias.</p>
<p>Na súa virtude, e no uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1998, do 20 de outubro e a disposición derradeira primeira do Decreto 100/2005, do 21 de abril, polo que se regula a hemodoazón e hemoterapia na Comunidade Autónoma de Galicia.</p>
<p>DISPOÑO:</p>
<p>Artigo único.-Nomear membros da Comisión de Planificación Transfusional as persoas que se relacionan no anexo.</p>
<p>Disposición derradeira</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 8 de maio de 2007.</p>
<p>Mª José Rubio Vidal</p>
<p>Conselleira de Sanidade</p>
<p>ANEXO</p>
<p>Membros da Comisión de Planificación Transfusional:</p>
<p>Presidente: Julio Villar Barreiro, director xeral da División de Asistencia Sanitaria do Sergas.</p>
<p>Vicepresidente: Jesús Santiago Ares Martínez, subdirector xeral de Procesos Asistenciais da División de Asistencia Sanitaria do Sergas.</p>
<p>Vogais:</p>
<p>-Cristina Rey Barbosa, subdirectora xeral de Farmacia.</p>
<p>-Alfredo Campos Pena, facultativo especialista de Hematoloxía e Hemoterapia do Banco de Sangue no CHUS, membro da directiva da Asociación Galega de Hematoloxía e Hemoterapia.</p>
<p>-Consuelo Ramírez Cereceda, facultativo especialista en Hematoloxía do Hospital Juan Canalejo da Coruña, representante dos comités de transfusión e hemoderivados dos hospitais ou complexos hospitalarios do Servizo Galego de Saúde.</p>
<p>-José Francisco Muñiz Montero, facultativo especialista en Hematoloxía do Hospital da Costa Burela, representante dos comités de transfusión e hemoderivados dos hospitais comarcais do Servizo Galego de Saúde.</p>
<p>-Julio Cabrera Riande, director técnico do Centro de Transfusión Sanguínea de Galicia.</p>
<p>-Azucena Castrillo Fernández, representante do Centro de Transfusión Sanguínea de Galicia.</p>
<p>-Francisco J. Novoa Sanjurjo, representante dos comités de transfusión dos hospitais de titularidade privada, designado pola Federación de Asociacións de Centros de Hospitalización Privada de Galicia.</p>
<p>Secretario: Antonio Louro García, administrador do Centro de Transfusión de Galicia, que actuará con voz pero sen voto.</p>
<p>CONSELLERÍA DE PRESIDENCIA, ADMINISTRACIÓNES PÚBLICAS</p>
<p>E XUSTIZA</p>

