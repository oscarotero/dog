---
date: '2007-01-25'
page: 1
number: 18
agency: CONSELLERÍA DE MEDIO AMBIENTE E DESENVOLVEMENTO SOSTIBLE
section: I. DISPOSICIÓNS XERAIS
title: >-
  Orde do 16 de xaneiro de 2007 pola que se fixan os criterios de cálculo para a
  determinación da fianza nas actividades determinadas no Decreto 174/2005, do 9
  de xuño, polo que se regula o réxime xurídico da produción e xestión de
  residuos e o Rexistro Xeral de Produtores e Xestores de Galicia.
range: Orde
---
<p>As actividades de produción e xestión de residuos que precisan da constitución dunha garantía en forma de fianza, previa á autorización ou á inscrición no Rexistro Xeral de Produtores e Xestores de Residuos de Galicia, veñen determinadas no artigo 16 do Decreto 174/2005, do 9 de xuño, polo que se regula o réxime xurídico da produción e xestión de residuos e o Rexistro Xeral de Produtores e Xestores de Residuos de Galicia, en relación co seu artigo 10 e en concordancia coa Lei 10/1998, do 21 de abril de residuos, e a demais lexislación que a desenvolve. Así mesmo, no parágrafo 3º do artigo 16 do devandito Decreto 174/2005, determínase o obxecto da fianza e que a súa constitución, se realizará na forma establecida no Decreto 455/1996, do 7 de novembro, de fianzas en materia ambiental.</p>
<p>Debido aos distintos graos de incidencia ambiental das instalacións e actividades sometidas a constitución de fianza ambiental en materia de residuos precísase un criterio homoxéneo e proporcional que diferencie os devanditos graos a través de criterios axeitados de situación, perigosidade dos residuos, seguridade das instalacións e da xestión dos residuos.</p>
<p>A disposición derradeira primeira do Decreto 174/2005, do 9 de xuño, polo que se regula o réxime xurídico da produción e xestión de residuos e o Rexistro Xeral de Produtores e Xestores de Residuos de Galicia, autoriza o conselleiro de Medio Ambiente e Desenvolvemento Sostible para ditar as disposicións precisas para o seu desenvolvemento.</p>
<p>Na súa virtude, e no uso das atribucións que me confire o artigo 34 da Lei 1/1983, do 22 de febreiro, reguladora da Xunta e do seu presidente, modificada polas Leis 11/1988, do 20 de outubro, 12/1989, do 4 de outubro e 7/2002, do 27 de decembro, en relación cos artigos 27.30º e 30 do Estatuto de autonomía para Galicia, tendo en conta o establecido na disposición adicional quinta da Lei 2/1998, do 8 de abril e o Decreto 1/2006, do 12 de xaneiro, polo que se establece a estrutura orgánica da Consellería de Medio Ambiente e Desenvolvemento Sostible,</p>
<p>DISPOÑO:</p>
<p>Artigo 1º.-Obxecto.</p>
<p>1. O obxecto da presente orde é fixar os criterios de cálculo e determina a contía da fianza que deben</p>
<p>depositar as persoas que desenvolvan algunha actividade das establecidas no artigo 16 do Decreto 174/2005, do 9 de xuño, polo que se regula o réxime xurídico da produción e xestión de residuos e o Rexistro Xeral de Produtores e Xestores de Galicia en función dos factores que se relacionan no anexo I de acordo coas distintas actividades.</p>
<p>2. A contía da fianza será a resultante de efectuar os cálculos de acordo cos criterios para cada actividade determinados no anexo I.</p>
<p>Artigo 2º.-Coexistencia de varias actividades nun mesmo centro.</p>
<p>1. No caso de que o interesado realice distintas actividades de xestión sometidas á constitución de fianza nun mesmo centro, cada unha destas actividades de xestión deberá estar asegurada.</p>
<p>2. No caso de que a actividade sexa a mesma, pero que tendo en conta a orixe do residuo deba estar inscrita de forma separada no Rexistro Xeral de Produtores e Xestores de Residuos de Galicia, deberá constituírse unha única fianza pola actividade desenvolvida.</p>
<p>Artigo 3º.-Modificacións das contías resultantes.</p>
<p>Por petición dos interesados, a Dirección Xeral de Calidade e Avaliación Ambiental poderá modificar as contías resultantes das fianzas cando estes aleguen e demostren a existencia doutras circunstancias diferentes ás indicadas no anexo desta orde, que poidan concorrer e que supoñan unha diminución do risco ambiental.</p>
<p>As devanditas modificacións efectuaranse de conformidade coas previsións e procedemento establecido no artigo 4.2º do Decreto 455/1996, do 7 de novembro, de fianzas en materia ambiental.</p>
<p>Artigo 4º.-Outras actividades.</p>
<p>De conformidade co Decreto 174/2005, do 9 de xuño, o órgano ambiental poderá exixir, para a realización de actividades distintas das previstas, a constitución dunha fianza en atención á perigosidade, a cantidade do residuo, do proceso, a localización das instalacións así como calquera outro factor relevante para efectos de avaliar a incidencia ambiental da instalación e da actividade.</p>
<p>Artigo 5º.-Revisión da contía da fianza.</p>
<p>1. No caso de que a cantidade dos residuos que se tiveron como base para o cálculo da fianza se incrementase nunha cantidade superior o 35%, poderase actualizar a súa contía para garantir axeitadamente a responsabilidade ambiental.</p>
<p>Se a cantidade de residuos diminúe na mesma proporción o interesado poderá solicitar a redución da contía da fianza.</p>
<p>2. As revisións das fianzas constituídas para asegurar a actividade do vertedoiro realízanse na forma prevista no R.D. 1481/2001, de 27 de decembro, e no anexo I desta orde.</p>
<p>Artigo 6º.-Xustificación de coeficientes correctores.</p>
<p>Para a aplicación dos coeficientes correctores previstos no anexo I desta orde, o interesado deberá presentar no momento da solicitude da actividade os documentos que xustifiquen a súa aplicación.</p>
<p>Disposición adicional</p>
<p>En desenvolvemento da disposición adicional primeira do Decreto 455/1996, do 7 de novembro, de fianzas en materia ambiental, a fianza consistente en aval bancario presentarase segundo o modelo establecido no anexo II desta orde.</p>
<p>Disposición derradeira</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 16 de xaneiro de 2007.</p>
<p>Manuel Vázquez Fernández</p>
<p>Conselleiro de Medio Ambiente e Desenvolvemento Sostible</p>
<p>ANEXO I</p>
<p>Criterios de cálculo da fianza por actividades</p>
<p>a) Produción de residuos perigosos.</p>
<p>Os factores que se deben considerar serán as toneladas producidas por ano, a fase do residuo ( sólido ou líquido ou pastoso), a existencia de sistemas de xestión ambiental acreditados, e a existencia dun seguro que cubra expresamente os custos de reparación e recuperación do ambiente alterado e a situación da planta.</p>
<p>A contía base da fianza calcularase segundo a formula seguinte, fixándose en todo caso unha cantidade mínima de 6.500 A.</p>
<p>No caso de existir algunha das seguintes circunstancias multiplicarase a contía base polos factores seguintes:</p>
<p>Criterios; factor de corrección:</p>
<p>Residuo en estado sólido: 0,9.</p>
<p>Existencia de sistema de xestión ambiental acreditado: 0,9.</p>
<p>Existencia de seguro de protección ambiental: 0,75.</p>
<p>Situación do centro en polígono industrial: 0,9.</p>
<p>Para acadar a redución da contía da fianza o seguro cubrirá unha cantidade mínima do triplo da contía da fianza incluídas as reducións.</p>
<p>b) Xestión de residuos perigosos.</p>
<p>Os factores que se deben considerar serán as toneladas xestionadas por ano, o tipo de xestión, a fase do residuo ( sólido ou líquido ou pastoso), a existencia de sistemas de xestión ambiental acreditados, e a situación da planta.</p>
<p>A contía base calcularase segundo a formula seguinte, fixándose en todo caso unha cantidade mínima de 15.000 A.</p>
<p>No caso de existir algunha das seguintes circunstancias multiplicarase a contía base polos factores seguintes.</p>
<p>Para acadar a redución da contía da fianza o seguro cubrirá unha cantidade mínima do triplo da contía da fianza.</p>
<p>Criterios; factor de corrección:</p>
<p>Residuo en estado sólido: 0,9.</p>
<p>Existencia de sistema de xestión ambiental acreditado: 0,9.</p>
<p>Situación do centro en polígono industrial: 0,9.</p>
<p>Operación de valorización: 0,8.</p>
<p>Operación de almacenamento: 0,7.</p>
<p>Non poderán empregarse factores de corrección de operación de almacenamento e de valorización no mesmo cálculo.</p>
<p>Para acadar a redución da contía da fianza o seguro cubrirá unha cantidade mínima do triplo da contía da fianza incluídas as reducións.</p>
<p>Eliminación de residuos perigosos en vertedoiro.</p>
<p>Neste caso a constitución da fianza farase de forma progresiva ao recheo da instalación, tal e como dispón o R.D. 1481/2001, do 27 de decembro, polo que se regula a eliminación de residuos mediante depósito en vertedoiro e no artigo 16 do Decreto 174/2005, do 9 de xuño, polo que se regula o réxime xurídico de produción e xestión de residuos e se crea o Rexistro Xeral de Produtores e Xestores de Residuos de Galicia.</p>
<p>Deste xeito a contía da fianza actualizarase bianualmente segundo a cantidade resultante de aplicar a seguinte fórmula:</p>
<p>Cbf=4xt/anox2 anos.</p>
<p>Previamente á autorización da instalación xustificarase ante a Administración a constitución dunha fianza cunha contía correspondente ás toneladas de</p>
<p>residuos de dous anos de explotación tendo en conta o tamaño do vertedoiro e a súa vida útil estimada.</p>
<p>Os vertedoiros existentes constituirán a garantía tendo en conta a cantidade acumulada de residuos ata a data de adecuación da fianza.</p>
<p>No caso de existir a seguinte circunstancia multiplicarase a contía base polos factores do cadro seguinte:</p>
<p>Criterios; factor de corrección:</p>
<p>Existencia de sistema de xestión ambiental acreditado: 0,9.</p>
<p>Poderanse autorizar devolucións anticipadas de ata o 50 por 100 da contía total da fianza, a partir dun ano tras a aceptación da clausura do vertedoiro, sempre que o remanente garanta o cumprimento por parte da entidade explotadora do plan de mantemento, vixilancia e control posterior.</p>
<p>c) Xestión de residuos urbanos ou de residuos industriais.</p>
<p>Os factores que se deben considerar serán as toneladas xestionadas por ano, o tipo de xestion, a existencia de sistemas de xestión ambiental acreditados, e a situación da planta.</p>
<p>A contía base calcularase segundo a fórmula seguinte, fixándose en todo caso unha cantidade mínima de 10.000 A.</p>
<p>No caso de existir algunha das seguintes circunstancias multiplicarase a contía base polos factores seguintes. Non se poderán empregar factores de corrección de operación de almacenamento e de valorización no mesmo cálculo.</p>
<p>Criterios; factor de corrección:</p>
<p>Residuo en estado sólido: 0,9.</p>
<p>Existencia de sistema de xestión ambiental acreditado: 0,9.</p>
<p>Existencia de seguro de protección ambiental: 0,75.</p>
<p>Situación do centro en polígono industrial: 0,9.</p>
<p>Operación de valorización: 0,7.</p>
<p>Residuo inerte: 0,6.</p>
<p>Operación de almacenamento: 0,75.</p>
<p>Para acadar a redución da contía da fianza o seguro cubrirá unha cantidade mínima do dobre da contía da fianza incluídas as reducións.</p>
<p>Eliminación de residuos non perigosos en vertedoiro.</p>
<p>Neste caso a constitución da fianza farase de forma progresiva ao recheo da instalación, tal e como dis</p>
<p>pón o R.D. 1481/2001, do 27 de decembro, polo que se regula a eliminación de residuos mediante depósito en vertedoiro e no artigo 16 do Decreto 174/2005, de 9 de xuño, polo que se regula o réxime xurídico de produción e xestión de residuos e se crea o Rexistro Xeral de Produtores e Xestores de Residuos de Galicia.</p>
<p>Neste xeito a contía da fianza actualizarase bianualmente segundo a cantidade resultante de aplicar a seguinte fórmula:</p>
<p>Cbf=2,5xt/anox2 anos.</p>
<p>Previamente á autorización da instalación xustificarase ante a Administración a constitución dunha fianza cunha contía correspondente ás toneladas de residuos de dous anos de explotación tendo en conta o tamaño do vertedoiro e a vida útil estimada do mesmo.</p>
<p>Os vertedoiro existentes construirán garantía tendo en conta a cantidade acumulada de residuos ata a data de adecuación da fianza.</p>
<p>No caso de existir a seguinte circunstancia multiplicarase a contía base polos factores do cadro seguinte:</p>
<p>Criterio; factor de corrección:</p>
<p>Vertedoiros de residuos inertes: 0,6.</p>
<p>Existencia de sistema de xestión ambiental acreditado: 0,9.</p>
<p>Existencia dun seguro de protección ambiental: 0,75.</p>
<p>Para acadar a redución da contía da fianza o seguro cubrirá unha cantidade mínima da metade da contía da fianza ao final da explotación incluíndo as reducións pertinentes.</p>
<p>Poderanse autorizar devolucións anticipadas de ata o 50 por 100 da contía total da fianza, a partir dun ano tras a aceptación da clausura do vertedoiro, sempre que o remanente garanta o cumprimento por parte da entidade explotadora do plan de mantemento, vixilancia e control posterior.</p>
<p>d) Produción de residuos non perigosos</p>
<p>Os factores que se deben considerar serán as toneladas producidas por ano, a fase do residuo ( sólido ou líquido ou pastoso), a existencia de sistemas de xestión ambiental acreditados, e a existencia dun seguro que cubra expresamente os custos de reparación e recuperación do ambiente alterado e a situación da planta.</p>
<p>A contía base calcularase segundo a fórmula seguinte, fixándose en todo caso unha cantidade mínima de 10.000 A.</p>
<p>T/ano; contía sin redución:</p>
<p>10.000: 10 euros/t.</p>
<p>10.000-60.000: 5 euros/t.</p>
<p>Máis de 60.000: 2 euros/t.</p>
<p>No caso de existir algunha das seguintes circunstancias multiplicarase a contía base polos factores seguintes. No caso de tratarse de residuos sólidos inertes unicamente empregarase o factor de residuo inerte.</p>
<p>Criterios; factor de corrección:</p>
<p>Residuo en estado sólido: 0,8.</p>
<p>Residuo inerte: 0,5.</p>
<p>Existencia de sistema de xestión ambiental acreditado: 0,9.</p>
<p>Existencia de seguro de protección ambiental: 0,75.</p>
<p>Situación do centro en polígono industrial: 0,9.</p>
<p>Para acadar a redución da contía da fianza o seguro cubrirá unha cantidade mínima do triplo da contía da fianza incluídas as reducións.</p>
<p>Produción de residuos da construción e demolición.</p>
<p>Os factores que se deben considerar serán as toneladas producidas por ano, a existencia de sistemas de xestión ambiental acreditados, e a existencia dun seguro que cubra expresamente os custos de reparación e recuperación do ambiente alterado.</p>
<p>No caso de existir algunha das seguintes circunstancias multiplicarase a contía base polos factores seguintes. En todo caso fixase unha contía mínima de 500 A.</p>
<p>Criterios; factor de corrección:</p>
<p>Existencia de sistema de xestión ambiental acreditado: 0,9.</p>
<p>Existencia de seguro de protección ambiental: 0,75.</p>
<p>A contía base calcularase segundo a fórmula seguinte, fixándose en todo caso unha cantidade mínima de 500 euros.</p>
<p>T/ano; contía sen redución:</p>
<p>300: 10 euros/t.</p>
<p>300-15.000: 5euros/t.</p>
<p>Mas de 15000: 2 euros/t.</p>
<p>Para acadar a redución da contía da fianza o seguro cubrirá unha cantidade mínima do dobre da contía da fianza incluídas as reducións.</p>
<p>e) Recollida e transporte de residuos perigosos asumindo a titularidade do residuo.</p>
<p>Os factores que se deben considerar serán as toneladas transportadas por ano, a existencia de sistemas de xestión ambiental acreditados.</p>
<p>A contía base calcularase segundo a formula seguinte, fixándose en todo caso unha cantidade mínima de 9.000 euros.</p>
<p>Criterios; factor de corrección:</p>
<p>Existencia de sistema de xestión ambiental acreditado: 0,8.</p>
<p>ANEXO II</p>
<p>Modelo de aval</p>
<p>O banco ..., sucursal de ... con NIF ... e domicilio para efectos de notificacións en ..... e no seu nome ... (nome do/s representante/s legal/is) con poderes suficientes para obligalo neste acto, segundo resulta da verificación da suficiencia de poderes citada na parte inferior do documento,</p>
<p>AVALA:</p>
<p>A: ... (razón social da empresa) con NIF ... e domicilio social en .... con relación a ... (actividade para a que se exixe a constitución da fianza, así como referencia do nº de expediente) en virtude do disposto no artigo 16 do Decreto 174/2005, do 9 de xuño, polo que se regula o réxime xurídico da produción e xestión de residuos e o Rexistro Xeral de Produtores e Xestores de Residuos de Galicia.; o Decreto 455/1996, do 7 de novembro, de fianzas en materia ambiental, a Orden do 16 de xaneiro de 2007 pola que se determinan os criterios de cálculo e se fixa a contía da fianza nas actividades de determinadas no Decreto 174/2005, de 9 de xuño; para responder dos posibles danos que se poidan causar ao ambiente e do seu custo de restauración, así como garantir o cumprimento das obrigas que fronte á Administración se deriven do exercicio da actividade obxecto de autorización.</p>
<p>Ante: a Xunta de Galicia-Consellería de Medio Ambiente e Desenvolvemento Sostible-Dirección Xeral de Calidade Ambiental polo importe de ... (moeda e importe en letra) ... A (importe en cifra numérica).</p>
<p>A entidade avalista declara baixo a súa responsabilidade que cumpre con todos os requisitos previstos na lexislación vixente aplicable. Este aval outórgase solidariamente respecto do obrigado principal, con renuncia expresa ao beneficio de exclusión e pagadeiro ao primeiro requirimento da Caixa Xeral de Depósitos ou órgano equivalente da Administración pública.</p>
<p>Este aval permanecerá vixente ata que a Dirección Xeral de Calidade e Avaliación Ambiental ou quen no seu nome sexa habilitado legalmente para iso autorice a súa cancelación ou devolución de acordo coa normativa reguladora en materia de fianzas.</p>
<p>Este aval foi inscrito no Rexistro Especial de Avais co número: ...</p>
<p>En ... o ... de .... de 200...</p>
<p>Sinatura do banco:    Sinatura do avalado:</p>
<p>Verificación da representación</p>

