---
date: '2007-03-21'
page: 4
number: 57
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 36/2007, do 8 de marzo, polo que se acorda a aceptación da cesión, a
  título gratuíto, do terreo titularidade do Concello da Estrada destinado ao
  Centro de Estudos Xudiciais e Seguridade Pública.
range: Decreto
---
<p>Con data do 11 de decembro de 2006 acordouse polo Pleno do Concello da Estrada a cesión dun terreo á Comunidade Autónoma de Galicia para o Centro de Estudos Xudiciais e Seguridade Pública.</p>
<p>A Secretaría Xeral e do Patrimonio tramitou o correspondente expediente de aceptación de cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia e 33, 34 e 38 do Decreto 50/1989, do 9 de marzo, polo que se aproba o Regulamento para a execución da dita lei.</p>
<p>Na súa virtude, por proposta do conselleiro de Economía e Facenda, logo da deliberación do Consello da Xunta de Galicia, na súa reunión de oito de marzo de dous mil sete,</p>
<p>DISPOÑO:</p>
<p>Artigo 1º</p>
<p>Acéptase a cesión, a título gratuíto e nos termos establecidos no acordo de cesión, feita polo Concello da Estrada, do terreo que se describe como segue:</p>
<p>Nome da leira: A Granxa.</p>
<p>Natureza do inmoble: rústico.</p>
<p>Situación: parroquia de Matalobos.</p>
<p>Lindeiros:</p>
<p>Norte: camiño, e terreo do concello da Estrada.</p>
<p>Sur: camiño Jesús Loureiro Tanoira e outros: José Manuel Deber Vázquez, Francisco Lodeiro Valiñas, Francisco Couceiro Carracedo, herdeiros de Eduardo Quintela e Dolores Paramá, Alicia Carbajal García, Adolfo Renda Cajaraville, herdeiros de José Sánchez e testas de leiras.</p>
<p>Leste: camiño.</p>
<p>Oeste: herdeiros de Eduardo Quintela e Dolores Paramá, herdeiros de José Sánchez Renda, camiño, Elena Budiño Rosendo, Manuel Carbiá Rosendo, Roberto Diéguez Louzao, irmáns Carbia Souto, María López Paramá, Mercedes Bernárdez Bermúdez e terreos do concello da Estrada.</p>
<p>Parcela inscrita no Rexistro da Propiedade da Estrada no tomo 752, libro 622, folio 207, predio 81.107.</p>
<p>Artigo 2º</p>
<p>O destino do inmoble será o Centro de Estudos Xudiciais e Seguridade Pública.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a termo todos os trámites necesarios para a efectividade deste decreto.</p>
<p>Santiago de Compostela, oito de marzo de dous mil sete.</p>
<p>Emilio Pérez Touriño</p>
<p>Presidente</p>
<p>José Ramón Fernández Antonio</p>
<p>Conselleiro de Economía e Facenda</p>

