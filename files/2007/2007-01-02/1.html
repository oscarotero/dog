---
date: '2007-01-02'
page: 6
number: 1
agency: CONSELLERÍA DE INNOVACIÓN E INDUSTRIA
section: I. DISPOSICIÓNS XERAIS
title: >-
  Orde do 15 de decembro de 2006 pola que se amplía o prazo da disposición
  transitoria da Orde do 24 de maio de 2006 pola que se crea e se regula o
  Rexistro de Instalacións de Distribución polo Miúdo de Produtos Petrolíferos
  Líquidos.
range: Orde
---
<p>A Consellería de Innovación e Industria ditou a Orde do 24 de maio de 2006 pola que se crea e se regula o Rexistro de Instalacións de Distribución polo Miúdo de Produtos Petrolíferos Líquidos, (Diario Oficial de Galicia nº 114, do 15 de xuño).</p>
<p>Na disposición transitoria da orde establécese un prazo de 6 meses para que os titulares das instalacións de distribución polo miúdo xa existentes no momento de entrar en vigor a orde remitiranlle á dirección xeral competente en materia de industria unha copia da resolución de autorización e/ou inscrición definitiva, a folla de actualización de datos que figura como anexo I á orde e os últimos planos da instalación existentes, prazo que remata o 16 de decembro de 2006.</p>
<p>Tendo en conta a lentitude dos titulares no envío da documentación á que se fai referencia no parágrafo anterior, que fai que a día de hoxe non se teñan recibido nin a metade das comunicacións esperadas, considérase necesario ampliar o prazo da disposición transitoria da orde.</p>
<p>En consecuencia, en uso das atribucións que me foron conferidas,</p>
<p>DISPOÑO:</p>
<p>Artigo único.-Ampliar o prazo da disposición transitoria Orde do 24 de maio de 2006 pola que se crea e se regula o Rexistro de Instalacións de Distribución polo Miúdo de Produtos Petrolíferos Líquidos de 6 a 12 meses, fixando o límite para o cumprimento do trámite previsto nesta disposición no 16 de xuño de 2007.</p>
<p>Santiago de Compostela, 15 de decembro de 2006.</p>
<p>Fernando Xabier Blanco Álvarez</p>
<p>Conselleiro de Innovación e Industria</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E TRANSPORTES</p>

