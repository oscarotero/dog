---
date: '2013-01-15'
id: G2156-241212-0001
page: 1176
number: 10
agency: Xulgado de Primeira Instancia número 3 de Ourense
section: V. Administración de xustiza.
title: EDICTO (748/2011).
range: Edicto
url: >-
  https://www.xunta.gal/dog/Publicados/2013/20130115/AnuncioG2156-241212-0001_gl.html
---
<p>Manuel Rodríguez Zarraquiños, secretario xudicial do Xulgado de Primeira Instancia número 3 de Ourense, mediante este edicto, anuncio:</p>
    <p>Neste procedemento ordinario 748/2011, seguido por instancia de Banco Bilbao Vizcaya Argentaria, S.A. fronte a María José Rodríguez Fernández e Miguel Ángel del Río Fernández, ditouse sentenza cuxo teor literal é o seguinte:</p>
    <p>«Sentenza.</p>
    <p>Ourense, vinte e sete de xullo de dous mil doce.</p>
    <p>Vistos por María José González Movilla, maxistrada xuíza do Xulgado de Primeira Instancia número 3 dos de Ourense e o seu partido xudicial, os presentes autos de xuízo ordinario número 748/2011, sobre reclamación de cantidade, promovidos por instancia da entidade Banco Bilbao Vizcaya Argentaria, S.A., representada polo procurador Sr. Montero Rodríguez e asistida polo letrado Sr. Parga Álvarez, contra María José Rodríguez Fernández e Miguel Ángel del Río Fernández, ambos os dous en situación de rebeldía neste procedemento.</p>
    <p>Seguen antecedentes de feito e fundamentos xurídicos.</p>
    <p>Decido, aceptando a demanda formulada pola representación da entidade Banco Bilbao Vizcaya Argentaria, S.A. contra María José Rodríguez Fernández e Miguel Ángel del Río Fernández, que debo condenar e condeno os demandados a lle aboar á demandante a cantidade de dezasete mil trescentos vinte e catro euros con noventa e seis céntimos, máis os xuros xerados pola dita cantidade computados na forma pactada no contrato, impoñéndolles expresamente as custas procesuais.</p>
    <p>Contra a presente resolución cabe interpor recurso de apelación na forma prevista nos artigos 455 e seguintes da Lei de axuizamento civil.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E encontrándose os ditos demandados, María José Rodríguez Fernández e Miguel Ángel del Río Fernández, en paradoiro descoñecido, expídese este edicto co fin de que lles sirva de notificación en forma.</p>
    <p>Ourense, 27 de xullo de 2012</p>
    <footer><p>O secretario xudicial</p></footer>

