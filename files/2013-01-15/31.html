---
date: '2013-01-15'
id: L102-261212-0002
page: 1237
number: 10
agency: Concello de Ames
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan parcial do
  sector S-14, Travesía do Porto Norte.
range: Anuncio
url: >-
  https://www.xunta.gal/dog/Publicados/2013/20130115/AnuncioL102-261212-0002_gl.html
---
<p>O Pleno do Concello de Ames, en sesión do 29 de novembro de 2012, prestou aprobación definitiva á modificación puntual do Plan parcial do sector S-14, Travesía do Porto Norte, que desenvolve o Plan xeral de ordenación municipal, o que se publica para os efectos do artigo 92.2 da Lei 9/2002, do 30 de decembro, de ordenación urbanística e protección do medio rural de Galicia (Louga).</p>
    <p>«Acordo plenario de aprobación definitiva.</p>
    <p>Punto sétimo. <em>Aprobación definitiva da modificación puntual do Plan parcial do sector S-14, Travesía do Porto Norte</em></p>
    <p>(...) Rematadas as intervencións, o Pleno da corporación, por unanimidade dos seus membros presentes, adoptou os seguintes acordos:</p>
    <p>Primeiro. Aprobar definitivamente a modificación puntual do Plan parcial do sector S-14, Travesía do Porto Norte.</p>
    <p>Segundo. Ordenar a publicación no DOG do acordo de aprobación definitiva da modificación do Plan parcial S-14, Travesía do Porto Norte, no prazo dun mes, así como a publicación no <em>Boletín Oficial </em>da provincia da Coruña do documento, xunto coa normativa e ordenanzas. No anuncio farase constar a remisión á consellería competente.</p>
    <p>Terceiro. Comunicarlle á Consellería de Medio Ambiente, Territorio e Infraestruturas de Galicia esta aprobación definitiva, con remisión dunha copia autenticada de dous exemplares completos de documento, con todos os planos e documentos debidamente dilixenciados.</p>
    <p>Cuarto. A eficacia do acto de aprobación definitiva e a súa entrada en vigor quedan condicionadas ao disposto nos puntos segundo e terceiro desta proposta e ao que dispoña para o efecto a lexislación reguladora desta Administración actuante. No anuncio farase constar expresamente a remisión da documentación, consonte o establecido no artigo 92.3 da Louga, á Consellería de Medio Ambiente, Territorio e Infraestruturas da Xunta de Galicia.</p>
    <p>Quinto. Notificar o presente acordo aos demais interesados no procedemento coa indicación do réxime de recursos que procedan.</p>
    <p>Sexto. Facultar expresamente o alcalde presidente Santiago Vicente Amor Barreiro para cantas actuacións de trámite sexan precisas para a mellor execución do acordado».</p>
    <p>Contra o presente acordo de aprobación definitiva da modificación puntual do Plan parcial do sector S-14, Travesía do Porto Norte, conforme o previsto no artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, poderase interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ao da publicación do presente anuncio, de conformidade ao previsto no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Ames, 20 de decembro de 2012</p>
    <footer><p>Santiago V. Amor Barreiro &lt;br&gt;Alcalde</p></footer>

