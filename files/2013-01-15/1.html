---
date: '2013-01-15'
id: C3K1-090113-0008
page: 1151
number: 10
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 4 de xaneiro de 2013 pola que se modifica a Orde do 12 de marzo de
  2012 pola que se designan os membros do comité clínico a que se refiren os
  artigos 15 e 16 da Lei orgánica 2/2010, do 3 de marzo.
range: Orde
url: >-
  https://www.xunta.gal/dog/Publicados/2013/20130115/AnuncioC3K1-090113-0008_gl.html
---
<p>A Lei orgánica 2/2010, de saúde sexual e reprodutiva e da interrupción voluntaria do embarazo, establece que, con carácter excepcional, se poderá interromper o embarazo por causas médicas cando se detecten anomalías fetais incompatibles coa vida e así conste nun ditame emitido con anterioridade por un facultativo especialista, distinto do que practique a intervención, ou cando se detecte no feto unha enfermidade extremadamente grave e incurable no momento do seu diagnóstico e así o confirme un comité clínico formado por un equipo pluridisciplinar en que se integren dous médicos especialistas en xinecoloxía e obstetricia ou expertos en diagnóstico prenatal e un pediatra.</p>
    <p>De conformidade co establecido no artigo 16 da dita lei, en cada comunidade autónoma haberá cando menos un comité clínico nun centro da rede sanitaria pública. A designación dos seus membros será realizada polas autoridades sanitarias e deberá facerse pública no diario oficial da comunidade autónoma, para un período non inferior a un ano.</p>
    <p>De acordo co anterior, cómpre actualizar a composición do dito comité en relación co que figura recollido na Orde do 12 de marzo de 2012, co cesamento e nomeamentos que se recollen na presente orde.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, de normas reguladoras da Xunta e da súa Presidencia, modificada pola Lei 11/1988, do 20 de outubro, </p>
    <h2>DISPOÑO:</h2>
    <p>Artigo único</p>
    <p>Primeiro. O cesamento como membro titular do comité clínico de María Guadalupe Alfonsín Somoza, facultativa especialista en xinecoloxía e obstetricia.</p>
    <p>Segundo. O nomeamento como membro titular do comité clínico de Eloy Moral Santamarina, facultativo especialista en xinecoloxía e obstetricia, que na Orde do 12 de marzo de 2012 figuraba como membro suplente.</p>
    <p>Terceiro. O nomeamento como membros suplentes de Luis Miguel González Seijas e de Antonio Mª López Portela, ambos facultativos especialistas en xinecoloxía e obstetricia.</p>
    <p>Disposición derradeira</p>
    <p>A presente orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 4 de xaneiro de 2013</p>
    <footer><p>Rocío Mosquera Álvarez<br>Conselleira de Sanidade</p></footer>

