---
date: '2002-05-23'
id: A22A
page: 7
number: 98
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Orde do 16 de maio de 2002 pola que se determinan os servicios mínimos que hai
  que manter durante a folga convocada na empresa Ruta Bus, S.A.
range: Orde
url: 'https://www.xunta.gal/dog/Publicados/2002/20020523/AnuncioA22A_gl.html'
---
<p>Ante a convocatoria de folga na empresa Ruta Bus, S.A. presentada para, iniciándose o día 24 de maio de 2002, ter lugar con carácter indefinido tódolos venres a partir dese día, procede que de conformidade co establecido no artigo 3 do Decreto 155/1988, do 9 de xuño, esta consellería determine os servicios mínimos que permitan, en consonancia co artigo 28.2º da nosa Constitución, compaxina-lo exercicio lexítimo do dereito á folga dos traballadores co mantemento dos servicios esenciais da comunidade.</p>
<p>Con base no anterior, e de conformidade co establecido no Decreto 6/1985, do 18 de abril, e no Decreto 155/1988, do 9 de xuño,</p>
<p>DISPOÑO:</p>
<p>Artigo 1º</p>
<p>Os servicios mínimos que se deberán manter no transporte público de viaxeiros durante a folga convocada na empresa Ruta Bus, S.A. pola CIG con carácter indefinido os venres desde o día 24 de maio de 2002, serán os seguintes:</p>
<p>a) Servicios concesionais:</p>
<p>* Lema-A Coruña:</p>
<p>Saídas de Lema: 6 horas.</p>
<p>Saídas da Coruña: 19 horas.</p>
<p>* A Coruña-Carballo por Noicela e Vilela:</p>
<p>Saídas da Coruña: 8 horas.</p>
<p>Saídas de Carballo: 17.45 horas.</p>
<p>b) Servicios regulares de uso especial para transporte de obreiros:</p>
<p>Tódolos servicios nas expedicións anteriores ás 9 horas e posteriores ás 18 horas.</p>
<p>c) Servicios regulares de uso especial para transporte de escolares:</p>
<p>Deberan manter tódolos servicios de escolares e estudiantes nos niveis de ensinanza obrigatoria nas expedicións normalmente establecidas de luns a venres lectivos.</p>
<p>Artigo 2º</p>
<p>O incumprimento da obriga de mante-los servicios mínimos establecidos nesta orde dará lugar á imposición de sancións previstas pola normativa vixente.</p>
<p>Artigo 3º</p>
<p>O disposto nesta orde non suporá ningunha limitación dos dereitos que a normativa reguladora de folga lles recoñece ós traballadores.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 16 de maio de 2002.</p>
<p>José Cuiña Crespo</p>
<p>Conselleiro de Política Territorial,</p>
<p>Obras Públicas e Vivenda</p>

