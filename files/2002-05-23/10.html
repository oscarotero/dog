---
date: '2002-05-23'
id: A246
page: 7
number: 98
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 8 de maio de 2002 pola que se convoca un curso sobre ambiente:
  incendios, caza e pesca.
range: Resolución
url: 'https://www.xunta.gal/dog/Publicados/2002/20020523/AnuncioA246_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2002, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a realización dun curso sobre ambiente: incendios, caza e pesca, que deberá desenvolverse conforme as seguintes bases:</p>
<p>Obxectivos.</p>
<p>Coñece-la normativa que afecta á temática do curso.</p>
<p>Domina-la operativa policial de cada un dos puntos, de xeito que se acade unha maior eficacia no traballo.</p>
<p>Destinatarios.</p>
<p>Membros dos corpos das policías locais de Galicia e membros da Unidade do C.N.P. adscrita á Comu</p>
<p>nidade Autónoma de Galicia; e no caso de quedaren prazas vacantes ós membros do corpo nacional de policía e garda civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan é de 27.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 4 de xuño de 2002, ás 14 horas.</p>
<p>3. As instancias deberán enviarse á sede da Academia Galega de Seguridade: avenida da Cultura, 36680 A Estrada; ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>O curso realizarase durante os días 10, 11 e 12 de xuño de 2002, no seguinte horario:</p>
<p>Días 10 e 11: xornada de mañá (9.30 h a 14 h) e tarde (16 h a 19.30 h).</p>
<p>Día 12: xornada de mañá (9.30 h a 13.30 h).</p>
<p>Relación de admitidos.</p>
<p>A relación de admitidos publicarase o día 6 de xuño de 2002 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Sede da Academia Galega de Seguridade, sita na avda. da Cultura, s/n, no Concello da Estrada.</p>
<p>Certificado de aproveitamento.</p>
<p>Ó remate do curso entregaráselle un certificado de aproveitamento a aquelas persoas que acrediten a súa participación continuada a este e superen as correspondentes probas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 8 de maio de 2002.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

