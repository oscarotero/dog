---
date: '2002-05-23'
id: A2F6
page: 7
number: 98
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolucion do 25 de abril de 2002, da Dirección Xeral de Administración Local,
  pola que se dispón a publicación, no Diario Oficial de Galicia, da
  modificación dos estatutos da Mancomunidade Intermunicipal dos Vales do Ulla e
  Umia.
range: Resolucion
url: 'https://www.xunta.gal/dog/Publicados/2002/20020523/AnuncioA2F6_gl.html'
---
<p>Visto o texto dos estatutos modificados, consistente na modificación do artigo 1 pola incorporación do concello de Portas, e que rexerán a Mancomunidade Intermumicipal dos Vales do Ulla e Umia, observándose que a súa aprobación realizouse de conformidade co disposto no artigo 44 da Lei 7/1985, do 2 de abril, reguladora das bases de réxime local e 143 da Lei 5/1997, do 22 de xullo, de Administración local de Galicia, seguíndose os trámites de:</p>
<p>Primeiro.-Que o proxecto de modificación dos estatutos foi aprobado inicialmente pola Comisión Executiva da Mancomunidade, en sesión do 10 de outubro de 2000.</p>
<p>Segundo.-Con data 28 de decembro de 2000, a devandita modificación foi informada favorablemente pola Deputación Provincial de Pontevedra.</p>
<p>Terceiro.-Segundo certificación do secretario da mancomunidade, o proxecto foi exposto a información pública durante o prazo dun mes, mediante edicto publicado no BOP de Pontevedra nº 206, do 26 de outubro de 2000, sen que se producise ningunha reclamación ou alegación.</p>
<p>Cuarto.-Así mesmo, con data 7 de decembro de 2000, a Dirección Xeral de Administración Local emitiu informe favorable respecto da modificación.</p>
<p>Quinto.-O presidente da mancomunidade remitiu, con data de entrada nesta consellería do 19 de abril de 2002, copia certificada dos acordos, adoptados polos plenos dos concellos que conforman a mancomunidade, de aprobación definitiva da incorporación do Concello de Portas á mancomunidade e consecuente modificación do artigo 1 dos estatutos que rexerán a mesma, así como unha copia certificada dos estatutos modificados para a súa publicación no Diario Oficial de Galicia.</p>
<p>Xa que logo, a Dirección Xeral de Administración Local</p>
<p>ACORDA:</p>
<p>Dispoñe-la publicación da modificación do artigo 1 dos estatutos da Mancomunidade Intermunicipal dos</p>
<p>Vales do Ulla e Umia, de conformidade co establecido no artigo 143.1º.d da Lei 5/1997, do 22 de xullo, de Administración local de Galicia que se recolle como anexo desta resolución.</p>
<p>Santiago de Compostela, 25 de abril de 2002.</p>
<p>Alfonso Rueda de Valenzuela</p>
<p>Director xeral de Administración Local</p>
<p>ANEXO</p>
<p>Artigo 1º.-Coa denominación de Mancomunidade Intermunicipal dos Vales do Ulla e Umia, integrada voluntariamente polos concellos de Caldas de Reis, Catoira, Cuntis, Moraña, Pontecesures, Portas e Valga, constitúese unha entidade supramunicipal, con personalidade e capacidade xurídicas para o exercicio das competencias establecidas no capítulo III dos presentes estatutos.</p>

