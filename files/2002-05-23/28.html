---
date: '2002-05-23'
id: A29A
page: 7
number: 98
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 6 de maio de 2002 pola que se anuncia a licitación, mediante
  procedemento aberto e forma de adxudicación de concurso público, con
  tramitación urxente, do contrato de obra relativo á torre de chegada para
  embarcacións na pista de remo e piragüismo no encoro de Castrelo de Miño
  (Ourense).
range: Resolución
url: 'https://www.xunta.gal/dog/Publicados/2002/20020523/AnuncioA29A_gl.html'
---
<p>Aprobado o expediente de contratación que a seguir se identifica, mediante Resolución do 3 de maio de 2002, procédese agora a efectua-lo anuncio de licitación.</p>
<p>Esta resolución constitúe acto de trámite para os efectos do parágrafo segundo do artigo 107 da Lei 30/1992, do 26 de novembro, modificada pola Lei 4/1999, do 13 de xaneiro.</p>
<p>1. Entidade adxudicadora.</p>
<p>A Xunta de Galicia por medio da súa Secretaría Xeral para o Deporte.</p>
<p>2. Obxecto do contrato.</p>
<p>Torre de chegada para embarcacións na pista de remo e piragüismo no encoro de Castrelo de Miño (Ourense).</p>
<p>a) Prazo de execución: tres (3) meses.</p>
<p>b) Orzamento de execución por contrata: cento sete mil douscentos trinta e un euros con setenta e dous céntimos (107.231,72 A).</p>
<p>c) Requisitos específicos do contratista:</p>
<p>Clasificación empresarial: non se esixe.</p>
<p>3. Garantía provisional.</p>
<p>Dispénsase, en aplicación do disposto no artigo 35.1º do Real decreto lexislativo 2/2000, do 16 de xuño, polo que se presta aprobación ó texto refundido da Lei de contratos das administracións públicas.</p>
<p>4. Garantía definitiva.</p>
<p>Catro por cento (4%) do orzamento de licitación.</p>
<p>5. Obtención de documentación e información.</p>
<p>No Servicio de Contratación e Xestión Económica da Secretaría Xeral para o Deporte. (Estadio Mul</p>
<p>tiúsos de San Lázaro, s/n. Santiago de Compostela. Teléfono: 981 54 26 26. Fax: 981 54 26 39).</p>
<p>As fotocopias dos pregos de cláusulas administrativas, as prescricións técnicas e o proxecto técnico poderán ser solicitados directamente en Xeneral Pardiñas, nº 2 de Santiago de Compostela. Teléfono: 981 58 89 38.</p>
<p>Os pregos de cláusulas administrativas particulares ós que se refire o parágrafo anterior poderán ser consultados na rede da Internet (www.xunta.es/contratación).</p>
<p>6. Presentación de ofertas.</p>
<p>a) Data límite: ás 14 horas do décimo terceiro (13) día natural posterior á publicación da presente resolución no Diario Oficial de Galicia.</p>
<p>b) Documentación que se presentará: a requirida polo prego de cláusulas administrativas particulares.</p>
<p>Os contratistas que se atopen inscritos no Rexistro Xeral de Contratistas da Comunidade Autónoma e así o fagan constar na cara do sobre A (documentación administrativa) quedarán exonerados de presenta-la documentación á que se refire o artigo 5 da Orde do 23 de outubro de 1995 (DOG do 10 de novembro), modificada pola Orde do 9 de decembro de 1996 (DOG do 23 de decembro).</p>
<p>c) Lugar de presentación: o Rexistro de Documentos da Secretaría Xeral para o Deporte (Estadio Multiúsos. San Lázaro. 15890 Santiago de Compostela. Preinscricións fax: 981 54 26 39), ou no xeral da Xunta de Galicia (edificios administrativos de San Caetano. Santiago de Compostela), ou seren enviados por correo dentro do prazo de admisión.</p>
<p>d) Admisión de variantes: admítense en relación co prazo de execución do contrato e, se é o caso, ás que refire o punto B.7 da cláusula 3.2.6 do prego de cláusulas administrativas particulares.</p>
<p>7. Apertura de ofertas.</p>
<p>Levarase a cabo ás 9.30 horas do quinto día hábil seguinte ó de remate do prazo de presentación de ofertas, que non sexa sábado, na sala de xuntas da Secretaría Xeral para o Deporte (Estadio Multiúsos, San Lázaro, 15890 Santiago de Compostela).</p>
<p>8. Gastos de anuncios.</p>
<p>Será por conta do adxudicatario, o custo da publicación desta resolución no Diario Oficial de Galicia e, se é o caso, da inserción do seu extracto nos medios de comunicación escrita.</p>
<p>9. Expediente anticipado de gasto.</p>
<p>O presente expediente tramítase baixo a modalidade de expediente anticipado de gasto e consecuentemente á adxudicación do contrato quedará condicionada na súa eficacia á existencia de crédito axeitado e suficiente no orzamento xeral ordinario da Comunidade Autónoma de Galicia para 2002.</p>
<p>Santiago de Compostela, 6 de maio de 2002.</p>
<p>P.D. (Orde 11-1-2002)</p>
<p>Eduardo Lamas Sánchez</p>
<p>Secretario xeral para o Deporte</p>

