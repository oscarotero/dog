---
date: '1998-07-08'
id: E8B6
page: 7
number: 130
agency: CONCELLO DE VILA DE CRUCES
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980708/AnuncioE8B6_gl.html'
---
<p>Aprobado pola Comisión de Goberno, en sesión do 28 de maio de 1998, o prego de cláusulas administrativas que rexerán o concurso polo procedemento aberto da obra do parque contorno natural Illa Remesquide, exponse ó público por un prazo de oito días hábiles, para que poidan presentarse reclamacións, contados desde o día seguinte ó da inserción do derradeiro anuncio no BOP ou DOG.</p>
<p>Simultaneamente anúnciase licitación pública para a adxudicación da dita obra, que quedaría aprazada no suposto de presentarse reclamacións contra o prego, continuándose o que reste a partir do día seguinte da resolución das reclamacións.</p>
<p>Obxecto do contrato: é a adxudicación, mediante concurso polo procedemento aberto, da obra do parque contorno natural Illa Remesquide.</p>
<p>Tipo de licitación: 10.446.201 ptas. (IVE incluído).</p>
<p>Prazo de execución: seis meses.</p>
<p>Garantías: a provisional establécese en 208.924 pesetas e a definitiva igual ó 4% do importe de adxudicación.</p>
<p>Prazo de presentación de proposicións: presentaranse na secretaría do concello, de 9 a 13 horas, durante o prazo de 26 días naturais, contados desde o día seguinte ó da derradeira publicación deste anuncio no BOP ou DOG.</p>
<p>Apertura de plicas: terá lugar ás dez horas do primeiro día hábil seguinte ó que termine o prazo de presentación de proposicións. Se este coincide en sábado, terá lugar o primeiro día hábil seguinte.</p>
<p>Criterios de adxudicación: serán os fixados na cláusula 2ª do prego de condicións.</p>
<p>Modelo de proposicións: o recollido na correspondente cláusula do prego. Os licitadores presentarán simultaneamente coa proposición e en sobre á parte, os documentos que se indican na referida cláusula.</p>
<p>Gastos: serán por conta do adxudicatario os gastos dos anuncios e impostos que procedan, incluído o IVE, así como os de dirección técnica das obras.</p>
<p>Vila de Cruces, 8 de xuño de 1998.</p>
<p>O alcalde-presidente</p>
<p>Rubricado</p>

