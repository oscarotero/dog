---
date: '1998-07-08'
id: E7AE
page: 7
number: 130
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 1 de xullo de 1998 pola que se clasifica como de interese
  formativo-ocupacional a Fundación Galfor.
range: Orde
url: 'https://www.xunta.gal/dog/Publicados/1998/19980708/AnuncioE7AE_gl.html'
---
<p>Visto o expediente de clasificación da Fundación Galfor con domicilio en Santiago de Compostela.</p>
<p>Supostos de feito.</p>
<p>1. Luis Figueroa Dorrego, en escrito do 22 de xuño, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada no Carballiño, o día dez de xuño de 1998, ante o notario Juan Antonio Rúa Prieto co número novecentos tres do seu protocolo, por José Barreal Núñez, Julio Díaz Escolante, Juan José Pumares Gómez, Luis Figueroa Dorrego, Avelino Álvarez</p>
<p>Domínguez Feijoo e José Ramón Hermida Pumares que interveñen no seu propio nome.</p>
<p>3. Segundo consta no artigo 6 dos seus estatutos, o obxecto da fundación é o desenvolvemento e fomento económico galego, e moi en particular a creación de emprego, así como a mellora competitiva do tecido empresarial.</p>
<p>4. O padroado da fundación estará constituído por Guillermo Fernández Feijoo como presidente, José Ramón Hermida Pumares como vicepresidente e Juan Manuel Rey Rey como secretario.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como de interese formativo-ocupacional da Fundación Galfor, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese formativo-ocupacional e a súa adscrición á Consellería de Familia, Promoción do Emprego, Muller e Xuventude.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º.c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día vintenove de xuño de 1998.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril), a Lei 7/1983, do 22 de xuño, e na Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese formativo-ocupacional a Fundación Galfor adscribila á Consellería de Fami</p>
<p>lia, Promoción do Emprego, Muller e Xuventude que exercerá plenamente o protectorado sobre ela.</p>
<p>Santiago de Compostela, 1 de xullo de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>
<p>6444</p>

