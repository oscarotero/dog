---
date: '1998-07-08'
id: E86A
page: 7
number: 130
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de xuño de 1998, da Delegación Provincial de Ourense, pola que
  se somete a información pública a solicitude de declaración de utilidade
  pública do proxecto de execución dun banco de 400/220 kV e dun novo parque de
  220 kV para instalar na subestación de Cartelle, no concello de Cartelle.
  (Expediente IN407A 95/90-3 A.T.).
range: Resolución
url: 'https://www.xunta.gal/dog/Publicados/1998/19980708/AnuncioE86A_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, o día 30-3-1998 (BOP) e o 31-3-1998 (DOG) someteuse a información pública a petición da empresa Red Eléctrica de España, S.A. (REE) de autorización administrativa para a ampliación da subestación de transformación eléctrica de Cartelle, segundo se recolle no seu proxecto de execución, petición que está actualmente en trámite.</p>
<p>2. Urxente ocupación.</p>
<p>O beneficiario, REE, ó abeiro do título IX da Lei 54/1997, do 27 de novembro, do sector eléctrico</p>
<p>solicita, así mesmo, a declaración de utilidade pública da instalación, o que, segundo o sinalado no artigo 54 daquela, levará implícito en todo caso a necesidade de ocupación dos bens ou de adquisición dos dereitos afectados -os cales se describen na relación que se xunta- e implicará a urxente ocupación para os efectos do artigo 52 da Lei de expropiación forzosa; iso segundo o procedemento establecido polos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalacións eléctricas, de aplicación ó expediente polo sinalado na disposición transitoria primeira da citada Lei 54/1997.</p>
<p>3. Alegacións.</p>
<p>A presente resolución sométese a información pública para coñecemento xeral e dos propietarios e demais titulares afectados que non chegaran a un acordo amigable coa entidade solicitante, así como das persoas que sendo titulares de dereitos reais ou intereses económicos afectados foran omitidos, para que poidan examina-lo expediente nas oficinas desta delegación provincial, rúa Curros Enríquez nº 1-4º de Ourense, e presentar, de se-lo caso, as alegacións que sexan oportunas no prazo de trinta días, contados a partir da última publicación deste anuncio.</p>
<p>Ourense, 9 de xuño de 1998.</p>
<p>Alfredo Cacharro Pardo</p>
<p>Delegado provincial de Ourense</p>
<p>Relación de bens e dereitos</p>
<p>Ampliación de terreos subestación de Cartelle, termo municipal de Cartelle.</p>
<table><tbody><tr><td></td></tr>
<tr><td></td></tr>
<tr><td>Datos predio</td><td>Afección</td></tr>
<tr><td></td></tr>
<tr><td>Nº de orde</td><td>Propietario e enderezo</td><td>Lugar</td><td>Parcela nº
segundo
catastro</td><td>Políg. nº</td><td>Superficie de
expropiación
(m)</td><td>Terreo</td></tr>
<tr><td></td></tr>
</tbody></table>
<table><tbody><tr><td>1</td><td>Darío González Pérez
Cartelle-Ourense</td><td>As Motas</td><td>39</td><td>86</td><td>680,00</td><td>Monte baixo, piñeiros</td></tr>
<tr><td></td></tr>
<tr><td>2</td><td>Manuel Álvarez López y Emilio Álvarez López
Cartelle-Ourense
Catastro: Osoria López López</td><td>As Motas</td><td>36</td><td>86</td><td>190,00</td><td>Monte baixo, piñeiros</td></tr>
<tr><td></td></tr>
<tr><td>3</td><td>David Pérez Villar
Reigoso-Cartelle-Ourense
Catastro: Antonio Pérez Rodríguez</td><td>Cuchiño</td><td>68</td><td>85</td><td>80,00</td><td>Monte baixo, piñeiros</td></tr>
<tr><td></td></tr>
<tr><td>4</td><td>Rexistro: Osoria Castiñeiras Gómez
Pereda-Cartelle-Ourense
Catastro: Delmiro Castiñeiras</td><td>Cuchiño</td><td>67</td><td>85</td><td>275,00</td><td>Monte baixo, piñeiros</td></tr>
<tr><td></td></tr>
<tr><td>5</td><td>Rexistro: Irm. de Pilar Estévez e Camilo Rodríguez Estévez
Pereda-Cartelle-Ourense
Catastro: Camilo Estévez</td><td>Cuchiño</td><td>66</td><td>85</td><td>370,00</td><td>Monte baixo, piñeiros</td></tr>
<tr><td></td></tr>
<tr><td>6</td><td>Camilo Rodríguez Estévez
Pereda-Cartelle-Ourense
Celso González Vázquez e Irm.
Cartelle-Ourense
Catastro: Pilar Estévez</td><td>As Motas</td><td>10</td><td>86</td><td>130,00</td><td>Monte baixo, piñeiros</td></tr>
<tr><td></td></tr>
<tr><td>7</td><td>Celso González Vázquez e Irm.
Cartelle-Ourense
Catastro: Benito González</td><td>Xoán</td><td>63</td><td>85</td><td>145,00</td><td>Monte baixo, piñeiros</td></tr>
<tr><td></td></tr></tbody></table>
<p>6124</p>

