---
date: '2001-07-02'
id: A8DE
page: 8
number: 127
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 23 de maio de 2001, da Delegación Provincial de Pontevedra, pola
  que se dispón a publicación do acordo de apertura e prego de cargos formulada
  no expediente sancionador P-8/01, incoado ó abeiro da Lei 14/1985.
range: Resolución
url: 'https://www.xunta.gal/dog/Publicados/2001/20010702/AnuncioA8DE_gl.html'
---
<p>Nesta delegación provincial séguese expediente sancionador número P-8/01, contra Isabel Rodríguez Dávila, e a empresa operadora Galijuegos, S.L. por presunta infracción da Lei 14/1985, do 23 de outubro, no que se resolveu, de conformidade co disposto no artigo 59.4º da Lei 30/1992, do 26 de decembro, de réxime xurídico das administracións públicas e do procedemento administrativo común, publica-lo acordo de apertura e prego de cargos por resultar descoñecido o domicilio de Isabel Rodríguez Dávila.</p>
<p>Acordo de apertura.</p>
<p>O director xeral de Interior e Protección Civil, por delegación do conselleiro de Xustiza, Interior</p>
<p>e Relacións Laborais, con data 27 de marzo de 2001 adoptou o seguinte acordo:</p>
<p>«Vista a acta número 01/260201, de data 26 de febreiro de 2001, levantada pola inspección de xogo no establecemento público denominado Bar Xabriña sito en r/ Paraños do concello do Covelo, remitida con proposta de apertura de expediente sancionador pola Delegación Provincial desta consellería en Pontevedra (escrito de data 1 de mazo de 2001).</p>
<p>Considerando que os feitos denunciados puideran ser constitutivos dalgunha das infraccións tipificadas nos artigos 28 e seguintes da Lei 14/1985, do 23 de outubro, (reguladora dos xogos e apostas en Galicia), modificada pola Lei 7/1991, do 19 de xuño, (de tributación sobre o xogo, disposición adicional terceira).</p>
<p>ACORDA:</p>
<p>Primeiro.-Incoar expediente sancionador, de acordo co establecido na Lei 34/1987, do 26 de decembro, de potestade sancionadora da Administración pública en materia de xogos de sorte, envite ou azar, contra:</p>
<p>-A empresa operadora Galijuegos, S.L.</p>
<p>-O titular ou responsable do establecemento Isabel Rodríguez Dávila.</p>
<p>Segundo.-Nomear instructor e secretaria del respectivamente a:</p>
<p>-Pilar Montero Rodríguez e,</p>
<p>-Clara Eugenia García Bermúdez.</p>
<p>Terceiro.-Confirma-lo precinto e acorda-lo comiso da máquina obxecto da acta».</p>
<p>O depósito e precinto da máquina levarase a cabo no establecemento en que está instalada, segundo as instruccións da Dirección Xeral de Interior de data 1 de febreiro de 2001, número 3759.</p>
<p>Prego de cargos.</p>
<p>Primeiro.-Te-la empresa operadora Galijuegos, S.L. e Isabel Rodríguez Dávila, instalada o día 26 de abril de 2001 no establecemento público denominado Bar Xabriña, sito na r/ Paraños do concello do Covelo, unha máquina recreativa tipo guindastre, modelo Crane Saurus, carecendo de toda a documentación esixida legalmente para súa instalación e explotación.</p>
<p>Segundo.-Tales feitos poden ser constitutivos dunha infracción moi grave ou grave tipificada no artigo 28 e seguintes da Lei 14/1985, do 23 de outubro (reguladora dos xogos e apostas en Galicia), modificada pola Lei 7/1991, do 19 de xuño, (de tributación sobre o xogo, disposición adicional terceira).</p>
<p>Terceiro.-Confirma-lo precinto e acorda-lo comiso da citada máquina obxecto da acta. O depósito e precinto da máquina levarase a cabo no establecemento en que está instalada, segundo as instruccións da Dirección Xeral de Interior de data 1 de febreiro de 2001, número 3759.</p>
<p>O que se notifica de acordo co disposto no artigo 7 da Lei 34/1987, do 26 de decembro, de potestade sancionadora da Administración pública, en materia de xogos de sorte, envite ou azar, dispoñendo o interesado dun prazo de oito días para presentar prego de descargos, no que poderá solicita-lo recibimento a proba do expediente na forma prevista no punto 2 b) do citado precepto legal.</p>
<p>Pontevedra, 23 de maio de 2001.</p>
<p>Pilar Montero Rodríguez</p>
<p>Instructora</p>

