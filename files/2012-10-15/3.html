---
date: '2012-10-15'
id: C3C1-041012-0002
page: 39238
number: 196
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  ORDE do 1 de outubro de 2012 pola que se declaran de utilidade pública
  diversas asociacións inscritas nos rexistros de asociacións da Comunidade
  Autónoma.
range: Orde
url: >-
  https://www.xunta.gal/dog/Publicados/2012/20121015/AnuncioC3C1-041012-0002_gl.html
---
<p>Por iniciativa das correspondentes asociacións, poderán ser declaradas de utilidade pública aquelas que reúnan os requisitos establecidos no artigo 32 da Lei orgánica 1/2002, do 22 de marzo, reguladora do dereito de asociaciós.</p>
    <p>O Decreto 157/2008, do 10 de xullo, sobre asunción de funcións da Administración do Estado traspasadas á Comunidade Autónoma de Galicia mediante o Real decreto 1080/2008, do 30 de xuño, en materia de declaración de utilidade pública de asociacións, asigna estas funcións á Consellería de Presidencia, Administracións Públicas e Xustiza, establecendo que será competente para resolver o procedemento de declaración de utilidade pública a persoa titular da Consellería de Presidencia, Administracións Públicas e Xustiza, logo da instrución do procedemento polo órgano correspondente.</p>
    <p>Tras a solicitude da asociación, foi instruído o expediente de conformidade co previsto no Real decreto 1740/2003, do 19 de decembro, sobre procedementos relativos a asociacións de utilidade pública, e nel consta a documentación e os informes previstos na citada norma.</p>
    <p>De conformidade cos informes favorables de declaración de utilidade pública, emitidos polos instrutores dos correspondentes expedientes,</p>
    <h2>RESOLVO:</h2>
    <p>Declarar de utilidade pública as seguintes asociacións:</p>
    <p>• Asociación Renacer, inscrita no Rexistro Provincial de Asociacións da Coruña co núm. 1987-1850-1.</p>
    <p>• Asociación Ateneo de Santiago, inscrita no Rexistro Provincial de Asociacións da Coruña co núm. 1966-90-1.</p>
    <p>• Asociación Rexurdir, de Actividades Sociais, inscrita no Rexistro Provincial de Asociacións de Pontevedra co núm. 1987-1573-1.</p>
    <p>• Asociación ONG Mestura, para la Integración Social de las Personas Inmigrantes y Emigrantes, inscrita no Rexistro Central de Asociacións co núm. 2004/7222-1.</p>
    <p>Contra esta orde, que lle pon fin á vía administrativa, pode interporse recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, de conformidade co disposto na Lei 29/1998, do 13 de xullo, reguladora da xurisdición contencioso-administrativa; poderase interpor, con carácter potestativo, recurso de reposición ante o mesmo órgano que ditou o acto, no prazo dun mes, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 1 de outubro de 2012</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

