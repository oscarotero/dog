---
date: '2012-10-15'
id: CA02-081012-0001
page: 39240
number: 196
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 5 de outubro de 2012 pola que se acorda minorar o importe máximo
  previsto para a promoción de vivendas protexidas de nova construción
  destinadas a alugamento e de aloxamentos protexidos e urbanización de solo,
  por parte de empresas privadas, na Orde do 13 de febreiro de 2012 pola que se
  determina o importe máximo das axudas que se poderán outorgar no exercicio
  orzamentario de 2012 ao abeiro do Plan de vivenda 2005-2008.
range: Orde
url: >-
  https://www.xunta.gal/dog/Publicados/2012/20121015/AnuncioCA02-081012-0001_gl.html
---
<p>Con data do 12 de marzo de 2012 publicouse no Diario Oficial de Galicia a Orde do 13 de febreiro de 2012 pola que se determina o importe máximo das axudas que se poderán outorgar no exercicio orzamentario de 2012 ao abeiro do Plan de vivenda 2005-2008, regulado polo Real decreto 801/2005, do 1 de xullo, e polo Decreto 18/2006, do 26 de xaneiro. </p>
    <p>No artigo único da citada orde prevíase un importe máximo de 1.014.420 €, con cargo á aplicación orzamentaria 07.83.451B.770.0, para a promoción de vivendas protexidas de nova construción destinadas a alugamento e de aloxamentos protexidos e urbanización de solo por parte de empresas privadas. </p>
    <p>Tramitados os expedientes e considerando os que poden acadar no exercicio 2012 a fase de concesión, queda un remanente de 302.974,05 €, polo que se considera que procede minorar o importe máximo previsto inicialmente para aplicalo a outras necesidades que é preciso atender con cargo aos orzamentos do Instituto Galego da Vivenda e Solo.</p>
    <p>Por todo o anterior e en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>Minorar en 302.974,05 € o importe máximo previsto para a promoción de vivendas protexidas de nova construción destinadas a alugamento e de aloxamentos protexidos e urbanización de solo por parte de empresas privadas, con cargo á aplicación orzamentaria 07.83.451B.770.0 do orzamento de gastos do Instituto Galego da Vivenda e Solo.</p>
    <p>Disposición derradeira única</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 5 de outubro de 2012</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

