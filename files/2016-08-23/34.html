---
date: '2016-08-23'
id: G0426-180816-0001
page: 37509
number: 158
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 17 de agosto de 2016 pola que se anuncia a contratación, por
  procedemento aberto, non suxeito a regulación harmonizada, con tramitación
  urxente, documentalmente simplificada, do servizo para a realización dunha
  campaña de publicidade para a promoción do Programa de desenvolvemento rural
  de Galicia 2014-2020, cofinanciado con cargo ao Fondo Europeo Agrícola de
  Desenvolvemento Rural (Feader) (expediente 38/2016).
range: Resolución
url: >-
  https://www.xunta.gal/dog/Publicados/2016/20160823/AnuncioG0426-180816-0001_gl.html
---
<p>1. Entidade adxudicadora.</p>
    <p>a) Organismo: Consellería do Medio Rural.</p>
    <p>b) Dependencia que tramita o expediente: Servizo de Contratación.</p>
    <p>2. Obxecto do contrato.</p>
    <p>a) Tipo: contrato administrativo de servizo.</p>
    <p>b) Descrición do obxecto: definir a estratexia de medios e soportes para desenvolver unha campaña publicitaria que informe a sociedade galega respecto das posibilidades do Programa de desenvolvemento rural de Galicia 2014-2020.</p>
    <p>c) División por lotes e número: non leva.</p>
    <p>d) Prazo de execución: o prazo comezará o día seguinte ao da sinatura do contrato. A campaña terá unha duración de 4 ou 5 semanas e finalizará, preferentemente, antes do 30 de novembro.</p>
    <p>e) Admisión de prórroga: non.</p>
    <p>f) CPV: 79341000-6.</p>
    <p>3. Tramitación e procedemento de adxudicación: urxente e aberto non suxeito a regulación harmonizada, documentalmente simplificado.</p>
    <p>Criterios de adxudicación: recollidos no prego de cláusulas administrativas particulares (de xuízo de valor e automáticos).</p>
    <p>4. Orzamento de licitación. </p>
    <p>Importe neto: 208.000,00 €; IVE: 43.680,00 €. Importe total: 251.680,00 €. </p>
    <p>Valor estimado: 208.000,00 €. </p>
    <p>5. Financiamento: cofinanciado con fondos Feader nun 75 %. Medida 20 Asistencia técnica do Programa de desenvolvemento rural de Galicia 2014-2020, nun 7,50 %, con fondos do Ministerio de Agricultura, Alimentación y Medio Ambiente (Magrama) e nun 17,50 % con fondos da Xunta de Galicia.</p>
    <p>6. Requisitos específicos do contratista.</p>
    <p>a) Clasificación: non se exixe.</p>
    <p>b) Solvencia económica e financeira e solvencia técnica e profesional: segundo as letras J e K da folla de especificacións.</p>
    <p>Exento de acreditar a solvencia se presenta clasificación no grupo T, subgrupo 1, categoría B (ou grupo T, subgrupo 1, categoría 2, se a obtivo despois da entrada en vigor do Real decreto 773/2015).</p>
    <p>7. Garantías exixidas: 5 % do orzamento de licitación (IVE excluído), é dicir: 10.400 €.</p>
    <p>8. Obtención de documentación e información.</p>
    <p>a) Entidade: Secretaría Xeral Técnica da Consellería do Medio Rural. Servizo de Contratación.</p>
    <p>b) Domicilio: edificio posterior dereito nº 4, San Caetano, s/n, planta baixa, Santiago de Compostela.</p>
    <p>c) Teléfonos: 981 54 57 37/981 54 57 48 (consultas administrativas); 881 99 72 71 (consultas técnicas).</p>
    <p>d) Telefax: 981 54 40 47.</p>
    <p>e) Correo electrónico: licitacion.mediorural@xunta.gal</p>
    <p>f) Data límite de obtención de documentos e información: ata a data límite de presentación das ofertas, todos os días laborables, excepto sábados, das 9.00 ás 14.00 horas.</p>
    <p>Tamén se poderán obter os pregos relativos a esta contratación a través da internet no enderezo: http://www.contratosdegalicia.es/resultado.jsp?N=59222</p>
    <p>9. Presentación das ofertas.</p>
    <p>a) Data límite de presentación: o prazo de presentación das ofertas empezará o día seguinte ao da publicación deste anuncio no <em>Diario Oficial de Galicia</em> e finalizará aos oito (8) días naturais, a non ser que o último día sexa inhábil, caso en que se prorrogará o prazo ao primeiro día hábil seguinte.</p>
    <p>b) Documentación que se deberá presentar: a indicada no prego de cláusulas administrativas particulares.</p>
    <p>c) Lugar de presentación: o único rexistro válido será a oficina de Rexistro Único e Información da Xunta de Galicia (Edificio Administrativo de San Caetano, s/n, Santiago de Compostela, 15781) e poderase enviar por correo dentro do prazo de admisión sinalado a este rexistro único. Cando a oferta se envíe por correo certificado dentro do prazo de admisión, o licitador deberá xustificar a data de imposición do envío na oficina de Correos e anunciar a súa remisión ao órgano de contratación no mesmo día, mediante telegrama, burofax ou fax (981 54 40 47), ou ben ao enderezo de correo electrónico arriba sinalado.</p>
    <p>d) Prazo durante o cal o licitador estará obrigado a manter a súa oferta: dous (2) meses contados desde a data de apertura das proposicións.</p>
    <p>10. Apertura das ofertas.</p>
    <p>a) Enderezo: sala de xuntas da Secretaría Xeral Técnica da Consellería do Medio Rural. </p>
    <p>b) Localidade e código postal: Santiago de Compostela, 15781.</p>
    <p>c) Datas e horas: a apertura do sobre B terá lugar, en acto público, as 12.00 horas do oitavo día hábil seguinte ao da finalización do prazo de presentación das ofertas, a non ser que fose sábado, caso en que se prorrogará o prazo ao primeiro día hábil seguinte.</p>
    <p>11. Gastos de publicidade: serán por conta do adxudicatario.</p>
    <p>Santiago de Compostela, 17 de agosto de 2016</p>
    <footer><p>Ángeles Vázquez Mejuto<br>Conselleira do Medio Rural</p></footer>

