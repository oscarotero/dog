---
date: '2003-06-12'
id: 1371E
page: 7644
number: 113
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 20 de maio de 2003 de creación da tarxeta de acreditación do persoal
  que realiza inspeccións no ámbito da saúde pública.
range: Orde
url: 'https://www.xunta.gal/dog/Publicados/2003/20030612/Anuncio1371E_gl.html'
---
<p>A Lei 14/1986, do 25 de abril, xeral de sanidade, no seu artigo 31, autoriza o persoal ó servicio das Administracións públicas que desenvolva funcións de inspección, a exercer estas mesmas acreditando se é preciso a súa identidade. Co obxecto de compatibilizar esta previsión legal, co dereito dos cidadáns a identificar ó persoal ó servicio das administracións públicas responsables da tramitación dos procedementos, contemplado no artigo 35 da Lei 30/1992, do 26 de novembro, de réxime xurídico das administracións públicas e do procedemento administrativo común, cómpre habilitar un instrumento que permita a identificación do persoal que exerce aquelas funcións de inspección en materia de saúde pública.</p>
<p>A Dirección Xeral de Saúde Pública, co fin de mellora-los servicios que presta en materia de protección da saúde, considera necesario dota-lo persoal que ten atribuídas funcións de inspección dentro do ámbito da saúde pública, dunha acreditación especial que lles permita identificarse de xeito fidedigno á hora de efectua-las inspeccións pertinentes, contribuíndo a unha optimización do servicio e a unha maior seguridade para os cidadáns.</p>
<p>Por outra banda, cómpre tamén garanti-lo dereito dos empresarios no que atinxe ó segredo das informacións obtidas a través dos procedementos de inspección, sen menoscabo da capacidade inspectora dos propios funcionarios, dotanto a estes dun instrumento que garanta a súa identidade, e ó mesmo tempo asegure ó inspeccionado que a información recabada terá como único destino o propio da función inspectora que se desenvolve.</p>
<p>Por todo isto, en exercicio das facultades conferidas no artigo 34.6º da Lei 1/1983, do 22 de febreiro, modificada por Lei 4/1999, do 20 de outubro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>O persoal que teña atribuídas funcións de inspección dentro do ámbito da saúde pública da Con</p>
<p>sellería de Sanidade, acreditará a súa identidade coa correspondente tarxeta de acreditación, que terá as características descritas no anexo desta orde.</p>
<p>Artigo 2º</p>
<p>1. A tarxeta de acreditación é un documento persoal e intransferible.</p>
<p>2. A expedición da tarxeta de acreditación corresponderalle á Dirección Xeral de Saúde Pública, que levará un control das tarxetas existentes en cada momento.</p>
<p>3. O persoal que no desenvolvemento das súas funcións proceda a realizar unha visita a calquera establecemento ou industria, identificarase mostrando a acreditación correspondente, xunto co carné de identidade ou de funcionario, se é o caso, e se así llelo solicita o propietario do establecemento.</p>
<p>4. Nos casos de extravío, perda ou roubo, o titular da tarxeta solicitará da Dirección Xeral de Saúde Pública a expedición doutra tarxeta de acreditación.</p>
<p>Artigo 3º</p>
<p>Cando o titular da tarxeta de acreditación cese no seu posto de traballo, deberá facer entrega da mesma na correspondente Delegación Provincial da Consellería de Sanidade.</p>
<p>Disposicións derradeiras</p>
<p>Primeira.-Facúltase o director xeral de Saúde Pública para dicta-las disposicións que sexan necesarias para o desenvolvemento e execución do disposto nesta orde.</p>
<p>Segunda.-Esta orde entrará en vigor transcorrido un mes da súa publicación no Diario Oficial de Galicia.</p>
<p>Santiago de Compostela, 20 de maio de 2003.</p>
<p>José María Hernández Cochón</p>
<p>Conselleiro de Sanidade</p>
<p>ANEXO</p>
<p>A tarxeta de acreditación está realizada en PVC, cunhas medidas de 87x54 milímetros.</p>
<p>Anverso:</p>
<p>* Anagrama da Xunta de Galicia, Consellería de Sanidade; Dirección Xeral de Saúde Pública.</p>
<p>* Fotografía tipo carné, de 25x35 milímetros.</p>
<p>* Inspección de Saúde Pública.</p>
<p>* Nº de código.</p>
<p>* Lugar e data de expedición.</p>
<p>* Orde do 20 de maio de 2003.</p>
<p>Reverso:</p>
<p>* Inspección de Saúde Pública.</p>
<p>* Nome, apelidos e número do documento nacional de identidade do titular.</p>
<p>Texto:</p>
<p>Lei 14/1986, do 25 de abril, xeral de sanidade, artigo trinta e un: o persoal ó servicio das admi</p>
<p>nistracións públicas que desenvolva as funcións de inspección, cando exerza tales funcions e acreditando, se é preciso, a súa identidade, estará autorizado para:</p>
<p>a) Entrar libremente e sen previa notificación, en calquera momento, en todo centro ou establecemento suxeito a esta lei.</p>
<p>b) Proceder ás probas, investigacións ou exames necesarios para comprobar o cumprimento desta lei e das normas que se dicten para o seu desenvolvemento.</p>
<p>c) Tomar ou sacar mostras, en orde á comprobación do cumprimento do previsto nesta lei e nas disposicións para o seu desenvolvemento.</p>
<p>d) Realizar cántas actuacións sexan precisas, en orde ó cumprimento das funcións de inspección que desenvolvan.</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

