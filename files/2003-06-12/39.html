---
date: '2003-06-12'
id: 137AA
page: 7678
number: 113
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 2 de abril de 2003, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte coa denominación da Cidade, Lavarqueira, Outeiro da
  Paixón, As Barxas e Portal do Monte, a favor dos veciños do lugar de Morgade,
  no concello de Xinzo de Limia (Ourense).
range: Resolución
url: 'https://www.xunta.gal/dog/Publicados/2003/20030612/Anuncio137AA_gl.html'
---
<p>O Xurado Provincial de Clasificación de Montes Veciñais en Man Común de Ourense acordou na sesión que tivo lugar o dous de abril de dous mil tres, adopta-lo seguinte acordo:</p>
<p>Visto o expediente de clasificación do monte como veciñal en man común coa denominación da Cidade,</p>
<p>Lavarqueira, Outeiro da Paixón, As Barxas e Portal do Monte, por solicitude dos veciños do lugar de Morgade, do concello de Xinzo de Limia (Ourense).</p>
<p>Resultando que con data 11 de abril de 2000, tivo entrada no rexistro da Delegación Provincial da Consellería de Medio Ambiente en Ourense, escrito dirixido ó Xurado Provincial de Montes Veciñais en Man Común asinado polos veciños do lugar de Morgade, concello de Xinzo de Limia (Ourense), solicitando se declare o monte A Cidade, Lavarqueira, Outeiro da Paixón, As Barxas e Portal do Monte, como veciñal en man común.</p>
<p>Resultando que o xurado provincial en sesión realizada en data 26 de setembro de 2001, acordou tomar en consideración o citado escrito e inicia-lo expediente de clasificación do monte designando instructores deste a Manuel Bouzas Costa e Miriam Areal López, que aceptaron tal cargo, librándose mandamento para a anotación preventiva no Rexistro da Propiedade de Xinzo de Limia, e remitíndose comunicacións dirixidas ós veciños do lugar de Morgade, ó presidente da Deputación Provincial de Ourense, ó alcalde do concello de Xinzo de Limia, á delegación provincial da Consellería de Política Territorial, Obras Públicas e Vivenda, ó xefe do Servicio de Montes e Industrias Forestais, á Xerencia Territorial do Catastro e á Delegación Provincial da Consellería de Agricultura, Gandería e Política Agroalimentaria: Servicio de Estructuras Rurais, publicándose edictos no Diario Oficial de Galicia e no taboleiro de anuncios do Concello de Xinzo de Limia, durante o prazo dun mes segundo consta en </p>
<p>dilixencia estendida ó dorso do edicto polo secretario do citado concello, para que durante o prazo sinalado en edictos os interesados puidesen comparecer ou intervir nel, en defensa dos seus dereitos, e non consta presentada ningunha alegación.</p>
<p>Resultando que a anotación preventiva de iniciación do expediente, se practicou no Rexistro da Propiedade de Xinzo de Limia, como segue:</p>
<p>Anotación letra A do predio nº 27.095, folio 92, tomo 718, libro 182 de Xinzo.</p>
<p>Resultando que na tramitación do expediente se cumpriron tódalas formalidades legais.</p>
<p>Considerando que o Xurado Provincial de Clasificación de Montes Veciñais en Man Común ten xurisdicción e competencia para coñece-los expedientes de clasificación dos montes que teñan tal carácter a teor do establecido no artigo 9 da citada lei.</p>
<p>Considerando que o tipo de comunidade xermánica que institúe a Lei de montes veciñais en man común ten como características esenciais as seguintes:</p>
<p>1) Que os condominios se unen por vínculos persoais de veciñanza agrupados en parroquias, aldeas, lugares, casaríos ou barrios non constituídos formalmente en entidades municipais;</p>
<p>2) Que polo tanto o número de titulares é variable e indeterminado;</p>
<p>3) Que o patrimonio colectivo é utilizado e aproveitado polo veciño, en canto membro da agrupación veciñal, faltando a idea de cota no sentido xurídico-romano;</p>
<p>4) Que o patrimonio e a participación é inalleable, imprescritible e inembargable; e</p>
<p>5) Que a comunidade é indivisible, non podendo os comuneiros pedi-la actio commumi dividundo.</p>
<p>Considerando que segundo informacións e testemuños resulta que os montes citados son aproveitados e posuídos en réxime de comunidade xermánica polos veciños do lugar de Morgade, no concello de Xinzo de Limia (Ourense).</p>
<p>Os datos do citado monte son os que se referencian na parte dispositiva deste acordo.</p>
<p>Considerando que das informacións recollidas resulta que os veciños do lugar de Morgade, están conformes coa clasificación do citado monte como veciñal en man común.</p>
<p>Considerando que a teor do disposto na Lei de montes veciñais en man común, o expediente de clasificación se iniciou por acordo do xurado, por instancia dos veciños do lugar de Morgade, para que este xurado puidese acorda-la iniciación do expediente de clasificación.</p>
<p>Vista a Lei galega 13/1989, do 10 de outubro, de montes veciñais en man común e o seu Regulamento, o Decreto 260/1992, do 4 de setembro, así como o establecido na Lei de réxime xurídico das administracións públicas e do procedemento administrativo común, do 26 de novembro de 1992.</p>
<p>Visto o Decreto 14/2002, do 24 de xaneiro, polo que se establece a estructura orgánica da Consellería de Medio Ambiente.</p>
<p>O Xurado Provincial de Clasificación de Montes Veciñais en Man Común, á vista dos antecedentes e fundamentos expostos e por unanimidade dos seus membros:</p>
<p>ACORDA:</p>
<p>Primeiro.-Clasifica- lo monte denominado A Cidade, Lavarqueira, Outeiro da Paixón, As Barxas e Portal do Monte, de 19,87 ha, aproximadamente en conxunto de superficie a favor dos veciños do lugar de Morgade, no Concello de Xinzo de Limia (Ourense), e cos datos que a seguir se relacionan, como veciñal en man común, en réxime de comunidade xermánica.</p>
<p>Os datos do citado monte son:</p>
<p>Concello: Xinzo de Limia (Ourense).</p>
<p>Denominación do monte: A Cidade, Lavarqueira, Outeiro da Paixón, As Barxas e Portal do Monte.</p>
<p>Comunidade propietaria: veciños de Morgade.</p>
<p>Superficie total : 19 ha 87 a en conxunto aproximadamente.</p>
<p>Monte A Cidade:</p>
<p>Superficie 12 ha 20 a aproximadamente.</p>
<p>Estremas:</p>
<p>Norte: pista asfaltada de concentración e José Gil.</p>
<p>Sur: camiño veciñal.</p>
<p>Leste: monte dos veciños da Pena, Manuel García Ferrón, José Quintas Boquete e outras propiedade particulares da Pena.</p>
<p>Oeste: Vicente Sotelo Díaz, José González Ramos, Rosa Bolaño Enríquez, José Vázquez Ramos, Hdos. de Antonio Cid Suárez, Josefa Fernández Cid, Hdos. de Manuel Díaz Ramos e outras propiedades particulares de Morgade.</p>
<p>Monte Lavarqueira:</p>
<p>Superficie 2 ha 87 a, aproximadamente.</p>
<p>Estremas:</p>
<p>Norte: camiño veciñal.</p>
<p>Sur: herdeiros de Josefa Enríquez.</p>
<p>Leste: herdeiros de Josefa Enríquez Blanco.</p>
<p>Oeste: herdeiros de Ángel Suárez.</p>
<p>Monte Outeiro da Paixón:</p>
<p>Superficie 2 ha 40 a, aproximadamente.</p>
<p>Estremas:</p>
<p>Norte: José Rodríguez Rivera, Cándido Losada Vázquez, estrada provincial de Xinzo a Vilar de Barrio.</p>
<p>Sur: José Sotelo Enríquez, herdeiros de Francisco Ramos Blanco.</p>
<p>Leste: herdeiros de Rosendo Ramos, Antonio Rodríguez Díaz, José Rodríguez Rivera.</p>
<p>Oeste: herdeiros de María Moure Blanco, José González Ramos, Antonio Cid Suárez, Agustín Enríquez Conde, Dolores González Fernández.</p>
<p>Monte: As Barxas:</p>
<p>Supercie: 1 ha 40 a aproximadamente.</p>
<p>Estremas:</p>
<p>Norte: autovía das Rías Baixas.</p>
<p>Sur: herdeiros de Eladio Ramos.</p>
<p>Leste: herdeiros de Generosa Stelo, José Sotelo Enríquez.</p>
<p>Oeste: Antonio Enríquez Rodríguez, Manuel Villar Pozos, José González Ramos e outras propiedades particulares de Boado.</p>
<p>Monte Portal do Monte:</p>
<p>Superficie: 1 ha aproximadamente.</p>
<p>Estremas:</p>
<p>Norte: Francisco Cid González, Miguel Villar Fariñas.</p>
<p>Sur: herdeiros de Germán Joga.</p>
<p>Leste: Joaquín Gómez Blanco.</p>
<p>Oeste: José García Rodríguez, José Ramos Bolaño.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notifíquese esta resolución ó alcalde-presidente do Concello de Xinzo de Limia, ós representantes da comunidade veciñal, ó xefe do Servicio de Montes e Industrias Forestais, ós que se lles fará saber que esta resolución, que pon fin á vía administrativa, pode ser obxecto de recurso de reposición potestativo perante o Xurado Provincial de Clasificación de Montes Veciñais en Man Común de Ourense, no prazo dun mes, ou recurso contencioso-administrativo perante o Xulgado do Contencioso-Administrativo de Ourense no prazo de dous meses, ámbolos dous prazos a partir do día seguinte ó da publicación no Diario Oficial de Galicia (artigos 109 e 116 da Lei 30/1992, de réxime xurídico das administracións públicas e do procedemento administrativo común e artigos 8 e 46 da Lei 29/1998, do 13 de xullo, reguladora da xurisdicción contencioso-administrativa).</p>
<p>O que por orde do presidente do Xurado Provincial de Clasificación de Montes Veciñais en Man Común, se fai público no Diario Oficial de Galicia, para xeral coñecemento.</p>
<p>Ourense, 2 de abril de 2003.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común</p>

