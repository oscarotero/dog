---
date: '2019-03-21'
id: G0424-070319-0005
page: 15334
number: 56
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 1 de marzo de 2019, da  Secretaría Xeral de Emprego, pola que se
  dispón a inscrición no rexistro e a publicación no Diario Oficial de Galicia
  do acordo da comisión paritaria do convenio colectivo da Comunidade Autónoma
  de Galicia para salóns de peiteado de donas, cabaleiros, unisex e salóns de
  beleza.
range: Resolución
url: >-
  https://www.xunta.gal/dog/Publicados/2019/20190321/AnuncioG0424-070319-0005_gl.html
---
<p>Visto o acordo da comisión paritaria do convenio colectivo da Comunidade Autónoma de Galicia para salóns de peiteado de donas, cabaleiros, unisex e salóns de beleza (código 82000535011994), que se subscribiu con data do 4 de febreiro de 2019 pola comisión paritaria conformada pola Federación de Empresarios de Peluquería y Estética de Galicia (Fepega) en representación da parte empresarial, e a CIG en representación da parte sindical, e de conformidade co disposto no artigo 90, números 2 e 3, do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo, esta Secretaría Xeral de Emprego,</p>
    <h2>RESOLVE: </h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia (Rexcon), creado mediante Orde do 29 de outubro de 2010 (DOG núm. 222, do 18 de novembro).</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 1 de marzo de 2019</p>
    <footer><p>Covadonga Toca Carús<br>Secretaria xeral de Emprego</p></footer>
    <h3>Acta de xuntanza da comisión paritaria do convenio colectivo da Comunidade<br>Autónoma de Galicia para salóns de peiteado de donas, cabaleiros, unisex e<br>salóns de beleza</h3>
    <p>En Santiago de Compostela, sendo as 17.00 horas do día 4 de febreiro de 2019, reúnese na sede do Consello Galego de Relacións Laborais a comisión paritaria do convenio colectivo da Comunidade Autónoma de Galicia para salóns de peiteado de donas, cabaleiros, unisex e salóns de beleza, formada por catro persoas por cada parte da Federación de Empresarios de Peluquería y Estética de Galicia (Fepega) e a Confederación Intersindical Galega (CIG)</p>
    <h2>ACORDO:</h2>
    <p>Primeiro. O artigo 19 do convenio colectivo para salóns de peiteado de donas, cabaleiros, unisex e salóns de beleza establece literalmente que «no ano 2019 os salarios se incrementarán na porcentaxe que resulte de aplicar o IPC real do ano anterior». O IPC de 2018 foi o 1,2 %, porcentaxe en que procedería a actualización das táboas. </p>
    <p>Segundo. O Decreto 1462/2018, do 21 de decembro, polo que se fixa o salario mínimo interprofesional para 2019 establece unha retribución que queda fixada en 30 euros/día ou 900 euros/mes, segundo que o salario estea fixado por días ou por meses.</p>
    <p>Con base nos dous puntos anteriores procede actualizar o salario dos grupos tendo en conta que non é compensable ou absorbible o complemento de transporte. Acórdase que os tres primeiros grupos perciban os 900 euros/mes por 14 pagas e o grupo IV 930 euros/mes por 14 pagas. Para o grupo IV esta suba será efectiva a partir do mes de abril.</p>
    <p>Grupo I: 900 €/mes.</p>
    <p>Grupo II: 900 €/mes.</p>
    <p>Grupo III: 900 €/mes.</p>
    <p>Grupo IV: 930 €/mes.</p>
    <p>Terceiro. A comisión paritaria, en aplicación da sentenza do Tribunal Superior de Xustiza de Galicia, aclara que son nulos os seguintes artigos: 10 (período de proba) 26 (faltas leves), 27 (faltas graves), 28 (faltas moi graves) e 34 (uniformes, vestiarios e aparencia externa do persoal) do convenio colectivo de salóns de peiteado de donas, cabaleiros, unisex e salóns de beleza da Comunidade Autónoma de Galicia publicado no DOG do 29 de agosto de 2017, nas indicadas materias será aplicable o convenio colectivo para salóns de peiteado, institutos de beleza e ximnasios de ámbito estatal.</p>
    <p>Por último, a comisión paritaria delega en Ignacio Bouzada Gil, funcionario do Consello Galego de Relacións Laborais, para que realice os trámites e xestións oportunos, para proceder ao depósito, ao rexistro e á publicación no <em>Diario Oficial de Galicia</em> desta acta.</p>
    <p>Sen máis asuntos que tratar, asinan os asistentes en proba de conformidade con canto antecede.</p>

