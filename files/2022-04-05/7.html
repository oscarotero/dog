---
date: '2022-04-05'
id: G0533-280322-0001
page: 21730
number: 66
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 25 de marzo de 2022 pola que se dá publicidade á encomenda de
  xestión de carácter técnico á Axencia Galega de Infraestruturas con relación a
  diversas actuacións referidas á mellora viaria para o fomento da mobilidade
  sustentable na PO-308 (treito Fontenla-Combarro) e á mellora viaria para o
  fomento da mobilidade sustentable na PO-223 (O Couso-Sobral) e PO-224 (Santo
  André de Xeve), actuacións financiadas polo Plan de recuperación,
  transformación e resiliencia, financiado pola Unión Europea-NextGenerationEU.
range: Resolución
url: >-
  https://www.xunta.gal/dog/Publicados/2022/20220405/AnuncioG0533-280322-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión de carácter técnico da Consellería de Infraestruturas e Mobilidade á Axencia Galega de Infraestruturas con relación a diversas actuacións referidas á mellora viaria para o fomento da mobilidade sustentable na PO-308 (treito Fontenla-Combarro) e á mellora viaria para o fomento da mobilidade sustentable na PO-223 (O Couso-Sobral) e PO-224 (Santo André de Xeve), actuacións financiadas polo Plan de recuperación, transformación e resiliencia, financiado pola Unión Europea-NextGenerationEU, que ten as seguintes características:</p>
    <p>– Obxecto: realización, respecto da obra de mellora viaria para o fomento da mobilidade sustentable na PO-308 (treito Fontenla-Combarro) e da obra de mellora viaria para o fomento da mobilidade sustentable na PO-223 (O Couso-Sobral) e PO-224 (Santo André de Xeve), das seguintes actuacións:</p>
    <p>• Elaboración dos proxectos relativos ás dúas actuacións referidas.</p>
    <p>• Elaboración, de ser o caso, de acordo co establecido no artigo 235 da Lei 9/2017, do 8 de novembro, de contratos do sector público, dos informes de supervisión dos referidos proxectos, así como a realización, de acordo co establecido no artigo 236 da Lei 9/2017, do 8 de novembro, de contratos do sector público, das actas de implantación dos referidos proxectos.</p>
    <p>• Elaboración dos informes de carácter técnico que, en relación co procedemento de adxudicación dos contratos de obra relativos a estas dúas actuacións, sexan solicitados polo órgano encomendante.</p>
    <p>• Dirección de execución das obras obxecto dos referidos contratos.</p>
    <p>– Os ditos documentos serán emitidos por persoal técnico cualificado da AXI.</p>
    <p>– Natureza e alcance da xestión encomendada: esta encomenda ten natureza intersubxectiva ao seren a Consellería de Infraestruturas e Mobilidade e a AXI órganos pertencentes á mesma consellería con personalidade xurídica propia.</p>
    <p>– Prazo de vixencia: a presente encomenda estará vinculada á execución do contrato das obras referenciadas e, en todo caso, rematará antes do 30 de xuño de 2024.</p>
    <p>– Supostos de finalización anticipada: por incumprimento total ou parcial dalgunha das partes ou por mutuo acordo.</p>
    <p>– Taxas: a encomenda non liquidará ningunha taxa a favor da AXI en concepto de custo polos servizos que se presten no seu desenvolvemento.</p>
    <p>Santiago de Compostela, 25 de marzo de 2022</p>
    <footer><p>A conselleira de Infraestruturas e Mobilidade<br>P.D. (Orde do 7.9.2017; DOG núm. 179, do 20 de setembro)<br>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

