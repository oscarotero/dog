---
date: '2022-04-05'
id: G0533-280322-0002
page: 21728
number: 66
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 25 de marzo de 2022 pola que se dá publicidade a unha encomenda
  de xestión de carácter técnico á Axencia Galega de Infraestruturas para a
  elaboración dos informes técnicos correspondentes na fase de adxudicación e a
  dirección de execución do contrato de obra para a construción da terminal de
  autobuses e dos elementos comúns coa remodelación da estación ferroviaria
  integrados na área intermodal da Coruña-San Cristóbal e dos contratos de
  servizo complementarios á obra correspondente.
range: Resolución
url: >-
  https://www.xunta.gal/dog/Publicados/2022/20220405/AnuncioG0533-280322-0002_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión de carácter técnico, da Consellería de Infraestruturas e Mobilidade á Axencia Galega de Infraestruturas, para a elaboración dos informes técnicos correspondentes na fase de adxudicación e a dirección de execución do contrato de obra para a construción da terminal de autobuses e dos elementos comúns coa remodelación da estación ferroviaria integrados na área intermodal da Coruña-San Cristóbal e dos contratos de servizo complementarios á obra correspondentes, que ten as seguintes características: </p>
    <p>1.1. Obxecto: esta encomenda terá por obxecto a realización das seguintes actuacións:</p>
    <p>• Respecto do contrato de obra:</p>
    <p>A elaboración dos informes de carácter técnico que, en relación co procedemento de adxudicación deste contrato, sexan solicitados polo órgano encomendante.</p>
    <p>A dirección de obra e as funcións de responsable do contrato nos termos do artigo 62 da LCSP do referido contrato.</p>
    <p>• Respecto dos contratos de servizo complementarios do contrato de obra, en concreto, o contrato do servizo de control e vixilancia das obras e o contrato do servizo de coordinación de seguridade e saúde, as funcións de responsable do contrato nos termos do artigo 62 da LCSP do referido contrato.</p>
    <p>1.2. Natureza e alcance da xestión encomendada: esta encomenda ten natureza intersubxectiva ao seren a Consellería de Infraestruturas e Mobilidade e a AXI órganos pertencentes á mesma consellería con personalidade xurídica propia.</p>
    <p>1.3. Prazo de vixencia: a presente encomenda está vinculada ao contrato de obra para a construción da terminal de autobuses e dos elementos comúns coa remodelación da estación ferroviaria integrados na área intermodal da Coruña-San Cristóbal, e aos seus contratos de servizo complementarios, polo que a súa duración finalizará cando remate a execución destes.</p>
    <p>1.4. Supostos de finalización anticipada: por incumprimento total ou parcial dalgunha das partes ou por mutuo acordo.</p>
    <p>1.5. Taxas: a encomenda non liquidará ningunha taxa a favor da AXI en concepto de custo polos servizos que se presten no seu desenvolvemento.</p>
    <p>Santiago de Compostela, 25 de marzo de 2022</p>
    <footer><p>A conselleira de Infraestruturas e Mobilidade<br>P.D. (Orde do 7.9.2017; DOG núm. 179, do 20 de setembro)<br>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

