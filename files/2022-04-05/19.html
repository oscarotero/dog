---
date: '2022-04-05'
id: G2018-310322-0001
page: 21870
number: 66
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 29 de marzo de 2022 pola que se modifica a Resolución do 15 de
  marzo de 2022 pola que se convocan probas selectivas para cubrir trinta e sete
  prazas da categoría profesional de técnico/a de servizos xerais, grupo III,
  pola quenda de promoción interna, vacantes no cadro de persoal laboral.
range: Resolución
url: >-
  https://www.xunta.gal/dog/Publicados/2022/20220405/AnuncioG2018-310322-0001_gl.html
---
<p>Mediante a Resolución do 15 de marzo de 2022 convocáronse probas selectivas para o acceso á categoría de técnico/a de servizos xerais, pola quenda de promoción interna. Esta convocatoria xorde da reforma da área de conserxerías, derivada da proposta de Plan para o persoal de administración e servizos 2019-2022, e implicou a unificación das anteriores categorías de auxiliar técnico/a informático e oficial de servizos nunha nova de auxiliar técnico/a de servizos, no grupo IV.1, así como a creación da nova categoría de técnico/a de servizos xerais, grupo III, obxecto da convocatoria. </p>
    <p>Outra consecuencia da modificación da área foi a apertura a varios grupos dos postos de nova creación, tanto os postos base coma os postos singularizados, polo que as persoas que superen o procedemento selectivo poden continuar ocupando con carácter definitivo o mesmo posto que ocupaban na antiga categoría; por iso, procede modificar a base 9 da convocatoria, que queda redactada como segue: </p>
    <p>9.1. A adxudicación ás persoas que superen o proceso selectivo das prazas obxecto de promoción comporta a amortización das prazas da categoría de orixe.</p>
    <p>Esta corrección implica abrir un novo prazo de presentación de solicitudes de 20 días naturais, contados a partir do día seguinte ao da publicación do anuncio desta resolución no Diario Oficial de Galicia, de acordo co establecido na base terceira da convocatoria.</p>
    <p>Os aspirantes que xa presentasen unha solicitude de participación non deben volver presentala. </p>
    <p>Contra esta resolución, que esgota a vía administrativa, poderase interpor recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, as persoas interesadas poderán interpor recurso potestativo de reposición, no prazo dun mes, perante o órgano que a ditou. Neste caso, non se poderá interpor o dito recurso contencioso-administrativo mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 29 de marzo de 2022</p>
    <footer><p>O reitor da Universidade de Santiago de Compostela<br>P.D. (Resolución do 28.3.2022)<br>Ernesto Xosé González Seoane<br>Vicerreitor de Profesorado</p></footer>

