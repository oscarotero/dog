---
date: '2002-02-21'
id: 33EE
page: 2
number: 38
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de decembro de 2001, da Xefatura Provincial de Estradas da
  Coruña, pola que se procede a efectua-lo cambio de titularidade do predio 92
  da expropiación para alargamento e mellora da C-550 Fisterra-Tui pola costa,
  termo municipal de Fisterra.
range: Resolución
url: 'https://www.xunta.gal/dog/Publicados/2002/20020221/Anuncio33EE_gl.html'
---
<p>Examinado o expediente instruído por instancia de Francisca Valdomar López, sobre titularidade do</p>
<p>predio referenciado, e resultando que en xullo de 1996 tivo lugar o levantamento da acta previa á ocupación do predio nº 92 a nome de Construccións Sixto.</p>
<p>Resultando que por Francisca Valdomar López foi reclamada a titularidade do predio nº 92. Achega ó expediente como proba acreditativa da titularidade copia da escritura de compravenda outorgada ante notario o 2 de agosto de 1983 a favor de Francisca Valdomar López.</p>
<p>Resultando que polo representante da Administración foi presentado ante esta xefatura escrito que se incorpora ó expediente mediante o cal se informa que, á vista da documentación achegada e realizadas as comprobacións oportunas, procede modifica-la titularidade do predio nº 92, o cal deberá figurar a nome de Francisca Valdomar López, con quen haberán de entenderse as sucesivas actuacións.</p>
<p>Considerando que de conformidade co disposto no artigo 105.2º da Lei 30/1992, do 26 de novembro, de réxime xurídico das administracións públicas e do procedemento administrativo común, a Administración en calquera momento poderá rectifica-los erros materiais, de feito ou aritméticos existentes nos seus actos.</p>
<p>Vistos a Lei de expropiación forzosa, do 16 de decembro de 1954, así como o seu Regulamento do 26 de abril de 1957 e demais disposicións legais de xeral aplicación.</p>
<p>Esta xefatura provincial, no uso das atribucións que lle confire o artigo 98 da Lei de expropiación forzosa vixente,</p>
<p>ACORDA:</p>
<p>Primeiro.-Estima-la solicitude formulada por Francisca Valdomar López sobre rectificación ó seu favor da titularidade do predio nº 92 do plano parcelario, o cal deberá figurar ó seu nome e con quen haberán de seguirse os sucesivos trámites do citado expediente.</p>
<p>Segundo.-Dispoñer que o representante da Administración proceda a efectua-las modificacións pertinentes como consecuencia do disposto no punto primeiro deste acordo.</p>
<p>O que comunico a vostede para o seu coñecemento e efectos, advertíndolle que contra esta resolución poderá interpoñer recurso de alzada ante o conselleiro de Política Territorial, Obras Públicas e Vivenda no prazo dun mes a partir do día da notificación desta resolución, recurso que poderá interpoñerse directamente ante a dita autoridade ou ben ante esta Xefatura Provincial de Estradas.</p>
<p>A Coruña, 18 de decembro de 2001.</p>
<p>José Luis Rodríguez Alonso</p>
<p>Enxeñeiro xefe provincial de Estradas da Coruña</p>

