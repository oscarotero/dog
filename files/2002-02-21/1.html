---
date: '2002-02-21'
id: 33AA
page: 2
number: 38
agency: CONSELLERÍA DE SANIDADE
section: I. DISPOSICIÓNS XERAIS
title: >-
  Orde do 25 de xaneiro de 2002 pola que se crean determinados ficheiros
  automatizados de datos de carácter persoal existentes na Consellería de
  Sanidade e no Servicio Galego de Saúde.
range: Orde
url: 'https://www.xunta.gal/dog/Publicados/2002/20020221/Anuncio33AA_gl.html'
---
<p>A Constitución española no seu artigo 18.4º dispón que a lei limitará o uso da informática para garanti-lo honor e a intimidade persoal e familiar dos cidadáns e o pleno exercicio dos seus dereitos.</p>
<p>Neste sentido, a Lei orgánica 15/1999, do 13 de decembro, de protección de datos de carácter persoal, regula o tratamento de datos de carácter persoal rexistrados en soporte físico, así como o uso posterior destes datos polos sectores público e privado.</p>
<p>A finalidade desta regulación é protexe-los dereitos fundamentais das persoas físicas e especialmente o seu honor e intimidade, tanto persoal como familiar.</p>
<p>No seu artigo 20.1º disponse que a creación, modificación ou supresión dos ficheiros das administracións públicas só poderá facerse por medio dunha disposición xeral publicada no Boletín Oficial del Estado ou diario oficial correspondente.</p>
<p>En consecuencia, en virtude das facultades que me confire o artigo 34.6º da Lei 1/1983, do 22 de febreiro, reguladora da Xunta de Galicia e do seu presidente, modificada parcialmente pola Lei 11/1998, do 20 de outubro,</p>
<p>DISPOÑO:</p>
<p>Artigo 1º.-Obxecto.</p>
<p>Esta orde ten por obxecto a creación dos ficheiros automatizados de datos de carácter persoal existentes na Consellería de Sanidade e no Servicio Galego de Saúde que se relacionan no anexo.</p>
<p>Artigo 2º.-Contido.</p>
<p>A información que, de acordo co artigo 20.2º da Lei orgánica 15/1999, do 13 de decembro, de protección de datos de carácter persoal, se esixe para as disposicións de creación de ficheiros, está contida no anexo desta orde, en cada un dos ficheiros creados.</p>
<p>Artigo 3º.-Finalidade e usos dos ficheiros.</p>
<p>Os datos de carácter persoal, rexistrados nos ficheiros automatizados da Consellería de Sanidade e do Servicio Galego de Saúde, creados pola presente orde só serán utilizados para os fins expresamente previstos no anexo e polo persoal debidamente autorizado.</p>
<p>Artigo 4º.-Cesión de datos.</p>
<p>No suposto de cesión de datos ás administracións públicas haberá que se ater ó disposto na normativa vixente respecto desta materia.</p>
<p>Artigo 5º.-Órgano responsable da seguridade dos ficheiros.</p>
<p>Será responsable da seguridade dos ficheiros o Servicio de Informática da Área Administrativa, dependente da Secretaría Xeral do Servicio Galego de Saúde.</p>
<p>Artigo 6º.-Medidas de seguridade.</p>
<p>As medidas de seguridade dos ficheiros, e en función do nivel en que estes se clasifican, están especificadas no correspondente documento de seguridade.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de xaneiro de 2002.</p>
<p>José Mª Hernández Cochón</p>
<p>Conselleiro de Sanidade</p>
<p>ANEXO</p>
<p>1. Programa galego para a detección da xordeira en período neonatal.</p>
<p>a) Finalidade e usos previstos para o ficheiro.</p>
<p>Soporte para o exercicio das funcións competencia da Consellería de Sanidade/Sergas na xestión das análises e interpretación, difusión e recomendacións dos test auditivos realizados a tódolos acabados de nacer antes de abandona-lo hospital, proporcionando información para a investigación médica e elaboración de estatísticas e indicadores que faciliten unha mellor ordenación e planificación sanitaria.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Acabados de nacer.</p>
<p>c) Procedemento de recollida de datos.</p>
<p>Formulario.</p>
<p>d) Estructura básica do ficheiro.</p>
<p>Base de datos.</p>
<p>e) Tipo de datos incluídos no ficheiro.</p>
<p>a) Datos de carácter persoal.</p>
<p>-Nome e apelidos do neno e da nai.</p>
<p>-Concello.</p>
<p>-Sexo.</p>
<p>b) Datos de saúde.</p>
<p>-Datos relativos á enfermidade.</p>
<p>f) Cesións e transferencias previstas.</p>
<p>Ningunha.</p>
<p>g) Órgano responsable do ficheiro.</p>
<p>Dirección Xeral de Saúde Pública.</p>
<p>h) Servicios ou unidades ante os que se poderán</p>
<p>exerce-los dereitos de acceso, rectificación, cancelación e oposición.</p>
<p>Dirección Xeral de Saúde Pública.</p>
<p>i) Nivel de seguridade.</p>
<p>Alto.</p>
<p>2. Programa galego para a prevención do cancro de mama.</p>
<p>a) Finalidade e usos previstos para o ficheiro.</p>
<p>Soporte para o exercicio das funcións competencia da Consellería de Sanidade/Sergas na xestión do programa destinado á realización das probas necesarias para a detección e diagnóstico do cancro de mama, proporcionando información para a investigación médica e elaboración de estatísticas e indicadores que faciliten unha mellor ordenación e planificación sanitaria.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Mulleres entre os 50 e 64 anos.</p>
<p>c) Procedemento de recollida de datos.</p>
<p>Formulario.</p>
<p>d) Estructura básica do ficheiro.</p>
<p>Base de datos.</p>
<p>e) Tipo de datos incluídos no ficheiro.</p>
<p>a) Datos de carácter persoal.</p>
<p>-Nome e apelidos.</p>
<p>-Enderezo.</p>
<p>-Sexo.</p>
<p>b) Datos de saúde.</p>
<p>-Datos relativos á saúde.</p>
<p>f) Cesións e transferencias previstas.</p>
<p>Ningunha.</p>
<p>g) Órgano responsable do ficheiro.</p>
<p>Dirección Xeral de Saúde Pública.</p>
<p>h) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Dirección Xeral de Saúde Pública.</p>
<p>i) Nivel de seguridade.</p>
<p>Alto.</p>
<p>3. Carné de manipulador de alimentos.</p>
<p>a) Finalidade e usos previstos para o ficheiro.</p>
<p>Soporte para o exercicio das funcións competencia da Consellería de Sanidade/Sergas na xestión do carné</p>
<p>de manipulador de alimentos, proporcionando información para a investigación médica e elaboración de estatísticas e indicadores que faciliten unha mellor ordenación e planificación sanitaria.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Persoas que queiran obte-lo carné de manipulador de alimentos. Instructores.</p>
<p>c) Procedemento de recollida de datos.</p>
<p>Solicitudes.</p>
<p>d) Estructura básica do ficheiro.</p>
<p>Base de datos.</p>
<p>e) Tipo de datos incluídos no ficheiro.</p>
<p>a) Datos de carácter persoal.</p>
<p>-Nome e apelidos.</p>
<p>-Data de nacemento.</p>
<p>-Enderezo.</p>
<p>b) Datos de carácter identificativo.</p>
<p>-NIF.</p>
<p>c) Outros datos.</p>
<p>-Nome e apelidos do instructor.</p>
<p>-Datos de centros, actividade e zona veterinaria.</p>
<p>f) Cesións/transferencias previstas.</p>
<p>Ningunha.</p>
<p>g) Órgano responsable do ficheiro.</p>
<p>Dirección Xeral de Saúde Pública.</p>
<p>h) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Dirección Xeral de Saúde Pública.</p>
<p>i) Nivel de seguridade.</p>
<p>Baixo.</p>
<p>4. Rexistro de tumores.</p>
<p>a) Finalidade e usos previstos para o ficheiro.</p>
<p>Soporte para o exercicio das funcións competencia da Consellería de Sanidade/Sergas no coñecemento da incidencia de tumores na nosa comunidade, a súa distribución xeográfica e a súa evolución no tempo. Facilita-la optimización das actividades relacionadas co tratamento dos casos de tumores que se presentan dentro da Comunidade Autónoma de Galicia, proporcionando información para a investigación médica e elaboración de estatísticas e indicadores que faciliten unha mellor ordenación e planificación sanitaria.</p>
<p>b) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Pacientes ós que se lles detecte algún tipo de tumor.</p>
<p>c) Procedemento de recollida de datos.</p>
<p>Formulario.</p>
<p>d) Estructura básica do ficheiro.</p>
<p>Base de datos.</p>
<p>e) Tipo de datos incluídos no ficheiro.</p>
<p>a) Datos de carácter persoal.</p>
<p>-Nome e apelidos do enfermo.</p>
<p>-Domicilio.</p>
<p>-Sexo.</p>
<p>b) Datos de carácter identificativo.</p>
<p>-DNI.</p>
<p>c) Datos de saúde.</p>
<p>-Datos relativos á enfermidade.</p>
<p>f) Cesións e transferencias previstas.</p>
<p>Ningunha.</p>
<p>g) Órgano responsable do ficheiro.</p>
<p>Dirección Xeral de Saúde Pública.</p>
<p>h) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Dirección Xeral de Saúde Pública.</p>
<p>i) Nivel de seguridade.</p>
<p>Alto.</p>

