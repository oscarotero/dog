---
date: '2003-01-02'
id: AB2
page: 23
number: 1
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 28 de novembro de 2002, da Dirección Provincial de Lugo, pola
  que se anuncia a contratación, polo procedemento aberto, mediante concurso e
  tramitación anticipada do expediente de gasto, do concurso público 2/2002,
  para a limpeza completa do edificio da rúa Montevideo, número 9 e da Unidade
  de Control da Prestación Farmacéutica, sita na avenida Dr. García Portela, 11,
  baixo, de Lugo.
range: Resolución
url: 'https://www.xunta.gal/dog/Publicados/2003/20030102/AnuncioAB2_gl.html'
---
<p>A Dirección Provincial do Sergas de Lugo, en virtude das atribucións que lle foron delegadas conforme o establecido no número 3 f) do artigo 25º do Decreto 45/2002, do 8 de febreiro (DOG 20 de febreiro), polo que se establece a estructura orgánica do Servicio Galego de Saúde, convoca concurso público, polo procedemento aberto e tramitación anticipada do expediente de gasto, para a limpeza completa do edificio da rúa Montevideo, nº 9 e da Unidade de Control da Prestación Farmacéutica, sita na avenida Dr. García Portela, 11 baixo, de Lugo.</p>
<p>1. Obxecto e orzamento.</p>
<p>Limpeza completa do edificio da rúa Montevideo, 9, de Lugo e do baixo da avenida Dr. García Portela, 11 baixo, de Lugo.</p>
<p>Orzamento:</p>
<p>Ano 2003, 63.000 A (IVE incluído).</p>
<p>2. Variantes.</p>
<p>Admítense variantes.</p>
<p>3. Prazo de execución.</p>
<p>Desde a formalización do contrato, cunha duración ata o 31 de decembro de 2003, admitíndose a posibilidade de prórroga.</p>
<p>4. Documentos de interese para os licitadores.</p>
<p>A documentación deste concurso pode ser solicitada no Servicio de Xestión Económica e Investimentos, da Dirección Provincial do Sergas, na rúa Montevideo nº 9, 27001 Lugo, teléfono 982 29 69 17; fax 982 29 69 07.</p>
<p>5. Criterios de adxudicación.</p>
<p>Organización do servicio, con definición do plan de limpezas rutineiras e especiais, distribución do persoal, etc: ata 35 puntos.</p>
<p>Oferta económica: ata 30 puntos.</p>
<p>Achega de melloras: ata 25 puntos.</p>
<p>Calidade do servicio, certificación de calidade, procedementos de limpeza, productos, maquinaria, equipamento do persoal, etc: ata 10 puntos.</p>
<p>6. Solvencia económica e financeira e solvencia técnica.</p>
<p>Acreditación por un ou varios dos medios contidos nos artigos 16 e 19 do texto refundido da Lei de contratos das administracións públicas.</p>
<p>7. Presentación de proposicións.</p>
<p>No rexistro da Dirección Provincial do Sergas en Lugo, rúa Montevideo, nº 9, 27001, Lugo, sen prexuízo do determinado no artigo 38 da Lei 30/1992, do 26 de novembro, deréxime xurídico das administracións públicas (BOE do de novembro) antes das 14 horas do decimo quinto día natural contado a partir do seguinte ó da publicación no DOG.</p>
<p>Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Sergas de Lugo a remisión da oferta, mediante fax ou telegrama no mesmo día.</p>
<p>8. Apertura de proposicións.</p>
<p>Realizaraa a mesa de contratación, reunida en acto público na sala de xuntas da Dirección Provincial do Sergas en Lugo, ás 11.30 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>9. Documentación que hai que presentar.</p>
<p>A que figura no prego de cláusulas administrativas particulares.</p>
<p>10. Anuncios.</p>
<p>Os anuncios do presente concurso serán por conta da empresa adxudicataria. O seu importe máximo será de 750 A.</p>
<p>Lugo, 28 de novembro de 2002.</p>
<p>Eugenia Lázare Vila</p>
<p>Directora provincial de Lugo</p>

