---
date: '1998-06-03'
id: CEAE
page: 6100
number: 105
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Edicto do 7 de maio de 1998, da Dirección Xeral de Recursos Mariños, polo que
  se lle notifica a Ramiro Camiña Castro a resolución desta consellería do 27 de
  xaneiro de 1998 en relación co acordo de incoación de procedemento referido ó
  expediente de subvención PE 205A 96/35-5.
range: Edicto
url: 'https://www.xunta.gal/dog/Publicados/1998/19980603/AnuncioCEAE_gl.html'
---
<p>De conformidade co disposto no artigo 59 da Lei 30/1992, de réxime xurídico das administracións públicas e do procedemento administrativo común, ó ser devolta en tres ocasións polo servicio de correos de Poio, Sanxenxo e Vilagarcía de Arousa a resolución enviada no seu día, notifícaselle a Ramiro Camiña Castro, que ten como último domicilio coñecido: r/ Valdemós, 95, Raxó-Poio (Pontevedra), a resolución da Consellería de Pesca, Marisqueo e Acuicultura, relativa ó acordo de incoación de procedemento de reintegro de pagamentos indebidos correspondente ó expediente de subvención de acuicultura número PE 205A 96/35-5 para a construcción dun barco auxiliar de bateas.</p>
<p>Santiago de Compostela, 7 de maio de 1998.</p>
<p>Javier Pereiro Muñoz</p>
<p>Director xeral de Recursos Mariños</p>
<p>ANEXO</p>
<p>Asunto: acordo de incoación de procedemento de reintegro de pagamentos indebidos, expediente PE 205A 96/35-5 sobre a construcción dun barco auxiliar de bateas.</p>
<p>Antecedentes: examinado o expediente de referencia por persoal funcionario da Dirección Xeral de Recursos Mariños, que fora presentado por Ramiro Camiña Castro na Consellería de Pesca, Marisqueo e Acuicultura, poño no seu coñecemento os seguintes,</p>
<p>Feitos:</p>
<p>1º Que, Ramiro Camiña Castro, con DNI nº 35.286.830-T e domicilio en Valdemós, 95, Raxó-Poio (Pontevedra), presentou na convocatoria de 1996 un expediente de subvención para a construcción dun barco auxiliar de bateas.</p>
<p>2º Que os custos elixibles aprobados pola Consellería de Pesca, Marisqueo e Acuicultura ascendían á cantidade de 49.900.000 pesetas, para realizar nos anos 1996 por importe de 4.990.000 ptas. e en 1997 por importe de 44.910.000 ptas.</p>
<p>3º As subvencións aprobadas para estes investimentos ascendían a: 2.994.000 ptas. no ano 1996, e 26.946.000 ptas. en 1997.</p>
<p>4º Que con data do 5-9-1996 se asinou un contrato-programa entre a Consellería de Pesca, Marisqueo e Acuicultura e Ramiro Camiña Castro, onde se recollían as condicións para a execución do proxecto aprobado e as da percepción das subvencións aprobadas.</p>
<p>5º Que por parte do beneficiario se xustificaron os investimentos correspondentes ó ano 1996 por importe de 4.990.000 ptas. mediante factura (nº H00023 do 23-10-1996), do estaleiro Varaderos Piñeiro de Meira-Moaña (Pontevedra), polo concepto de posta de quilla e ensamblaxe en aceiro.</p>
<p>6º Que dado que en 1996 o beneficiario cumpriu co subscrito no contrato-programa e co establecido no Art. 13 da Orde do 25-1-1995, por parte da Consellería de Pesca, Marisqueo e Acuicultura se tramitou o correspondente pagamento da subvención (Art. 14 da orde) por importe de 2.994.000 ptas.; cantidade que foi transferida ó nº da conta bancaria 2091-0532-3040001770 da que era titular o beneficiario Ramiro Camiña Castro.</p>
<p>7º Que o beneficiario non levou a cabo en 1997 a execución dos investimentos previstos para esa anualidade, incumprindo polo tanto o obxecto da subvención.</p>
<p>Fundamentos xurídicos:</p>
<p>De acordo co establecido en:</p>
<p>1º Art. 12 da Orde do 25-1-1995 (DOG nº 27, do 8-2-1995) que establece: «Os investimentos correspondentes a cada exercicio económico deberán estar realizados antes do día 15 de outubro do exercicio correspondente».</p>
<p>2º Art. 13 da mesma orde: «finalizado o investimento de que se trate, os interesados deberán presentar antes do día 1 de novembro, na delegación territorial ou comarcal, a documentación correspondente».</p>
<p>E seguindo o procedemento establecido no Art. 8 do Real decreto 2225/1993, do 17 de decembro de 1993, Regulamento de procedemento para concesión das subvencións públicas (BOE nº 312, do 30 de decembro de 1993), a Consellería de Pesca, Marisqueo e Acuicultura, tomou o seguinte, acordo:</p>
<p>Incoación de procedemento de reintegro de pagamentos indebidos a Ramiro Camiña Castro.</p>
<p>Concédeselle ó interesado un prazo de 10 días hábiles, contados a partir do seguinte á recepción da súa notificación, para alegar e presenta-los documentos e xustificacións que coide pertinentes, ante a Dirección Xeral de Recursos Mariños da Consellería de Pesca, Marisqueo e Acuicultura en Santiago de Compostela, de acordo co establecido no Art. 84 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro de 1992), como trámite de audiencia.</p>
<p>Santiago de Compostela, 27 de xaneiro de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>5066</p>

