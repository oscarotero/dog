---
date: '1998-06-03'
id: CE3E
page: 6045
number: 105
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 29 de abril de 1998 pola que se clasifica como de interese benéfico
  social a Fundación Benéfica Nuestra Señora de Fátima.
range: Orde
url: 'https://www.xunta.gal/dog/Publicados/1998/19980603/AnuncioCE3E_gl.html'
---
<p>Visto o expediente de clasificación da Fundación Benéfica Nuestra Señora de Fátima con domicilio en Lugo.</p>
<p>Supostos de feito.</p>
<p>1. Gerardo Rodríguez Encinas na súa calidade de presidente do padroado da fundación, en escrito do 7 de abril de 1998, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Molíns de Rei, o día 1 de abril de 1998, ante o notario do Ilustre Colexio de Cataluña, Manuel Ángel Martínez García co número setecentos sete do seu protocolo, por Gerardo Rodríguez Encinas, Hassan Mourinou e Paula Cristina Azevedo Correa, que interveñen no seu propio nome e dereito.</p>
<p>3. Segundo consta no artigo oito dos seus estatutos os fins da fundación son a asistencia socio-sanitaria de todo tipo de anciáns e minusválidos, a asistencia social a mulleres desamparadas, a asistencia e desintoxicación de alcohólicos e drogodependentes e a prestación de axudas ós galegos necesitados que residen fóra do territorio da Comunidade Autónoma, especialmente fóra do territorio español, e a promoción da súa reintegración social e do seu regreso á Comunidade Autónoma.</p>
<p>4. O padroado da fundación estará constituído por Gerardo Rodríguez Encinas como presidente, Hassan Mourinou como secretario e Paula Cristina Azevedo Correa como tesoureira.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como de interese benéfico social da Fundación Benéfica Nuestra Señora de Fátima, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese benéfico social e a súa adscrición á Consellería de Sanidade e Servicios Sociais</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral</p>
<p>de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º.c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 27 de abril de 1998.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese benéfico social a Fundación Benéfica Nuestra Señora de Fátima e adscribila á Consellería de Sanidade e Servicios Sociais que exercerá plenamente o protectorado sobre ela.</p>
<p>Santiago de Compostela, 29 de abril de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>5045</p>

