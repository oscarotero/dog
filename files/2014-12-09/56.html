---
date: '2014-12-09'
id: G0181-241114-0001
page: 50543
number: 235
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 21 de novembro de 2014 polo que se fai pública a Resolución do 18
  de novembro de 2014 pola que se aproba definitivamente a delimitación da liña
  límite de edificación da estrada autonómica OU-151, no seu treito situado
  entre os puntos quilométricos 0+120 ao 0+380.
range: Anuncio
url: >-
  https://www.xunta.gal/dog/Publicados/2014/20141209/AnuncioG0181-241114-0001_gl.html
---
<p>Con data do 18 de novembro de 2014, a conselleira de Medio Ambiente, Territorio e Infraestruturas emitiu resolución de aprobación definitiva da delimitación da liña límite de edificación da estrada autonómica OU-151, no seu treito situado entre os puntos quilométricos 0+120 ao 0+380, co seguinte contido:</p>
    <p>«Antecedentes:</p>
    <p>1. O Concello de Piñor solicitou o pasado 13 de marzo de 2014 a redución da liña límite de edificación da estrada autonómica OU-151, no seu treito situado entre os puntos quilométricos 0+120 ao 0+380 da antedita estrada, en aplicación da excepcionalidade recollida no artigo 41.3 da Lei 8/2013, do 28 de xuño, de estradas de Galicia.</p>
    <p>2. A Área de Planificación e Programación emitiu informe ao respecto, o 7 de xullo de 2014, e elaborou un plano en que se establecía unha delimitación proposta para a liña límite de edificación da estrada autonómica OU-151 (N-525-Loeda-N-525), no seu treito situado entre os puntos quilométricos 0+120 ao 0+380.</p>
    <p>3. Mediante Resolución do 21 de xullo de 2014, a Dirección da Axencia Galega de Infraestruturas aprobou, ao abeiro do establecido no artigo 41.3 da Lei 8/2013, do 28 de xuño, de estradas de Galicia, con carácter provisional a delimitación anterior, e resolveu tramitala segundo o procedemento establecido no artigo 85 do Regulamento xeral de estradas, aprobado polo Real decreto 1812/1994, do 2 de setembro.</p>
    <p>4. A delimitación provisional foi sometida a información pública, durante o prazo de trinta días hábiles, mediante Anuncio do 4 de agosto de 2014, publicado no Diario Oficial de Galicia número 155, do luns 18 de agosto de 2014, e no taboleiro de anuncios do Concello de Piñor, co fin de que calquera persoa física ou xurídica formulase as alegacións que considerase pertinentes.</p>
    <p>5. O expediente estivo exposto ao público, en días e horas hábiles de oficina, nos locais da Axencia Galega de Infraestruturas en Santiago de Compostela e na casa do concello de Piñor.</p>
    <p>6. Mediante informe do 26 de setembro 2014, a Área de Planificación e Programación indicou que non se presentaron alegacións durante o período de información pública da delimitación provisional e que tampouco emitiron ningún informe ao respecto as entidades locais consultadas.</p>
    <p>Consideracións legais:</p>
    <p>A conselleira de Medio Ambiente, Territorio e Infraestruturas é competente para resolver o expediente de delimitación da liña límite de edificación previsto no artigo 41.3 da Lei 8/2013, do 28 de xuño, de estradas de Galicia, ao abeiro do indicado no artigo 85.4 do Regulamento xeral de estradas, aprobado polo Real decreto 1812/1994, do 2 de setembro, por analoxía coa estrutura da Administración xeral do Estado.</p>
    <p>Visto todo o que antecede e, en particular, o informe de resposta da Área de Planificación e Programación, </p>
    <h2>RESOLVO:</h2>
    <p>1. Aprobar, ao abeiro do establecido no artigo 41.3 da Lei 8/2013, do 28 de xuño, de estradas de Galicia, con carácter definitivo, a delimitación da liña límite de edificación da estrada autonómica OU-151, no seu treito situado entre os puntos quilométricos 0+120 ao 0+380, segundo o plano que se xunta, que supón as seguintes reducións, con respecto ao establecido con carácter xeral na antedita lei:</p>
    <p>a) A 8 metros desde o eixe da estrada, entre os puntos quilométricos 0+120 e 0+360, na marxe dereita da estrada OU-151.</p>
    <p>b) A 8 metros desde o eixe da estrada, entre os puntos quilométricos 0+170 e 0+380, na marxe esquerda da estrada OU-151.</p>
    <p>Contra esta resolución de aprobación, con carácter definitivo na vía administrativa, cabe interpor potestativamente o recurso de reposición ante o mesmo órgano que o ditou no prazo dun mes, contado a partir do día seguinte ao da súa publicación no Diario Oficial de Galicia, segundo establecen os artigos 116.1º e 117 da Lei 30/1992, do 26 de novembro.</p>
    <p>Porén, poderase impugnar directamente o acto que se notifica ante a orde xurisdicional contencioso-administrativa (artigo 116.1º da Lei 30/1992, do 26 de novembro). Para tal efecto, poderase interpor recurso contencioso-administrativo, no prazo de dous meses contados desde o día seguinte ao desta publicación, ante o Tribunal Superior de Xustiza de Galicia.</p>
    <p>No caso de que se interpoña o recurso de reposición non se poderá interpor o recurso contencioso-administrativo ata que sexa resolto expresamente ou se teña producido a desestimación presunta do recurso de reposición interposto».</p>
    <p>O que se fai público para o seu coñecemento xeral.</p>
    <p>Santiago de Compostela, 21 de novembro de 2014</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

