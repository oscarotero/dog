---
date: '2014-12-09'
id: G0244-041214-0002
page: 50337
number: 235
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 3 de decembro de 2014, da Dirección Xeral de Administración
  Local, pola que se procede a designar os membros e a facer pública a
  composición do xurado que analizará e valorará as solicitudes das entidades
  que aspiran aos premios Coopera Galicia Entidades Locais correspondentes ao
  ano 2014.
range: Resolución
url: >-
  https://www.xunta.gal/dog/Publicados/2014/20141209/AnuncioG0244-041214-0002_gl.html
---
<p>En virtude da habilitación conferida pola disposición derradeira segunda da Orde do 16 de xuño de 2014 pola que se establecen as bases reguladoras e a convocatoria pública dos premios Coopera Galicia Entidades Locais 2014, para impulsar e difundir as iniciativas de asociacionismo municipal, mediante a distinción pública dos proxectos piloto de xestión compartida de servizos promovidos por agrupacións de concellos, mancomunidades, consorcios locais e áreas metropolitanas da Comunidade Autónoma de Galicia (DOG núm. 119, do 25 de xuño), e de conformidade co establecido nos artigos 2.5, 4.6 e 7 da mesma orde, en relación coa composición do xurado encargado da análise e selección das solicitudes</p>
    <h2>DISPOÑO:</h2>
    <p>Primeiro. Designar os membros do xurado de selección que deberá analizar e valorar as solicitudes que concorren aos premios Coopera Galicia Entidades Locais correspondentes ao ano 2014 e facer pública a súa composición, que é a que figura no anexo a esta resolución.</p>
    <p>Segundo. Tomar razón da delegación efectuada polo presidente da Federación Galega de Municipios e Provincias (Fegamp) no seu vicepresidente executivo.</p>
    <p>Terceiro. Esta resolución entrará en vigor o mesmo día da súa publicación.</p>
    <p>Santiago de Compostela, 3 de decembro de 2014</p>
    <footer><p>José Alberto Pazos Couñago<br>Director xeral de Administración Local</p></footer>
    <h2>Anexo</h2>
    <p>Xurado</p>
    <p>Presidente: </p>
    <p>– José Alberto Pazos Couñago, director xeral de Administración Local.</p>
    <p>Vicepresidente: </p>
    <p>– Alfonso Villares Bermúdez, vicepresidente executivo da Federación Galega de Municipios e Provincias (Fegamp), por delegación do seu presidente.</p>
    <p>Vogais:</p>
    <p>– Xosé Crespo Iglesias, alcalde de Lalín, por designación da Fegamp, en representación das deputacións provinciais.</p>
    <p>– Alfredo García Rodríguez, alcalde do Barco de Valdeorras, por designación da Fegamp.</p>
    <p>– Sandra González Álvarez, alcaldesa de Tomiño, por designación da Fegamp.</p>
    <p>– Teresa Carballeira Rivera, profesora titular de Dereito Administrativo da Universidade de Santiago de Compostela, designada pola Dirección Xeral de Administración Local.</p>
    <p>– José Manuel Pardellas Rivera, funcionario de Administración local con habilitación de carácter estatal, subescala de Intervención-Tesouraría, categoría superior, designado pola Dirección Xeral de Administración Local.</p>
    <p>Secretaria:</p>
    <p>– Raquel Bahillo Varela, subdirectora xeral de Xestión e Cooperación Económica coas Entidades Locais da Dirección Xeral de Administración Local, que actuará con voz e sen voto.</p>

