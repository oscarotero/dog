---
date: '2002-01-30'
id: 216E
page: 1
number: 22
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: II. AUTORIDADES E PERSOAL
title: >-
  Orde do 24 de xaneiro de 2002 pola que se nomea a Julio Astray Túñez vocal do
  padroado da fundación benéfica Manuel Ventura Figueroa.
range: Orde
url: 'https://www.xunta.gal/dog/Publicados/2002/20020130/Anuncio216E_gl.html'
---
<p>Por orde desta consellería, do 2 de novembro de 1995 (DOG nº 213, do 7 de novembro), procedeuse á regulación, con carácter provisional, do padroado da fundación Manuel Ventura Figueroa, instituído no ano 1784 polos testamenteiros de Manuel Ventura Figueroa, patriarca das Indias, arcebispo de Laodicea e gobernador do Consello e Cámara de Castela.</p>
<p>Restablecida a actividade fundacional e con obxecto de conseguir unha maior funcionalidade para a consecución dos fins fundacionais, fíxose necesario proceder á modificación do padroado regulado pola citada Orde do 2 de novembro de 1995 e, en consecuencia, dictouse a Orde do 2 de novembro de 2001 (DOG nº 87, do 7 de maio) pola que se modifica a do 2 de novembro de 1995, pola que se nomea con carácter provisional o padroado da fundación.</p>
<p>No artigo único desta orde noméase con carácter provisional o padroado da fundación e correspóndelle á Consellería da Presidencia, Relacións Institucionais e Administración Pública a designación de tres vocais, dos que alomenos dous serán parentes do fundador.</p>
<p>Na súa virtude,</p>
<p>DISPOÑO:</p>
<p>Artigo único.-Nomear a Julio Astray Túñez, en grao de parentesco 2º con 8º co fundador, vocal do padroado da fundación benéfica Manuel Ventura Figueroa.</p>
<p>Disposición adicional</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 24 de xaneiro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

