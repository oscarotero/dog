---
date: '2002-01-04'
id: B5A
page: 93
number: 3
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 12 de decembro de 2001, pola que se declara a alienabilidade dunha
  caseta de legoeiros, no p.k. 23,595 da estrada C-543.
range: Orde
url: 'https://www.xunta.gal/dog/Publicados/2002/20020104/AnuncioB5A_gl.html'
---
<p>Polo Decreto 295/2001, do 8 de novembro (DOG nº 230, do 28 de novembro), desafectouse un inmoble da Comunidade Autónoma de Galicia transferido en virtude do Real decreto 3317/1982, do 24 de xullo, modificado polo Real decreto 2708/1983, do 21 de setembro, sobre transferencias de funcións e servicios da Administración do Estado á Comunidade Autónoma de Galicia en materia de estradas.</p>
<p>Unha vez obtida a inscrición no correspondente rexistro da propiedade do ben inmoble a nome da Comunidade Autónoma de Galicia, procede declara-la súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e artigo 60 do Decreto 50/1989, do 9 de marzo, polo que</p>
<p>se aproba o seu regulamento, co obxecto de posibilita-lo tráfico deste ben patrimonial.</p>
<p>En virtude do anteriormente exposto, tendo en conta a proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.-Declárase a alienabilidade do ben inmoble que se describe a continuación: terreo con casa e patio (caseta de legoeiros), situada no punto quilométrico 23,595 da estrada C-543, lugar de Ousoño, municipio de Noia (A Coruña), dunha superficie aproximada de 300 m, na actualidade 236,9 m, que estrema: norte, con José Liso Dorado, hoxe Ramona Barreiro Alonso; sur, estrada C-543 Santiago de Compostela-Noia; leste, José Liso Dorado, hoxe Ramona Barreiro Alonso; oeste, José Ventura Blanco Vidal, hoxe Manuel Caldas Blanco.</p>
<p>Inscrito no Rexistro da Propiedade de Noia no tomo 1.037, libro 215, folio 29, predio nº 16.200, inscrición 1ª.</p>
<p>Santiago de Compostela, 12 de decembro de 2001.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

