---
date: '1995-07-21'
id: 2CE2
page: 5
number: 140
agency: CONSELLERÍA DE INDUSTRIA E COMERCIO
section: VI. ANUNCIOS
title: Edicto de información pública sobre o levantamento de actas previas.
range: Edicto
url: 'https://www.xunta.gal/dog/Publicados/1995/19950721/Anuncio2CE2_gl.html'
---
<p>En cumprimento do disposto nos artigos 52 da Lei de expropiación forzosa, do 16 de decembro de 1954, e 31 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, e declarada polo Decreto 164/1995 (Diario Oficial de Galicia nº 113, do 14-6-1995) a urxente ocupación dos bens e dereitos afectados que se indican na relación que se publicou no BOP de Lugo, do 24-9-1994, fáiselles saber a tódolos afectados pola execución do proxecto liña M.T. ós centros de transformación de Reigada e Butano no concello de Monforte de Lemos, propiedade da empresa Unión Eléctrica-Fenosa, S.A., con domicilio na Coruña, r/ Fernando Macías, 2, que o representante da Administración dará comezo, sobre o terreo, ó levantamento das actas previas á ocupación dos predios contidos nas relacións publicadas no BOP de Lugo do 24-9-1994 e expostas nos taboleiros oficiais</p>
<p>das casas dos concellos e no desta Delegación Provincial en Lugo, rúa Pascual Veiga, 12-14.</p>
<p>Advírteselles ós interesados afectados, que recibirán unha notificación individual na que se lles sinalarán o día e a hora en que terá lugar o levantamento das actas, que poderán formular alegacións por escrito perante esta delegación ata o momento do dito levantamento, para os únicos efectos de rectificaren posibles erros na relación dos bens afectados.</p>
<p>Lugo, 14 de xuño de 1995.</p>
<p>Jesús Bendaña Suárez</p>
<p>Delegado provincial de Lugo</p>
<p>95-5105</p>

