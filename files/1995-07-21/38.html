---
date: '1995-07-21'
id: 2CE6
page: 5
number: 140
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Orde do 13 de xullo de 1995 pola que se modifica a Orde do 27 de abril de
  1995, pola que se convoca concurso para a adxudicación de lotes na zona de
  interese nacional da lagoa de Antela (Ourense).
range: Orde
url: 'https://www.xunta.gal/dog/Publicados/1995/19950721/Anuncio2CE6_gl.html'
---
<p>De conformidade co establecido no Decreto 118/1973, do 12 de xaneiro, polo que se aproba o texto da Lei de reforma e desenvolvemento agrario, sobre a adxudicación de explotacións agrarias, por Orde do 27 de abril de 1995 (DOG nº 114, do 15 de xuño) convocouse concurso para a adxudicación de lotes na zona de interese nacional da lagoa de Antela (Ourense).</p>
<p>No artigo 3.c da dita orde establécese como mérito preferente para a adquisición da condición de adxudicatario ter cultivado, persoal e ininterrompidamente, durante os dous últimos anos algunha das parcelas obxecto do presente concurso. O dito requisito podería parecer que premiaría ós posuidores actuais, discriminando a outros posibles licitadores que non tiveron ocasión de cultiva-las parcelas. En consecuencia, de conformidade co disposto no artigo 30.1º 3 do Estatuto de autonomía de Galicia e no uso das competencias que me confire a Lei 1/1983, reguladora da Xunta e do seu presidente,</p>
<p>DISPOÑO:</p>
<p>Artigo único.</p>
<p>Suprímese a letra c) do artigo 3 da Orde do 27 de abril de 1995, pola que se convoca concurso para a adxudicación de lotes na zona de interese nacional da lagoa de Antela (Ourense).</p>
<p>Disposición adicional.</p>
<p>O prazo de presentación de solicitudes a que fai referencia o artigo 4 da orde citada comezará a computarse á entrada en vigor da presente orde.</p>
<p>Disposición derradeira.</p>
<p>A presente disposición entrará en vigor o día seguinte ó da súa publicación no DOG.</p>
<p>Santiago de Compostela, 13 de xullo de 1995.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>5106</p>

