---
date: '1995-07-21'
id: 2CEE
page: 5
number: 140
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 4 de maio de 1995, do Servicio de Estructuras e Desenvolvemento
  Rural de Pontevedra, pola que se anuncia a toma de posesión dos predios de
  reemprazo na zona de Bodaño (Vila de Cruces-Pontevedra).
range: Resolución
url: 'https://www.xunta.gal/dog/Publicados/1995/19950721/Anuncio2CEE_gl.html'
---
<p>Ponse en coñecemento de tódolos interesados na concentración parcelaria da zona de Bodaño (Vila de Cruces-Pontevedra), que co obxecto de que tomen posesión provisional deles, póñense á disposición dos respectivos propietarios os predios de reemprazo, fixándose como data límite para a dita toma de posesión o 5 de xuño de 1995, a falta de acordo do pro</p>
<p>pietario deles e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles, contados desde o 6 de xuño de 1995, os interesados poderán reclamar, achegando dictame pericial de todos e cada un dos predios, sobre diferencias superiores ó dous por cento, entre a cabida real dos novos predios e a que consta no expediente de concentración</p>
<p>De acordo co artigo 45 da devandita lei, o propietario que non permita a toma de posesión dos predios será obxecto de compulsión directa, logo de apercibimiento ou instrucción dun expediente incoado para o efecto.</p>
<p>Así mesmo, ponse en coñecemento de todos, que a posesión dos predios de reemprazo outorga a aqueles que no acordo de concentración figuren como adxudicatarios, os medios de defensa establecidos polas leis. Advírtese que todo aquel que non abandone a posesión na data antes fixada poderá verse privado das colleitas, a falta de acordo co adxudicatario.</p>
<p>Pontevedra, 4 de maio de 1995.</p>
<p>José Félix Hernáez Ruiz</p>
<p>Xefe do Servicio de Estructuras e Desenvolvemento Rural de Pontevedra</p>
<p>95-4670</p>

