---
date: '2014-09-25'
id: O3G1-170914-0001
page: 42220
number: 183
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 17 de setembro de 2014 sobre ampliación dos prazos establecidos
  nos artigos 2 e 21 da Resolución do 23 de decembro de 2013 pola que se
  establecen as bases reguladoras e se anuncia a convocatoria anticipada de
  subvencións para o exercicio 2014, en réxime de concorrencia competitiva, para
  proxectos de aforro e eficiencia enerxética referidos á renovación das
  instalacións de iluminación pública exterior existentes nos concellos de
  Galicia (ILE), cofinanciadas polo Fondo Europeo de Desenvolvemento Rexional no
  marco do programa operativo Feder-Galicia 2007-2013 (Diario Oficial de Galicia
  número 18, do 28 de xaneiro de 2014).
range: Resolución
url: >-
  https://www.xunta.gal/dog/Publicados/2014/20140925/AnuncioO3G1-170914-0001_gl.html
---
<p><img src="/dog/Publicados/2014/20140925/AnuncioO3G1-170914-0001_gl-web-images/PROXECTO%20COFINANCIADO_fmt.jpeg" alt="missing image file"></p>
    <p>No <em>Diario Oficial de Galicia</em> núm. 126, do 4 de xullo de 2014, publicouse a Resolución do 18 de xuño desta dirección pola que se concederon subvencións, en réxime de concorrencia competitiva, a proxectos de aforro e eficiencia enerxética para a renovación das instalacións de iluminación pública exterior existentes (ILE) presentados polas entidades locais mencionadas no anexo da resolución.</p>
    <p>De acordo co disposto no artigo 2 das bases reguladoras das axudas, o período de execución das actuacións subvencionadas estará comprendido entre o día 1 de xaneiro e o 15 de outubro de 2014 e segundo o disposto no artigo 21.3 das mesmas bases, o período para presentar a documentación xustificativa dos investimentos, polas entidades locais beneficiarias, rematará o 31 de outubro de 2014.</p>
    <p>O artigo 45.3 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia (<em>Diario Oficial de Galicia</em> núm. 20, do 29 de xaneiro), establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación, que non excederá a metade deste e sempre que con iso non se prexudiquen dereitos de terceiros. </p>
    <p>Doutra banda, remítese ao disposto con carácter xeral no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, publicada no <em>Boletín Oficial del Estado</em> núm. 285, do 27 de novembro (en diante, LRXPAC). A ampliación poderase acordar de oficio ou por instancia de parte, antes do vencemento do prazo de que se trate e se as circunstancias así o aconsellan.</p>
    <p>No presente procedemento de concesión de axudas estanse a rexistrar numerosas solicitudes de prórroga por parte das entidades locais beneficiarias, motivadas nas dificultades existentes para executar e xustificar os investimentos subvencionados nas referidas datas límite, por cuestións orzamentarias, de procedemento de contratación das obras e a demora nas entregas de materiais polos provedores. </p>
    <p>Por todo o anterior, sobre a base dos requisitos e condicións previstos na normativa anteriormente citada,</p>
    <h2>DISPOÑO:</h2>
    <p>Primeiro. Modificar as datas límite que figura nos artigos 2 e 21.3 das bases reguladoras previstas, respectivamente, para a execución das actuacións e a xustificación dos investimentos, ampliándose o período de execución das actuacións que se subvencionan ata o 31 de outubro de 2014 e o período para presentar a documentación xustificativa dos investimentos ata o 15 de novembro de 2014.</p>
    <p>Segundo. Publicar esta resolución no <em>Diario Oficial de Galicia</em> e na páxina web do Instituto Enerxético de Galicia (www.inega.es), para os efectos previstos no artigo 59.6 b) da LRXPAC.</p>
    <p>Terceiro. De acordo co disposto no artigo 49.3 da LRXPAC, contra o presente acordo non cabe recurso de ningún tipo.</p>
    <p>Santiago de Compostela, 17 de setembro de 2014</p>
    <footer><p>Ángel Bernardo Tahoces<br>Director do Instituto Enerxético de Galicia</p></footer>

