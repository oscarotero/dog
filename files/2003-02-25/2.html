---
date: '2003-02-25'
id: 6D8E
page: 2201
number: 39
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 19 de febreiro de 2003 pola que se dispón o cesamento por pase a outro
  destino de vocal dos consellos de administración das autoridades portuarias da
  Coruña e Vigo e a súa ría.
range: Orde
url: 'https://www.xunta.gal/dog/Publicados/2003/20030225/Anuncio6D8E_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola</p>
<p>Lei 62/1997, do 26 de decembro, atribúelles ás comunidades autónomas a facultade de designación e separación dos vocais dos consellos de administración das autoridades portuarias de interese xeral do Estado sitas no seu territorio.</p>
<p>O acordo do Consello da Xunta de Galicia do 10 de xaneiro de 2002, modificado polo acordo do 6 de xuño de 2002, faculta o conselleiro de Política Territorial, Obras Públicas e Vivenda para o presente cesamento.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, a designación dos vocais do consello de administración deberá facerse necesariamente por proposta das administracións públicas, entidades ou organismos representados no consello de administración, polo que, en canto órgano competente,</p>
<p>DISPOÑO:</p>
<p>O cesamento, por paso a outro destino, de Emilio García Gallego como vocal dos consellos de administración das autoridades portuarias da Coruña e Vigo e a súa ría, en representación da Xunta de Galicia, agradecéndolle os servicios prestados.</p>
<p>Santiago de Compostela, 19 de febreiro de 2003.</p>
<p>Alberto Núñez Feijoo</p>
<p>Conselleiro de Política Territorial, Obras Públicas e Vivenda</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

