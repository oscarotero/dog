---
date: '2003-02-25'
id: 6E5E
page: 2275
number: 39
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 13 de xaneiro de 2003, da Delegación Provincial de Lugo, de
  notificación do inicio do expediente sancionador 3/2003 a María Paz Souto
  Fernández.
range: Cédula
url: 'https://www.xunta.gal/dog/Publicados/2003/20030225/Anuncio6E5E_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente sancionador 3/2003, seguido de oficio, contra María Paz Souto Fernández, finalizando este trámite con acordo de inicio de expediente sancionador por non dedica-la vivenda de promoción pública adxudicada a domicilio habitual e permanente. Expediente LU-85/100, conta 213.</p>
<p>O citado acordo é do seguinte teor:</p>
<p>Acordo de inicio do expediente sancionador 3/2003.</p>
<p>Vistas as dilixencias seguidas de oficio pola Dirección Xeral do Instituto Galego da Vivenda e Solo en relación coa vivenda de promoción pública construída baixo o expediente LU-85/100, conta 213, adxudicada a María Paz Souto Fernández, rúa Aquilino Iglesia Alvariño, 18-5º A de Lugo e unha vez terminadas estas e logo das actuacións previas practicadas, de acordo cos seguintes:</p>
<p>Feitos.</p>
<p>1. Con data do 28 de outubro de 2002 realízase de oficio visita de inspección á vivenda de refe</p>
<p>rencia, resultando imposible localizar a ninguén nela e constatando indicios de que a adxudicataria non reside de maneira habitual e permanente neste domicilio, segundo se reflicte na correspondente acta de inspección nº 1518/02.</p>
<p>2. Con data do 4 de novembro de 2002 solicitáronse os seguintes certificados:</p>
<p>-Certificado de empadroamento da adxudicataria solicitado ó Concello de Lugo.</p>
<p>-Certificado do consumo de enerxía eléctrica da vivenda solicitado á empresa BEGASA.</p>
<p>-Certificado sobre o consumo real de auga da vivenda solicitado ó Concello de Lugo.</p>
<p>3. En contestación ás anteriores peticións recíbese a seguinte documentación:</p>
<p>-Con data do 29 de novembro de 2002 certificado do Concello de Lugo, segundo o cal resulta que no padrón de habitantes dese concello figura inscrita a titular noutra vivenda distinta á arriba referenciada e nesa non figura ninguén empadroado.</p>
<p>-Con data do 11 de novembro de 2002 certificación do consumo de enerxía eléctrica remitido pola empresa BEGASA indicando que non hai contrato en vigor para o abastecemento de enerxía eléctrica na vivenda.</p>
<p>4. O artigo 5, letra c), da Lei 13/1996, do 30 de decembro, de infraccións en materia de vivenda, dispón que «o non destino das vivendas de protección oficial ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante un prazo superior a tres meses», constitúe unha infracción grave.</p>
<p>Fundamentos de dereito.</p>
<p>1. É competente para a resolución deste expediente o delegado provincial do Instituto Galego da Vivenda e Solo de Lugo, de acordo co disposto no Decreto 134/1997, do 22 de maio.</p>
<p>2. Ó amparo do disposto no artigo 3.2º do Regulamento do procedemento para o exercicio da potestade sancionadora R.D. 1398/1993, do 4 de agosto, os interesados teñen dereito a formular alegacións e a achegar tódolos documentos que consideren convenientes en calquera momento do procedemento con anterioridade ó trámite de audiencia.</p>
<p>Poderán, así mesmo, recoñecer voluntariamente a súa responsabilidade conforme o establecido no artigo 8 do citado regulamento.</p>
<p>3. En particular, e segundo o artigo 16.1º do Regulamento do procedemento, os interesados dispoñen dun prazo de 15 días contados desde a notificación deste acordo para achega-los os documentos ou informacións que consideren convenientes e propoñer probas, concretando os medios dos que pretendan valerse.</p>
<p>4. Os feitos indicados poden ser constitutivos de infracción administrativa tipificada na letra e, 6 da Lei 13/1996, do 30 de decembro, sobre infraccións en materia de vivenda da que aparece como presunta responsable María Paz Souto Fernández, podendo</p>
<p>corresponderlle unha sanción de 601,02 ata 3.005,06 euros de multa, sen prexuízo do que resulte da tramitación deste procedemento.</p>
<p>5. De acordo co artigo 153 da Lei de réxime xurídico das administracións públicas e do procedemento administrativo común, Lei 30/1992, do 26 de novembro, o presunto responsable ten dereito a coñecer, entre outros puntos, o instructor do procedemento sancionador, dereito que o artigo 13.1º do Regulamento do procedemento estende ó coñecemento do secretario, o seu réxime de recusación é o recollido nos artigos 28 e 29 da dita lei.</p>
<p>Vistos os preceptos sinalados e os demais de aplicación xeral, esta delegación</p>
<p>ACORDA:</p>
<p>1. Incoa-lo procedemento administrativo sancionador contra María Paz Souto Fernández, como presunta responsable dos feitos sinalados.</p>
<p>2. Nomear instructor do expediente a Francisco Centeno Márquez, xefe da Sección de Inspección e Sancións do Instituto Galego da Vivenda e Solo, e como secretario a Jesús Rodríguez Anllo, auxiliar administrativo da Sección de Inspección e Sancións do Instituto Galego da Vivenda e Solo de Lugo.</p>
<p>3. Conceder un prazo de quince días para achegar por parte dos interesados cantas alegacións, documentos e informacións consideren convenientes, e, de se-lo caso, propoñer probas concretando os medios dos que pretendan valerse.</p>
<p>Comuníqueselle este acordo ó órgano instructor con traslado de tódalas actuacións practicadas, e notifíqueselles ós interesados, entendendo en todo caso como tal o inculpado, con mención expresa dos requisitos esixidos polo artigo 58.2º da Lei de réxime xurídico das administracións públicas e do procedemento administrativo común.</p>
<p>Lugo, 13 de xaneiro de 2003.</p>
<p>Antonio Boné Piña</p>
<p>Delegado provincial de Lugo</p>

