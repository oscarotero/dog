---
date: '2017-04-03'
id: C141-170317-0007
page: 15918
number: 65
agency: Portos de Galicia
section: VI. Anuncios. a) Administración autonómica.
title: >-
  ACORDO do 14 de marzo de 2017 polo que se anuncia trámite de competencia de
  proxectos relativo á solicitude presentada pola empresa Brokenboats, S.L. para
  ocupación de terreos portuarios para despezamento de buques e recuperación dos
  seus materiais no porto de Brens-Cee.
range: Acordo
url: >-
  https://www.xunta.gal/dog/Publicados/2017/20170403/AnuncioC141-170317-0007_gl.html
---
<p>A empresa Brokenboats, S.L. solicitou ao ente público Portos de Galicia unha concesión administrativa no dominio público portuario do porto de Brens-Cee con destino ocupación de terreos portuarios para despezamento de buques e recuperación dos seus materiais, nunha parcela de 2.988 m2.</p>
    <p>Polo que, en cumprimento do artigo 85 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, aplicable en defecto de lexislación autonómica propia, faise público para que nun prazo dun (1) mes contado a partir do día seguinte ao da publicación do presente anuncio no <em>Diario Oficial de Galicia</em> poidan presentarse outras solicitudes que teñan o mesmo ou distinto obxecto que aquela, debendo reunir os requisitos previstos no artigo 84 do Real decreto lei 2/2011.</p>
    <p>As solicitudes xunto coa documentación indicada no artigo 84 do Real decreto lei 2/2011, terán que presentarse mediante escrito dirixido ao presidente do ente público Portos de Galicia, no Edificio de Área Central, praza de Europa, 5-A, 6º, Santiago de Compostela. </p>
    <p>O plano de localización da concesión solicitada atópase á disposición do público para o seu exame das 9.00 ás 14.00 horas, nas oficinas dos servizos centrais de Portos de Galicia, sitas no enderezo indicado anteriormente, ou na páxina web www.portosdegalicia.gal</p>
    <p>Santiago de Compostela, 14 de marzo de 2017</p>
    <footer><p>José Juan Durán Hermida<br>Presidente de Portos de Galicia</p></footer>

