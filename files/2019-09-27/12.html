---
date: '2019-09-27'
id: G0535-190919-0001
page: 42837
number: 184
agency: Consellería de Cultura e Turismo
section: III. Outras disposicións.
title: >-
  RESOLUCIÓN do 18 de setembro de 2019, da Secretaría Xeral de Política
  Lingüística, pola que se adxudican cinco bolsas de formación nos lectorados de
  lingua, literatura e cultura galegas, convocadas mediante a Orde do 14 de maio
  de 2019 (código de procedemento PL500E).
range: Resolución
url: >-
  https://www.xunta.gal/dog/Publicados/2019/20190927/AnuncioG0535-190919-0001_gl.html
---
<p>A Orde do 14 de maio de 2019 (DOG núm. 99, do 27 de maio) establece as bases e anuncia a convocatoria –en réxime de concorrencia competitiva e con sometemento aos principios de publicidade, obxectividade, transparencia, igualdade, mérito e capacidade– de cinco bolsas de formación nos lectorados de lingua, literatura e cultura galegas nos centros de estudos galegos localizados noutras tantas universidades de fóra de Galicia.</p>
    <p>Logo de ver a proposta de resolución definitiva de adxudicación das ditas bolsas de formación e a certificación, remitidas ambas pola subdirectora xeral de Política Lingüística en cumprimento do establecido no artigo 16.2 da dita orde, acompañadas da acta da comisión de valoración constituída ao abeiro do artigo 15.5 da referida orde e da resolución definitiva de admitidos e excluídos, este secretario xeral, en uso das facultades que lle son expresamente delegadas en virtude da disposición adicional única da Orde do 14 de maio de 2019,</p>
    <h2>DISPÓN:</h2>
    <p>Artigo 1</p>
    <p>Adxudicarlles as bolsas de formación nos lectorados de lingua, literatura e cultura galegas dos centros de estudos galegos localizados nas universidades que se especifican, coas condicións establecidas na orde da convocatoria e polo período que se indica, ás persoas relacionadas no anexo I.</p>
    <p>Artigo 2</p>
    <p>Aceptar, polo motivo especificado, a desistencia da súa solicitude das persoas que se relacionan no anexo II.</p>
    <p>Artigo 3</p>
    <p>Contra esta resolución, que pon fin á vía administrativa, os/as interesados/as poderán interpoñer recurso potestativo de reposición, perante o/a titular da Secretaría Xeral de Política Lingüística, no prazo dun mes, que se contará a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo, ante o Tribunal Superior de Xustiza de Galicia, no prazo de dous meses, contados a partir do día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 18 de setembro de 2019</p>
    <footer><p>Valentín García Gómez<br>Secretario xeral de Política Lingüística</p></footer>
    <h2>ANEXO I</h2>
    <h3>Adxudicación das bolsas de formación</h3>
    <table>
     <tbody>
      <tr>
       <td>Destino</td>
       <td>Apelidos e nome</td>
       <td>NIF</td>
       <td>Período</td>
      </tr>
      <tr>
       <td>Universidade do Algarve</td>
       <td>Mariño Gómez, Claudia</td>
       <td>***9536**</td>
       <td>Do 1.10.2019 ao 30.9.2022</td>
      </tr>
      <tr>
       <td>Freie Universität Berlin</td>
       <td>Del Río Rivas, Miguel</td>
       <td>***6772**</td>
       <td>Do 1.10.2019 ao 30.9.2022</td>
      </tr>
      <tr>
       <td>Universidade do Estado do Río de Janeiro</td>
       <td>González López, Elías</td>
       <td>***7914**</td>
       <td>Do 1.1.2020 ao 31.12.2022</td>
      </tr>
      <tr>
       <td>La Sapienza Università di Roma (Roma)</td>
       <td>Fuciños Vázquez, Xisela Minia</td>
       <td>***3067**</td>
       <td>Do 1.10.2019 ao 30.9.2022</td>
      </tr>
      <tr>
       <td>Sveučilište u Zadru (Zadar)</td>
       <td>Sotelo Domínguez, Helena</td>
       <td>***9768**</td>
       <td>Do 1.10.2019 ao 30.9.2022</td>
      </tr>
     </tbody>
    </table>
    <h2>ANEXO II</h2>
    <h3>Relación de desistidos</h3>
    <table>
     <tbody>
      <tr>
       <td>Nº</td>
       <td>Apelidos e nome</td>
       <td>NIF</td>
       <td>Motivo</td>
      </tr>
      <tr>
       <td>1</td>
       <td>Liñeiro Domínguez, Iván</td>
       <td>***0387**</td>
       <td>Non presentarse á fase de exposición e defensa do proxecto didáctico</td>
      </tr>
     </tbody>
    </table>

