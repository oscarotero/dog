---
date: '2002-02-18'
id: '3106'
page: 1
number: 35
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 31 de xaneiro de 2002 pola que se crea un ficheiro automatizado de
  datos de carácter persoal na Dirección Xeral de Recursos Mariños da
  Consellería de Pesca e Asuntos Marítimos.
range: Orde
url: 'https://www.xunta.gal/dog/Publicados/2002/20020218/Anuncio3106_gl.html'
---
<p>A Lei orgánica 15/1999, do 13 de decembro (BOE nº 298, do 14 de decembro) ten por obxecto garantir e protexer, no que concirne ó tratamento dos datos persoais, as liberdades públicas e os dereitos fundamentais das persoas físicas e, especialmente, a súa honra e intimidade persoal e familiar.</p>
<p>No artigo 20 dispón que a creación, modificación ou supresión dos ficheiros das administracións públicas só poderá facerse por medio dunha disposición xeral publicada no Boletín Oficial del Estado ou diario oficial correspondente e sinala, así mesmo, os datos que deberán indica-las disposicións de creación ou de modificación dos ficheiros.</p>
<p>En consecuencia, en virtude das facultades que me confire o artigo 34.6º da Lei 1/1983, do 22 de febreiro, reguladora da Xunta de Galicia e do seu presidente, modificada parcialmente pola Lei 11/1998, do 20 de outubro,</p>
<p>DISPOÑO:</p>
<p>Artigo 1º.-Obxecto.</p>
<p>Mediante esta orde, a Consellería de Pesca e Asuntos Marítimos crea o ficheiro automatizado de datos de carácter persoal correspondente á Dirección Xeral de Recursos Mariños que se sinala no anexo.</p>
<p>Artigo 2º.-Contido.</p>
<p>A información esixida no artigo 20.2º da Lei orgánica 15/1999, do 13 de decembro, de protección de datos de carácter persoal para as disposicións de creación de ficheiros, está contida no anexo desta orde.</p>
<p>Artigo 3º.-Finalidade e uso do ficheiro.</p>
<p>Os datos de carácter persoal, rexistrados no ficheiro automatizado da Dirección Xeral de Recursos Mariños creado por esta orde, só serán utilizados para os fins expresamente previstos no anexo e por persoal debidamente autorizado.</p>
<p>Artigo 4º.-Cesión de datos.</p>
<p>No suposto de cesión de datos ás administracións públicas haberá que se ater ó disposto na normativa vixente.</p>
<p>Artigo 5º.-Órgano responsable da seguridade dos ficheiros.</p>
<p>Será responsable da seguridade dos ficheiros a Dirección Xeral de Organización e Sistemas Informáticos da Consellería da Presidencia, Relacións Institucionais e Administración Pública.</p>
<p>Artigo 6º.-Medidas de seguridade.</p>
<p>As medidas de seguridade do ficheiro, e en función do nivel en que este se clasifica, están especificadas no correspondente documento de seguridade.</p>
<p>Disposición derradeira</p>
<p>Esta orde entrará en vigor o día seguinte ó da publicación no Diario Oficial de Galicia.</p>
<p>Santiago de Compostela, 31 de xaneiro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>ANEXO</p>
<p>Xestión de Cultivos Mariños.</p>
<p>A) Finalidade e usos previstos para o ficheiro.</p>
<p>Xestión de establecementos de cultivos mariños e auxiliares.</p>
<p>B) Persoas ou colectivos sobre os que se pretenda obter datos de carácter persoal ou que resulten obrigados a subministralos.</p>
<p>Titulares de establecementos de cultivos mariños e auxiliares.</p>
<p>C) Procedemento de recollida de datos de caráter persoal.</p>
<p>Solicitudes para a obtención ou modificación dos títulos habilitantes.</p>
<p>D) Estructura básica do ficheiro e descrición dos tipos de datos de carácter persoal incluídos nel.</p>
<p>D.1) Estructura básica.</p>
<p>Base de datos.</p>
<p>D.2) Tipo de datos de carácter persoal incluídos.</p>
<p>D.2.1) Datos de carácter persoal.</p>
<p>-Nome e apelidos.</p>
<p>-Enderezo.</p>
<p>-Teléfono.</p>
<p>-Fax.</p>
<p>D.2.2) Datos de carácter identificativo.</p>
<p>-NIF.</p>
<p>D.2.3) Outros datos.</p>
<p>-Non existen.</p>
<p>E) Cesións de datos de carácter persoal ou transferencias de datos previstas.</p>
<p>Ningunha.</p>
<p>F) Órgano responsable do ficheiro.</p>
<p>Subdirección Xeral de Marisqueo e Acuicultura.</p>
<p>G) Servicios ou unidades ante os que se poderán exerce-los dereitos de acceso, rectificación, cancelación e oposición.</p>
<p>Subdirección Xeral de Marisqueo e Acuicultura.</p>
<p>H) Nivel de seguridade.</p>
<p>Medio.</p>

