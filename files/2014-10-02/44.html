---
date: '2014-10-02'
id: G1441-260914-0002
page: 43134
number: 188
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO de alleamento ou de constitución dun dereito de superficie, mediante
  concurso público, de varias parcelas.
range: Anuncio
url: >-
  https://www.xunta.gal/dog/Publicados/2014/20141002/AnuncioG1441-260914-0002_gl.html
---
<p>O Pleno da Corporación Provincial de Pontevedra, en sesión do día 26 de setembro de 2014, aprobou o expediente de alleamento ou a constitución dun dereito de superficie, mediante concurso público, de varias parcelas (66) resultantes do proxecto de parcelación do Plan de sectorización do solo rústico apto para urbanizar (SRAU) Industrial Outeda-Curro, no municipio de Barro, Pontevedra, polo que se fai a seguinte convocatoria:</p>
    <p>1. Obxecto.</p>
    <p>O alleamento ou a constitución dun dereito de superficie, a través de procedemento aberto, de 66 parcelas resultantes do proxecto de parcelación do Plan de sectorización do solo rústico apto para urbanizar, SRAU Industrial Outeda-Curro, no municipio de Barro, Pontevedra.</p>
    <p>2. Garantías.</p>
    <p>Os licitadores deberán constituír garantía provisional equivalente ao 2 % do importe tipo ou base de licitación previsto no anexo 4 do prego, IVE excluído; no suposto de optar pola constitución dun dereito de superficie a garantía provisional a constituír será equivalente a media anualidade do canon tipo ou base de licitación, previsto no anexo 4, IVE excluído.</p>
    <p>A garantía consignarase, exclusivamente, na Caixa da Deputación de Pontevedra, en calquera das formas previstas no artigo 96 do TRLCSP.</p>
    <p>En canto á garantía definitiva e, se é o caso, á garantía de pagamento aprazado, regúlase na cláusula 19ª do prego.</p>
    <p>3. Prazo de presentación de proposicións.</p>
    <p>As proposicións para tomar parte na presente contratación poderán presentarse no Rexistro Xeral da Deputación Provincial de Pontevedra, avenida Montero Ríos, s/n, 36071, ou na sede de Vigo, sita na rúa Oporto, 3, 36201, no prazo dun mes contado desde a última publicación do anuncio de licitación.</p>
    <p>4. Cualificación da documentación e apertura de proposicións.</p>
    <p>A apertura do sobre B correspondente á Proposición técnica celebrarase en acto público ás 10.00 horas do quinto día hábil seguinte ao día en que remate o prazo sinalado para a presentación de ofertas; en canto aos sobres A, Documentación administrativa e C, Proposición económica, observarase o disposto na cláusula 17ª do prego.</p>
    <p>5. Información.</p>
    <p>Os pregos de cláusulas económico-administrativas, así como os seus 5 anexos, poderán consultarse na páxina web da deputación: www.depontevedra.es. Así mesmo, o teléfono de información é: 886 21 03 85.</p>
    <p>Pontevedra, 26 de setembro de 2014</p>
    <footer><p>Begoña Estévez Bernárdez<br>Diputada delegada</p></footer>

