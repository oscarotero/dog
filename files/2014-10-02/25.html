---
date: '2014-10-02'
id: CA02-190914-0010
page: 43093
number: 188
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 15 de setembro de 2014, da Secretaría Xeral de Calidade e
  Avaliación Ambiental, polo que se somete a información pública a solicitude de
  autorización ambiental integrada para a planta de tratamento de residuos de
  aparellos eléctricos e electrónicos (RAEE) e residuos voluminosos que a
  Compañía Española de Servicios Públicos y Auxiliares, S.A. (CESPA) posúe no
  concello de Cerceda (A Coruña). Clave do expediente 2014-IPPC-I-70.
range: Anuncio
url: >-
  https://www.xunta.gal/dog/Publicados/2014/20141002/AnuncioCA02-190914-0010_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a seguinte documentación:</p>
    <p>– Proxecto básico para solicitude de AAI. Planta de tratamento de residuos de aparellos eléctricos e electrónicos (RAEE) e residuos voluminosos. Agosto de 2014.</p>
    <p>Co fin de que calquera interesado poida consultala e, se for o caso, formular no dito prazo as alegacións, suxestións ou observacións que considere convenientes, os citados documentos estarán á disposición dos administrados, en horario de atención ao público, nas seguintes dependencias:</p>
    <p>Secretaría Xeral de Calidade e Avaliación Ambiental, Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela).</p>
    <p>Ademais, poderán consultalos na páxina web da Consellería de Medio Ambiente, Territorio e Infraestruturas (http://www.cmati.xunta.es/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 15 de setembro de 2014</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO I<br>Memoria resumo</h2>
    <p>Clave do expediente: 2014-IPPC-I-70.</p>
    <p>Peticionario: Compañía Española de Servicios Públicos y Auxiliares, S.A. (CESPA).</p>
    <p>Domicilio social: avenida Catedral, 6-8, 08002 Barcelona.</p>
    <p>Localización da instalación: polígono industrial do Acevedo, parcela A, 15185 Cerceda (A Coruña).</p>
    <p>Actividade: tratamento de residuos de aparellos eléctricos e electrónicos (RAEE) e residuos voluminosos.</p>
    <p>Descrición: a actividade da planta consiste no tratamento de residuos de aparellos eléctricos e electrónicos (RAEE) e residuos voluminosos. Para a xestión de todos os residuos admitidos na planta téñense en conta as seguintes liñas:</p>
    <p>– Valorización de residuos perigosos de aparellos eléctricos e electrónicos (aparellos de intercambio de temperatura).</p>
    <p>– Valorización de residuos de aparellos eléctricos e electrónicos (grandes electrodomésticos desbotados non perigosos).</p>
    <p>– Valorización de residuos perigosos de aparellos eléctricos e electrónicos (monitores e pantallas de tubos de raios catódicos).</p>
    <p>– Valorización de residuos de aparellos eléctricos e electrónicos (pequenos electrodomésticos desbotados non perigosos).</p>
    <p>– Valorización de residuos voluminosos de orixe doméstica na nova nave de Galopín.</p>
    <p>– Almacenamento de residuos perigosos (tubos fluorescentes e outros residuos que conteñen mercurio). </p>
    <p>Os procesos auxiliares da actividade da planta, son:</p>
    <p>– Planta de procesamento de gases: durante os procesos de trituración, aspiración, filtraxe e peletización de PUR cóntase cun sistema de extracción de gases contaminantes (clorofluorocarbonatos, pentano) que se encarga de transportalos cara á planta de procesamento de gases, onde se leva a cabo un proceso paralelo de filtraxe, condensación e almacenamento que ten como finalidade o illamento dos gases prexudiciais para o ambiente das espumas que lles fan de soporte.</p>
    <p>– Verteduras: as augas residuais fecais son tratadas en dúas fosas sépticas (oficinas e nave RAEE) e as augas residuais pluviais son tratadas en dous separadores de graxas antes de vertelas ao rego das Cabancas. Non dispoñen de augas residuais de proceso.</p>

