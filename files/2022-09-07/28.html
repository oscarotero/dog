---
date: '2022-09-07'
id: L130-170822-0001
page: 47790
number: 170
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do estudo de detalle para a ordenación de
  volumes na Cidade das TIC, parcela da antiga Fábrica de Armas (expediente
  631/2022/138).
range: Anuncio
url: >-
  https://www.xunta.gal/dog/Publicados/2022/20220907/AnuncioL130-170822-0001_gl.html
---
<p>A Xunta de Goberno local, na sesión que tivo lugar o 20 de xullo de 2022, acordou aprobar inicialmente o documento denominado Estudo de detalle para a ordenación de volumes na parcela da Cidade das TIC. Abril 2022, promovido pola Universidade da Coruña e redactado polos arquitectos José Carlos Iglesias Fernández, Carlos Alberto Pita Abad e Xoán Manuel Pérez Lorenzo.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e artigos 194.2 e 207 do seu regulamento, sométese o expediente a información pública polo prazo dun (1) mes contado desde o día seguinte ao da última das publicacións deste anuncio, no <em>Diario Oficial de Galicia</em> ou nun dos xornais de maior difusión na provincia, para que calquera persoa poida examinar o estudo de detalle e formular as alegacións que procedan. </p>
    <p>A documentación estará dispoñible no taboleiro de anuncios da sede electronica do Concello, na epígrafe de información urbanística, na web de Urbanismo, e no visor Desenvolvemento do Planeamento. Tamén poderá consultarse fisicamente nas dependencias da Área de Urbanismo, Vivenda, Infraestruturas e Mobilidade do Concello da Coruña (praza de Indalecio Prieto, 1-3), en horario das 9.00 ás 13.00 horas, logo de cita que se solicitará por escrito no Rexistro Municipal ou se dirixirá ao correo electrónico registrourbanismo@coruna.es</p>
    <p>A Coruña, 28 de xullo de 2022</p>
    <footer><p>A alcaldesa<br>P.D. (Decreto 3847/2019, do 27 de xuño)<br>Francisco Dinís Díaz Gallego<br>Concelleiro de Urbanismo, Vivenda, Infraestruturas e Mobilidade</p></footer>

