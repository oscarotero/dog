---
date: '2022-04-07'
id: G0598-010422-0003
page: 22285
number: 68
agency: 'Consellería de Cultura, Educación e Universidade'
section: III. Outras disposicións.
title: >-
  RESOLUCIÓN do 31 de marzo de 2022, da Secretaría Xeral de Educación e
  Formación Profesional, pola que se designan os membros e se fai pública a
  composición do xurado que seleccionará, analizará e valorará as solicitudes
  das persoas aspirantes aos premios extraordinarios de formación profesional de
  grao superior correspondentes ao curso 2020/21.
range: Resolución
url: >-
  https://www.xunta.gal/dog/Publicados/2022/20220407/AnuncioG0598-010422-0003_gl.html
---
<p>A Orde da Consellería de Cultura, Educación e Universidade, do 8 de marzo de 2022, pola que se convocan os premios extraordinarios de formación profesional de grao superior da Comunidade Autónoma de Galicia correspondentes ao curso 2020/21 (Diario Oficial de Galicia núm. 55, do 21 de marzo) establece no seu artigo 11 que, para a selección, análise e valoración das solicitudes, a persoa titular da Secretaría Xeral de Educación e Formación Profesional designará un xurado de selección composto por un presidente ou unha presidenta e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de Educación.</p>
    <p>De conformidade co establecido no citado artigo 11 e na disposición derradeira primeira da citada Orde do 8 de marzo de 2022,</p>
    <h2>RESOLVO:</h2>
    <p>Designar os membros do xurado de selección que deberá seleccionar, analizar e valorar as solicitudes das persoas aspirantes aos premios extraordinarios de formación profesional de grao superior correspondentes ao curso 2020/21 e facer pública a súa composición, que é a que figura a seguir:</p>
    <p>– Titulares:</p>
    <p>Presidente: Iván Mira Fernández, subdirector xeral de Ordenación, Inspección e Avaliación do Sistema Educativo, por delegación do secretario xeral de Educación e Formación Profesional.</p>
    <p>Vogais:</p>
    <p>Carlos Vázquez Mariño, subdirector xeral de Formación Profesional.</p>
    <p>Jesús Manuel Rodríguez Buján, xefe do Servizo de Programación da Formación Profesional.</p>
    <p>Xosé Romarís Lens, xefe do Servizo de Ordenación Educativa.</p>
    <p>– Suplentes:</p>
    <p>Presidente: Juan Durán Alonso, subdirector xeral de Aprendizaxe Permanente e Ensinanzas de Réxime Especial.</p>
    <p>Vogais:</p>
    <p>José Antonio Jardón Bahía, xefe do Servizo de Xestión da Formación Profesional.</p>
    <p>Mª Rosario Couto López, xefa do Servizo de Relación co Sistema Produtivo e Acreditación de Competencias.</p>
    <p>Esteban Calviño Louzao, xefe do Servizo de Planificación e Coordinación da Inspección Educativa.</p>
    <p>Esta resolución entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 31 de marzo de 2022</p>
    <footer><p>José Luis Mira Lema<br>Secretario xeral de Educación e Formación Profesional</p></footer>

