---
date: '2002-10-28'
id: 155B6
page: 15
number: 208
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Exposición pública do avance da revisión do Plan Xeral de Ordenación
  Municipal.
range: Exposición
url: 'https://www.xunta.gal/dog/Publicados/2002/20021028/Anuncio155B6_gl.html'
---
<p>O Pleno da Corporación do Concello de Santiago de Compostela, en sesión que tivo lugar o día 18 de outubro de 2002, tomou coñecemento do avance da revisión do Plan Xeral de Ordenación Municipal, no que se conteñen a estratexia, as directrices e os obxectivos xerais do plan, que van orientar-la súa redacción.</p>
<p>En cumprimento do esixido polo artigo 41.1º da Lei 1/1997, do 24 de marzo, do solo de Galicia, o avance sométese a información pública polo prazo dun mes, contado a partir do día seguinte ó da publicación deste anuncio no Diario Oficial de Galicia e nun xornal dos de maior circulación na provincia.</p>
<p>Durante este prazo, os interesados poderán consulta-lo documento na Oficina Municipal de Atención ó Cidadán, sita na praza da Trindade, e formular, mediante escrito dirixido ó presidente da corporación, as suxestións, propostas e convenios urbanísticos que coiden procedentes para orienta-la redacción do plan.</p>
<p>Así mesmo, o avance será exposto para consulta dos cidadáns no Colexio de Fonseca, desde o día 23 de outubro ata o 29 de novembro deste ano.</p>
<p>En todo caso, o período de información pública, para os efectos de presentación de suxestións, propostas e convenios, será dun mes contado desde o día seguinte ó da publicación deste anuncio no Diario Oficial de Galicia.</p>
<p>Santiago de Compostela, 18 de outubro de 2002.</p>
<p>Xosé A. Sánchez Bugallo</p>
<p>Alcalde</p>

