---
date: '2002-10-28'
id: '15522'
page: 15
number: 208
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación (509/2000).
range: Cédula
url: 'https://www.xunta.gal/dog/Publicados/2002/20021028/Anuncio15522_gl.html'
---
<p>Por telo acordado o maxistrado xuíz do Xulgado do Social número dous da Coruña nos autos 509/2000 e acumulados, por instancia de Sonia Mª Doeijo Ventura e outros, contra Isabel Rico, S.L., División Estética Pool, S.L., Mª Isabel Rico Rodríguez, sobre despedimento, en providencia do día de hoxe anúnciase a venda en poxa pública que terá lugar o día 22 de novembro de 2002, ás 9.30 horas, na sala de audiencia deste xulgado, sito no primeiro andar do edificio dos xulgados; rúa Monforte nº 1 da Coruña, dos seguintes bens:</p>
<p>Para tomar parte na poxa, os licitadores deberán cumprir cos seguintes requisitos:</p>
<p>1. Identificarse en forma suficiente.</p>
<p>2. Declarar que coñecen as condicións xerais e particulares da poxa.</p>
<p>3. Presentar xustificante de que depositaron na conta de depósitos e consignacións que este xulgado ten aberta no BBVA co nº 1532, clave 64, ou de que prestaron aval bancario polo 30 por 100 do valor de taxación dos bens. Se o licitador realiza o depósito con cantidades recibidas en todo ou en parte dun terceiro, farase constar así no xustificante para os efectos do disposto no punto 2 do artigo 652 da LAC.</p>
<p>4. O executante só poderá tomar parte nas poxas cando existan licitadores e pode mellora-las ofertas que se fixesen, sen necesidade de consignar ningunha cantidade.</p>
<p>5. Só o executante poderá facer oferta reservando para si a facultade de lle cede-lo remate a terceiro.</p>
<p>6. Desde o anuncio da poxa ata a súa realización poderanse facer ofertas por escrito en sobre pechado, e coas condicións anteriormente expresadas, que se conservarán pechados polo secretario xudicial e serán abertos ó inicio da poxa. As ofertas que conteñan faranse públicas coas demais.</p>
<p>7. Se a mellor oferta é igual ou superior ó 70% do tipo da poxa, será aprobada polo xulgado no mesmo día ou o seguinte, a favor do mellor licitador.</p>
<p>8. Se a mellor oferta ofrecida na poxa fose inferior ó 70% da valoración e superior ó 50%, se o executado non presentase terceiro que mellore oferta e se o executante non fixese uso da facultade de pedi-la adxudicación dos bens, aprobarase o remate.</p>
<p>9. Que a certificación rexistral está de manifesto na secretaría.</p>
<p>10. Que se entenderá que todo licitador acepta como bastante a titulación existente (ou que non existen títulos).</p>
<p>11. Que as cargas ou gravames anteriores se os houber, ó crédito do licitador, continuarán subsistentes e que, só polo feito de participar na poxa,</p>
<p>o licitador os admite e acepta quedar subrogado na responsabilidade derivada daqueles, de o remate se adxudicar ó seu favor.</p>
<p>12. En calquera momento anterior ó da aprobación do remate ou da adxudicación poderá o debedor libera-los seus bens pagando integramente o que se lle deba ó executante por principal, xuros e custas.</p>
<p>Condicións especiais:</p>
<p>Única: non se admitirán ofertas que non alcancen a cantidade de 865,06 euros pola que saen a poxa.</p>
<p>Contra esta providencia non se dá ulterior recurso.</p>
<p>Así o acorda e asina a súa señoría e eu, secretario xudicial, dou fe.</p>
<p>E para a súa publicación no Diario Oficial de Galicia, expido e asino esta cédula de notificación na Coruña, 4 de outubro de 2002.</p>
<p>O secretario xudicial</p>
<p>Rubricado</p>

