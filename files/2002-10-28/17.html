---
date: '2002-10-28'
id: '15512'
page: 15
number: 208
agency: PARLAMENTO DE GALICIA
section: IV. OPOSICIÓNS E CONCURSOS
title: >-
  Resolución do 21 de outubro de 2002 sobre provisión de vacante, por libre
  designación, no Servicio de Informática da Administración Parlamentaria.
range: Resolución
url: 'https://www.xunta.gal/dog/Publicados/2002/20021028/Anuncio15512_gl.html'
---
<p>En execución do acordo adoptado pola Mesa do Parlamento o día 23 de setembro de 2002, anúnciase a convocatoria pública para a provisión, polo sistema de libre designación, da praza vacante de xefe adxunto do Servicio de Informática da Administración Parlamentaria segundo as bases que se xuntan a esta disposición.</p>
<p>Xa que logo disponse a súa publicación no Boletín Oficial do Parlamento de Galicia, en cumprimento do disposto no artigo 65 do seu regulamento, e así mesmo a súa publicación no Diario Oficial de Galicia</p>
<p>para o seu coñecemento e apertura do prazo de presentación de solicitudes polos funcionarios interesados.</p>
<p>Santiago de Compostela, 21 de outubro de 2002.</p>
<p>José María García Leira</p>
<p>Presidente</p>
<p>ANEXO I</p>
<p>Bases da convocatoria pública para a provisión, polo sistema de libre designación, do posto de xefe adxunto do Servicio de Informática da administración do Parlamento de Galicia</p>
<p>De conformidade co disposto no artigo 57 do Estatuto de persoal do Parlamento de Galicia e nos artigos 27.2º e 28 da Lei 4/1988, da función pública de</p>
<p>Galicia, esta presidencia, en cumprimento do acordo da Mesa do Parlamento do día 31 de xullo de 2002, e despois de escoita-lo parecer favorable da xunta de persoal,</p>
<p>ACORDA:</p>
<p>Primeiro.-Anuncia-la convocatoria, para a súa provisión polo sistema de libre designación, do posto de traballo de xefe adxunto do Servicio de Informática da Administración do Parlamento de Galicia, coas determinacións seguintes:</p>
<p>1. Grupo de titulación: A.</p>
<p>2. Nivel de complemento de destino: 27.</p>
<p>3. Complemento específico: 14.719,88 A.</p>
<p>4. Centro directivo: Servicio de Informática da Oficialía Maior do Parlamento de Galicia en Santiago de Compostela.</p>
<p>5. Funcións.</p>
<p>a) Baixo a supervisión do xefe do departamento, responsabilizarse do deseño tecnolóxico das aplicacións da súa área.</p>
<p>b) Coordinar, supervisar, organizar e controla-lo traballo do persoal adscrito, se é o caso, á área da súa competencia.</p>
<p>c) Colaborar na proposta de normas e procedementos de utilización de equipamentos informáticos, supervisando o seu cumprimento.</p>
<p>d) Planifica-las distintas actividades dun proxecto, determinando os recursos de programación necesarios.</p>
<p>e) Na área da súa competencia, propoñer normas e procedementos que garantan a operatividade dos equipos e a seguridade dos datos.</p>
<p>f) Realizar tódalas actividades propias da profesión de analista de sistemas.</p>
<p>g) Realizar informes, memorias, estatísticas e, en xeral, todo tipo de estudios relacionados coa súa área profesional.</p>
<p>h) Impartir cursos de reciclaxe e/ou formación, en relación cos seus coñecementos profesionais, dirixidos ó persoal do Parlamento de Galicia ou organizados por este, sempre que esta tarefa non teña carácter exclusivo ou principal.</p>
<p>i) Asesora-la dirección do Parlamento de Galicia nas materias relacionadas coa súa profesión.</p>
<p>j) Baixo a supervisión de superiores xerárquicos, relacionarse con entidades públicas ou privadas que, se é o caso, requira a actividade profesional, para o mellor cumprimento dos obxectivos e fins do Parlamento de Galicia.</p>
<p>k) Substituí-lo xefe do servicio, na súa área temática, en ausencia daquel.</p>
<p>l) Atender a usuarios.</p>
<p>m) En xeral, calquera outra tarefa afín á categoría do posto e semellante ás anteriormente descritas que</p>
<p>lle sexa encomendada polos seus superiores xerárquicos e resulte necesaria por razóns do servicio.</p>
<p>Segundo.-Poderán concorrer á convocatoria os funcionarios de carreira dos corpos ou escalas de sistemas e tecnoloxías da información de calquera das administracións públicas.</p>
<p>Terceiro.-Os funcionarios interesados poderán presenta-las súas solicitudes no rexistro xeral do Parlamento de Galicia, rúa Hórreo s/n, no prazo de quince días hábiles contados desde o seguinte ó da publicación desta convocatoria no Diario Oficial de Galicia, deixando constancia dos datos do posto que viñese desempeñando e dos méritos que desexe alegar. Para facilita-la súa participación invítase a formaliza-la súa petición de acordo co modelo que se inclúe no anexo I.</p>
<p>Os aspirantes deberán xuntarlle á súa petición un currículum vitae e xustificar mediante certificación ou copia compulsada os méritos alegados.</p>
<p>Cuarto.-No caso de que o aspirante seleccionado para ocupa-lo posto de traballo fose un funcionario con destino noutra Administración pública, requirirase o informe favorable do departamento no que presta servicio, considerándose neste sentido de non emitirse no prazo de quince días naturais, conforme o artigo 67 do Real decreto 364/1995, do 10 de marzo. Unha vez tramitado o seu traslado, procederase á adxudicación do posto para o que foi seleccionado.</p>
<p>Quinto.-A resolución desta convocatoria farase pública no Diario Oficial de Galicia, e poderá declararse deserto o posto de traballo se se considera oportuno.</p>
<p>Sexto.-O prazo de toma de posesión será de tres días hábiles, se o destino anterior estivese na mesma localidade, ou dun mes, se estivese en localidade distinta ou leva consigo o reingreso ó servicio activo.</p>
<p>O prazo de toma de posesión comezará a contarse desde o día seguinte ó do seu cesamento, que deberá producirse dentro dos tres días hábiles seguintes ó da publicación no Diario Oficial de Galicia da resolución da libre designación.</p>
<p>Se a resolución comporta o reingreso ó servicio activo, o prazo de toma de posesión comezará a contar desde a data seguinte ó da publicación dela.</p>
<p>Sétimo.-Contra esta resolución, que esgota a vía administrativa, os interesados poderán interpoñer, potestativamente, recurso de reposición ante esta Presidencia no prazo dun mes, contado a partir do día seguinte ó da súa publicación no Diario Oficial de Galicia. De non formular recurso de reposición ou contra a súa resolución expresa, poderán interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses contado desde o día seguinte desta publicación no Diario Oficial de Galicia ou da notificación expresa que resolva a vía administrativa (artigo 46.1º da Lei 29/1998, do 13 de xullo).</p>
<p>XULGADO DE PRIMEIRA INSTANCIA E INSTRUCCIÓN NÚMERO SEIS</p>
<p>DE LUGO</p>

