---
date: '1997-10-21'
id: BA12
page: 10
number: 203
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 24 de setembro de 1997, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto mediante concurso público, da adquisición dun
  video-colonoscopio, dous monitores con diversos parámetros e un ecógrafo para
  exploracións urolóxicas.
range: Resolución
url: 'https://www.xunta.gal/dog/Publicados/1997/19971021/AnuncioBA12_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado i) do artigo 7º da Orde do 22 de maio de 1996 (DOG nº 111, do 6 de xuño), convoca expediente de contratación, polo procedemento aberto e tramitación urxente, mediante concurso público, da adquisición dun video-colonoscopio, dous monitores con diversos parámetros e un ecógrafo para exploracións urolóxicas.</p>
<p>I. Obxecto e orzamento: a adquisición dun video-colonoscopio, dous monitores con diversos parámetros e un ecógrafo para exploracións urolóxicas, por un orzamento máximo de nove millóns e medio de pesetas (9.500.000 ptas.), IVE incluído.</p>
<p>II. Prazo de entrega: o material obxecto do presente concurso público deberá ser entregado no prazo dun mes, contado desde a adxudicación do expediente.</p>
<p>III. Documentos de interese para os licitadores: o prego de cláusulas administrativas particulares e demais documentación complementaria pode ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n. Tfno.: (982) 29 65 52 e fax (982) 21 29 24.</p>
<p>IV. Fianzas: deberá consignarse unha fianza provisional do 2% do orzamento de licitación, por un importe máximo de cento noventa mil pesetas (190.000), e unha fianza definitiva do 4% do orzamento.</p>
<p>As devanditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas.</p>
<p>V. Solvencia económica e financeira: acreditarase por un ou varios dos medios establecidos no artigo 16 da Lei 13/1995, do 18 de maio, de contratos das administracións públicas.</p>
<p>VI. Solvencia técnica: acreditarase por un ou varios dos medios establecidos no artigo 18 da Lei 13/1995, do 18 de maio, de contratos das administracións públicas.</p>
<p>VII. Clasificación: non se precisa.</p>
<p>VIII. Criterios de adxudicación:</p>
<p>-Características técnicas e prestacións dos equipos: ata 5 puntos.</p>
<p>-Condicións do contrato de mantemento: ata 4 puntos.</p>
<p>-Prezo: ata 3 puntos.</p>
<p>-Prazo de entrega: ata 2 puntos.</p>
<p>IX. Admisión de variantes: admítense variantes.</p>
<p>X. Presentación de proposicións: as proposicións deberanse presentar en man, en sobre pechados e asinados polo licitador ou persoa que o represente, no rexistro do Complexo Hospitalario Xeral-Calde antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>XI. Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que remate o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar no día hábil seguinte.</p>
<p>XII. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso público serán por conta dos adxudicatarios do contrato.</p>
<p>Lugo, 24 de setembro de 1997.</p>
<p>Luis E. Vicente Sánchez</p>
<p>Director xerente do Complexo Hospitalario Xeral-Calde de Lugo</p>
<p>7728</p>

