---
date: '1997-08-08'
id: 983A
page: 7
number: 152
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 3 de xullo de 1997, do Servicio de Estructuras e Desenvolvemento
  Rural da Coruña, polo que se anuncia a publicación das bases definitivas da
  zona de Leira (Ordes-A Coruña).
range: Aviso
url: 'https://www.xunta.gal/dog/Publicados/1997/19970808/Anuncio983A_gl.html'
---
<p>Ponse en coñecemento dos interesados na concentración parcelaria da zona de Leira (Ordes-A Coruña), declarada de utilidade pública e urxente execución polo Decreto 525/1990 do 29 de novembro (DOG nº 248, do 19 de decembro de 1990), que a xunta local da zona, na súa reunión do 1 de xullo de 1997, aprobou as bases definitivas, que estarán expostas ó público na Casa do Concello de Ordes e nos lugares de costume da parroquia durante o prazo de trinta días hábiles, contados desde o seguinte ó da última inserción deste aviso no Diario Oficial de Galicia e no BOP, de conformidade co que determina a Lei de concentración parcelaria para Galicia (artigo 36).</p>
<p>Os documentos que se poden examinar no local do concello refírense á determinación do perímetro (predios da periferia que se incluíron e excluíron, superficies que se exceptúan por seren de dominio público e relación de predios excluídos), a clasificación de terras e a fixación de coeficientes que servirán de base para face-las compensacións que sexan necesarias e a determinación de propietarios e titulares de gravames e outras situacións xurídicas das que se declara formalmente a titularidade.</p>
<p>Contra estas bases os interesados poden interpoñer recurso de alzada perante o conselleiro de Agricul</p>
<p>tura, Gandería e Montes dentro do prazo dos trinta días sinalados, na Xefatura de Estructuras Agrarias (edificio administrativo, praza Luis Seoane, s/n, 6ª planta, A Coruña), nas oficinas centrais da consellería (San Caetano, s/n, Santiago) ou en calquera das dependencias ás que fai referencia o artigo 38.4 da Lei de réxime xurídico das administracións públicas e do procedemento administrativo común, expresando no escrito un domicilio dentro do concello para facerlle as notificacións que procedan e, se é o caso, a persoa residente nel a quen teñan que facérselle as notificacións.</p>
<p>A Coruña, 3 de xullo de 1997.</p>
<p>Vº e Prace:</p>
<p>Rogelio Aramburu Núñez</p>
<p>Delegado provincial da Coruña</p>
<p>Rogelio del Valle Muñoz-Cobo</p>
<p>Xefe do Servicio de Estructuras e Desenvolvemento Rural</p>
<p>5751</p>

