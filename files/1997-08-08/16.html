---
date: '1997-08-08'
id: '9802'
page: 7
number: 152
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: Orde do 30 de xullo de 1997 pola que se nomean os recadadores de zona.
range: Orde
url: 'https://www.xunta.gal/dog/Publicados/1997/19970808/Anuncio9802_gl.html'
---
<p>Rematado o proceso de selección para o nomeamento de recadadores de zona, e vista a proposta elevada pola comisión creada para o efecto pola Orde do 27 de xuño do presente ano (DOG nº 126, do 2 de xullo), procede, en virtude do previsto na disposición adicional e no artigo 4 do Decreto 90/1997,</p>
<p>do 10 de abril, polo que se establece a organización recadatoria da Xunta de Galicia e o Estatuto dos recadadores de zona, nomea-los seleccionados. Por isto,</p>
<p>DISPOÑO:</p>
<p>Artigo 1º</p>
<p>Noméanse recadadores de zona, como titulares de cada unha das cinco zonas de recadación existentes, a:</p>
<p>Apelidos e nomeZona</p>
<p>Gimaraens Benedetti, FernandoOurense</p>
<p>Luna Sánchez Álamo, PedroPontevedra</p>
<p>Sánchez García, Francisco JavierVigo</p>
<p>Vázquez Fermoso, RobertoLugo</p>
<p>Villalva Montero, NazarioA Coruña</p>
<p>Artigo 2º</p>
<p>A toma de posesión efectuarase no prazo dun mes, contado a partir do día seguinte ó da publicación desta orde no Diario Oficial de Galicia.</p>
<p>Artigo 3º</p>
<p>No prazo citado no artigo anterior deberá de constituírse a fianza a que se refire o artigo 34 e seguintes do Decreto 90/97, perante a Caixa Xeral de Depósitos dos servicios centrais da Consellería de Economía e Facenda, á disposición da Dirección Xeral de Tributos. A dita fianza poderá prestarse en metálico ou aval solidario de banco ou caixa de aforros. O importe dela será o fixado na disposición transitoria do citado decreto.</p>
<p>Artigo 4º</p>
<p>Antes da toma de posesión, os funcionarios nomeados recadadores da Comunidade Autónoma de Galicia que se atopen noutra situación administrativa, terán que solicitar e obte-la de excedencia voluntaria por interese particular e presenta-lo documento acreditativo perante a Dirección Xeral de Tributos.</p>
<p>Artigo 5º</p>
<p>Se, solicitada a mencionada situación administrativa perante a autoridade correspondente, non se puidese obter antes de remata-lo prazo previsto para a toma de posesión e estas circunstancias quedasen suficiente acreditadas, o prazo sinalado nos artigos precedentes para a toma de posesión e constitución de fianza ampliarase ata que tal situación administrativa de excedencia voluntaria estea concedida.</p>
<p>Artigo 6º</p>
<p>Previamente á toma de posesión, en función do establecido no artigo 15 do decreto citado, os recadadores nomeados efectuarán a oportuna declaración de incompatibilidades.</p>
<p>Santiago de Compostela, 30 de xullo de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>6090</p>

