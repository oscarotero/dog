---
date: '2018-01-25'
id: G0422-220118-0002
page: 5743
number: 18
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 19 de xaneiro de 2018, da Secretaría Xeral Técnica da
  Consellería de Medio Ambiente e Ordenación do Territorio, pola que se anuncia
  a corrección de erros no prego de prescricións técnicas do procedemento
  aberto, suxeito a regulación harmonizada, para a contratación da
  subministración de contedores para a recollida selectiva de residuos de
  fracción orgánica, cofinanciado polo Fondo Europeo de Desenvolvemento Rexional
  nun 80 % no marco do programa operativo Feder Galicia 2014-2020, obxectivo
  temático 06, prioridade de investimento 06.01, obxectivo específico 06.01.01,
  actuación 6.1.1.1.
range: Resolución
url: >-
  https://www.xunta.gal/dog/Publicados/2018/20180125/AnuncioG0422-220118-0002_gl.html
---
<p class="dog-titulo"><img src="/dog/Publicados/2018/20180125/AnuncioG0422-220118-0002_gl-web-images/Bandera%20UE_fmt.jpeg" alt="missing image file"></p>
    <p>No DOG número 13, do 18 de xaneiro de 2018, publicouse a Resolución do 28 de decembro de 2017, da Secretaría Xeral Técnica da Consellería de Medio Ambiente e Ordenación do Territorio, pola que se anuncia a licitación, polo procedemento aberto suxeito a regulación harmonizada, para a contratación da subministración de contedores para a recollida selectiva de residuos de fracción orgánica, cofinanciado polo Fondo Europeo de Desenvolvemento Rexional nun 80 % no marco do programa operativo Feder Galicia 2014-2020, obxectivo temático 06, prioridade de investimento 06.01, obxectivo específico 06.01.01, actuación 6.1.1.1.</p>
    <p>Unha vez advertido un erro no prego de prescricións técnicas para a referida contratación, realizouse a súa corrección no sentido seguinte:</p>
    <p>No número 2.2, características técnicas dos contedores, da versión en galego:</p>
    <p>Onde di: «Dúas rodas, de caucho macizo ou similar, de diámetro aproximado de 200 mm dotadas de freo para evitar posibles accidentes de manipulación. O seu mantemento e reparación poderá efectualos o operario desde o exterior do colector para maior comodidade e hixiene», debe dicir: «Dúas rodas, de caucho macizo ou similar, de diámetro aproximado de 200 mm. O seu mantemento e reparación poderá efectualos desde o exterior do contedor para maior comodidade e hixiene».</p>
    <p>Unha vez corrixidos estes, procédese á publicación do prego de prescricións técnicas no perfil do contratante http://www.contratosdegalicia.es/resultado.jsp?N=241441. </p>
    <p>Así mesmo, con data do 9 de xaneiro de 2018, publicouse no perfil do contratante a versión en castelán do cadro de características do prego de cláusulas administrativas particulares.</p>
    <p>Estas correccións afectan o prazo de presentación de proposicións recollido no punto 8 da citada resolución, que se amplía en 12 días, polo que o prazo finaliza o 19 de febreiro de 2018. </p>
    <p>O anuncio de información adicional ou rectificativo enviouse ao <em>Diario Oficial de la Unión Europea</em> o 19 de xaneiro de 2018.</p>
    <p>Santiago de Compostela, 19 de xaneiro de 2018</p>
    <footer><p>Mª Jesús Lorenzana Somoza<br>Secretaria xeral técnica da Consellería de Medio Ambiente <br>e Ordenación do Territorio</p></footer>

