---
date: '2013-09-09'
id: CA02-040913-0001
page: 35555
number: 171
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 27 de agosto de 2013 pola que se amplía a dotación orzamentaria para a
  concesión de axudas ao abeiro da Orde do 1 de abril de 2013 pola que se
  establecen as bases reguladoras para a concesión de axudas ás pemes para o
  financiamento de actuacións destinadas á prevención, protección, mellora e
  coñecemento ambiental, cofinanciadas polo Fondo Europeo de Desenvolvemento
  Rexional no marco do programa operativo Feder Galicia 2007-2013.
range: Orde
url: >-
  https://www.xunta.gal/dog/Publicados/2013/20130909/AnuncioCA02-040913-0001_gl.html
---
<p>O día 7 de maio de 2013 a Consellería de Medio Ambiente, Territorio e Infraestruturas publicou no Diario Oficial de Galicia número 87 a Orde do 1 de abril pola que se establecen as bases reguladoras para a concesión, en réxime de concorrencia competitiva, de subvencións a pequenas e medianas empresas de Galicia para o financiamento de proxectos relacionados coa prevención, protección, mellora e coñecemento ambiental na nosa comunidade autónoma, e se fai pública a súa convocatoria para o ano 2013.</p>
    <p>No seu artigo 21 precísanse as aplicacións orzamentarias e o importe económico previsto para o financiamento das ditas axudas e sinálase que as dotacións iniciais se poderán incrementar.</p>
    <p>A súa dotación orzamentaria ascende á cantidade de 2.417.906,00 € para o ano 2013. </p>
    <p>Tendo en conta o elevado volume de solicitudes que se están a recibir, esta cantidade resulta insuficiente, polo que, co fin de dar o maior grao de cobertura a todas as solicitudes de axudas destinadas á prevención, protección, mellora e coñecemento ambiental, cómpre, mediante esta orde, ampliar a dotación orzamentaria para a concesión das ditas axudas.</p>
    <p>Na súa virtude, e facendo uso das facultades que me confire o artigo 34 da Lei 1/1983, do 22 de febreiro, reguladora da Xunta e da súa Presidencia, de conformidade co previsto na Lei 9/2007, de subvencións de Galicia, e demais normativa concordante e de desenvolvemento, </p>
    <h2>ACORDO:</h2>
    <p>Ampliar a dotación da Orde do 1 de abril de 2013, publicada no Diario Oficial de Galicia número 87, do 7 de maio, pola que se establecen as bases reguladoras para a concesión, en réxime de concorrencia competitiva, de subvencións ás pemes para o financiamento de actuacións destinadas á prevención, protección, mellora e coñecemento ambiental, cofinanciadas polo Fondo Europeo de Desenvolvemento Rexional, no marco do programa operativo Feder Galicia 2007-2013, con cargo ás dispoñibilidades orzamentarias existentes na aplicación 07 03 541D 770.0 por importe de 838.626,00 €.</p>
    <p>Como resultado desta ampliación, o orzamento total asignado á presente orde ascende ás seguintes cantidades:</p>
    <p>Ano 2013: 3.256.532,00 €.</p>
    <p>Esta orde entrará en vigor o día seguinte ao da súa publicación no Diario Oficial de Galicia. </p>
    <p>Santiago de Compostela, 27 de agosto de 2013</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

