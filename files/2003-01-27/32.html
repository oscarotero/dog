---
date: '2003-01-27'
id: 3A8E
page: 992
number: 17
agency: CONSELLERÍA DE MEDIO AMBIENTE
section: VI. ANUNCIOS
title: >-
  Orde do 12 de decembro de 2002 pola que se exclúen do Catálogo de Montes de
  Utilidade Pública varios montes da provincia da Coruña.
range: Orde
url: 'https://www.xunta.gal/dog/Publicados/2003/20030127/Anuncio3A8E_gl.html'
---
<p>De conformidade co disposto no artigo 43 do Regulamento de montes, aprobado polo Decreto 485/1962, do 22 de febreiro, e á vista do disposto no artigo 13 da Lei 13/1989, do 10 de outubro, de montes veciñais en man común, e no Real decreto 1535/1984, do 20 de xuño, de transferencias á Comunidade Autónoma de Galicia das competencias en materia de conservación da natureza, esta consellería, por proposta da Dirección Xeral de Montes e Industrias Forestais,</p>
<p>DISPÓN:</p>
<p>Artigo único.-Dar de baixa do Catálogo de Montes de Utilidade Pública, por quedar firmes as resolucións do Xurado Provincial de Montes que os clasifica como veciñais en man común, os seguintes:</p>
<p>Número: 193 (monte Curota).</p>
<p>Concello: A Pobra do Caramiñal.</p>
<p>Nome: Barbanza de Lesón</p>
<p>Pertenza: parroquia de Sta. Cruz de Lesón.</p>
<p>Límites:</p>
<p>Norte: concello de Porto do Son e monte Barbanza de Postmarcos.</p>
<p>Leste: monte Barbanza de Postmarcos e propiedades de particulares.</p>
<p>Sur: propiedades particulares.</p>
<p>Oeste: monte Folgoso e Río Portas e concellos de Ribeira e Porto do Son.</p>
<p>Especie: Pinus pinaster e matogueira de toxo e queiroga.</p>
<p>Cabida total: 325,65 hectáreas.</p>
<p>Cabida forestal: 325,65 hectáreas.</p>
<p>Número: 103-I (Monte Pedroso, Val, Sixto e outros.)</p>
<p>Concello: Mazaricos.</p>
<p>Nome: de Lamasapín</p>
<p>Pertenza: lugar de Lamasapín.</p>
<p>Límites:</p>
<p>Norte: propiedades particulares desde o piquete nº 1 ata o 11 do deslindamento, seguindo a orde normal dos piquetes.</p>
<p>Leste: valado de terra que separa de propiedades particulares, desde o piquete nº 11 ata o 25 seguindo a orde normal dos piquetes.</p>
<p>Sur: monte dos veciños de Val, desde o piquete nº 25 ata o 66 seguindo unha liña recta.</p>
<p>Oeste: monte Aro, desde o piquete nº 66 ata o 71 seguindo a orde normal dos piquetes e desde o piquete 71 ata o 1.</p>
<p>Especie: matogueira de toxo.</p>
<p>Cabida total: 36,40 hectáreas.</p>
<p>Cabida forestal: 34,70 hectáreas.</p>
<p>Número: 103-D (monte Cadaval, Ruña e outros)</p>
<p>Concello: Mazaricos.</p>
<p>Pertenza: lugar de Corrubedo.</p>
<p>Límites:</p>
<p>Norte: monte veciñal de Suevos e propiedades particulares. Desde o piquete nº 250 segue devasa ata o 185 e desde este seguindo a numeración normal ata o 193.</p>
<p>Leste: propiedades particulares desde o piquete nº 193 seguindo a orde dos piquetes ata un punto entre os piquetes 197 e 198.</p>
<p>Sur: propiedades particulares desde o punto anterior situado entre os piquetes 197 e 198 ata un punto situado entre os piquetes 243 e 244 limitando tamén co monte de Vilar de Costa.</p>
<p>Oeste: concello de Muros desde o punto anterior situado entre os piquetes 243 e 244 ata o piquete 250.</p>
<p>Especie: Pinus pinaster e matogueira de toxo.</p>
<p>Cabida total: 124 hectáreas.</p>
<p>Cabida forestal: 96 hectáreas.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia e en contra dela poderase interpoñer recurso de reposición con carácter potestativo perante o conselleiro de Medio Ambiente no prazo dun mes, ou ben interpoñer directamente o recurso contencioso-administrativo perante o Tribunal Superior de Xustiza de Galicia no prazo de dous meses, de acordo co dis</p>
<p>posto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común reformada pola Lei 4/1999 e nos artigos 10 e 46 da Lei 29/1998, do 13 de xullo, da xurisdicción contencioso-administrativa, ou exercer calquera outro que se estime pertinente.</p>
<p>Santiago de Compostela, 12 de decembro de 2002.</p>
<p>Carlos del Álamo Jiménez</p>
<p>Conselleiro de Medio Ambiente</p>

