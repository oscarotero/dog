---
date: '1999-03-30'
id: 5D42
page: 3
number: 61
agency: CONSELLO DA CULTURA GALEGA
section: VI. ANUNCIOS
title: >-
  Resolución do 18 de marzo de 1999 pola que se anuncia concurso público aberto,
  polo trámite de urxencia, para a adquisición dun vehículo oficial para o
  Consello da Cultura Galega.
range: Resolución
url: 'https://www.xunta.gal/dog/Publicados/1999/19990330/Anuncio5D42_gl.html'
---
<p>O Consello da Cultura Galega, ultimados os trámites administrativos pertinentes, resolveu anuncia-lo procedemento de adxudicación do contrato ó que se refire esta resolución e que posúe as seguintes características:</p>
<p>1. Entidade adxudicadora: Consello da Cultura Galega, praza do Obradoiro, Pazo de Raxoi, 2ª planta, Santiago de Compostela. Teléfono: 981 56 90 20.</p>
<p>2. Obxecto do contrato: adquisición dun vehículo oficial para o Consello da Cultura Galega.</p>
<p>3. Tramitación, procedemento e base de adxudicación: concurso público aberto, con trámite de urxencia.</p>
<p>4. Orzamento base de licitación: seis millóns de pesetas (6.000.000 de ptas.), IVE incluído.</p>
<p>5. Garantía definitiva: 240.000 pesetas.</p>
<p>6. Obtención de documentación e información: nas dependencias do Consello da Cultura Galega, praza do Obradoiro, Pazo de Raxoi, 2ª planta, Santiago de Compostela. Teléfono: 981 56 90 20.</p>
<p>A data límite para a obtención de documentación e información será a fixada para o prazo de presentación de proposicións.</p>
<p>7. Presentación de ofertas: as proposicións presentaranse antes das 14 horas do décimo terceiro día (13) seguinte ó da publicación do anuncio no DOG e elaboraranse segundo o modelo que figura no prego de cláusulas administrativas particulares. Tódolos documentos esixidos no prego de cláusulas administrativas particulares deberanse presentar en</p>
<p>man no rexistro do Consello da Cultura Galega ou de acordo cos procedementos previstos no artigo 100 do Regulamento xeral de contratación do Estado.</p>
<p>8. Apertura de ofertas: a mesa de contratación realizará a apertura das proposicións económicas en acto público, ó que poderán asisti-los licitadores ou os seus representantes, nas dependencias do Consello da Cultura Galega, ás 10 horas do quinto día hábil seguinte ó de remate do prazo de presentación de ofertas, que non sexa sábado.</p>
<p>O importe do anuncio de licitación será por conta do adxudicatario.</p>
<p>Santiago de Compostela, 18 de marzo de 1999.</p>
<p>Carlos Casares Mouriño</p>
<p>Presidente do Consello da Cultura Galega</p>

