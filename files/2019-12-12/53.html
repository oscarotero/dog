---
date: '2019-12-12'
id: L208-211119-0018
page: 52876
number: 236
agency: Concello de Cangas
section: VI. Anuncios. b) Administración local.
title: >-
  ANUNCIO de aprobación inicial da modificación das normas subsidiarias
  municipais de Cangas dos terreos do cuarteirón conformado polas rúas da Torre,
  Paraíso, do Ensino e avenida da Coruña (PO-551).
range: Anuncio
url: >-
  https://www.xunta.gal/dog/Publicados/2019/20191212/AnuncioL208-211119-0018_gl.html
---
<p>O pleno do Concello de Cangas, na súa sesión ordinaria do 25 de outubro de 2019, acordou aprobar inicialmente a modificación de normas subsidiarias municipais de Cangas dos terreos do cuarteirón conformado polas rúas da Torre, Paraíso, do Ensino e avenida da Coruña (PO-551), o que se fai público para xeral coñecemento.</p>
    <p>O instrumento de planeamento e o expediente sométense a información pública durante o prazo de dous meses, mediante anuncio no <em>Diario Oficial de Galicia</em> e no xornal El Faro de Vigo, de conformidade co previsto no artigo 60.6 da Lei 2/2016, do solo de Galicia.</p>
    <p>Durante o citado prazo, contado a partir do día seguinte ao da publicación deste anuncio no <em>Diario Oficial de Galicia</em>, poderanse formular as alegacións que se consideren pertinentes. Así mesmo, está á disposición dos interesado na sede electrónica (www.cangas.gal) ou mediante consulta nas oficinas do Departamento de Urbanismo, de luns a venres das 9.30 ás 13.30 horas.</p>
    <p>Quedan suspendidas as licenzas naqueles ámbitos do territorio obxecto do plan cuxas novas determinacións supoñan a modificación da ordenación urbanística vixente.</p>
    <p>A duración da suspensión é dun prazo máximo de dous anos, contado desde a aprobación inicial, extinguíndose, en calquera caso, coa aprobación definitiva do planeamento. </p>
    <p>Cangas, 7 de novembro de 2019</p>
    <footer><p>Xosé Manuel Pazos Varela<br>Alcalde</p></footer>

