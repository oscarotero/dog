---
date: '1996-08-09'
id: 907A
page: 7
number: 156
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolucion do 29 de xullo de 1996, da Dirección Xeral de Formación Pesqueira e
  Investigacion, pola que se anuncia a licitación polo sistema de concurso
  aberto para a contratación do servicio de vixilancia dos centros: Instituto
  Politécnico Marítimo-Pesqueiro de Vigo, Escola Oficial Náutico-Pesqueira de
  Ferrol e Instituto Galego de Formación en Acuicultura da Illa de Arousa.
  (Tramitación urxente do artigo 72 da Lei de contratos das administracións
  públicas).
range: Resolucion
url: 'https://www.xunta.gal/dog/Publicados/1996/19960809/Anuncio907A_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a convocatoria de licitación co contrato do servicio de vixilancia dos centros: Instituto Politécnico Marítimo-Pesqueiro de Vigo, Escola Oficial Náutico-Pesqueira de Ferrol e Instituto Galego de Formación en Acuicultura da Illa de Arousa.</p>
<p>Obxecto: contratación do servicio de vixilancia dos centros: Instituto Politécnico Marítimo-Pesqueiro de Vigo, Escola Oficial Náutico-Pesqueira de Ferrol e Instituto Galego de Formación en Acuicultura da Illa de Arousa.</p>
<p>Orzamento e tipo: cinco millóns de pesetas (5.000.000 de ptas.), impostos incluídos.</p>
<p>Prazo de execución: segundo o prego de prescricións técnicas.</p>
<p>Clasificación do contratista: grupo III, subgrupo 2, categoría A.</p>
<p>Documentos de interese: os pregos de cláusulas administrativas particulares e de prescricións técnicas, que rexerán neste concurso, estarán a disposición dos licitadores nas dependencias do Servicio de Ensinanzas Marítimo-Pesqueiras (rúa dos Irmandiños, s/n, Santiago de Compostela), na oficina de información da Consellería de Pesca, Marisqueo e Acuicultura de Santiago de Compostela, así como nas delegacións territoriais pertencentes a esta consellería, durante o prazo de presentación de proposicións, os días e horas hábiles de oficina.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela, así como nos rexistros das delegacións territoriais pertencentes a esta consellería. O prazo de presentación rematará ás 14 horas do décimo terceiro día natural seguinte ó da publicación desta resolución no Diario Oficial de Galicia. No caso de utilizar calquera dos medios previstos no artigo 100 do Regulamento xeral de contratación do Estado, remitirase un telegrama á Dirección Xeral de Formación Pesqueira e Investigación, no que se lle comunique a presentación da oferta.</p>
<p>Apertura de proposicións: será realizada pola mesa de contratación, que se reunirá na Consellería de Pesca, Marisqueo e Acuicultura en Santiago de Compostela, ás 10.30 horas do terceiro día hábil contado a partir do seguinte ó de remate do prazo de presentación de propostas. Se ese día coincidise en sábado, a mesa reunirase o luns seguinte á mesma hora.</p>
<p>Fianza definitiva: 4 % do orzamento de licitación.</p>
<p>O importe del anuncio será por conta do adxudicatario.</p>
<p>Santiago de Compostela, 29 de xullo de 1996.</p>
<p>Ana Gallego Castro</p>
<p>Directora xeral de Formación Pesqueira e Investigación</p>
<p>9606005</p>

