---
date: '1996-08-09'
id: '9026'
page: 7
number: 156
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 327/1996, do 26 de xullo, polo que se declara a urxente ocupación,
  para efectos de expropiación forzosa, polo Concello de Forcarei (Pontevedra),
  dos bens e dereitos necesarios para a realización das obras do proxecto de
  saneamento en Forcarei e outros (apertura da rúa J).
range: Decreto
url: 'https://www.xunta.gal/dog/Publicados/1996/19960809/Anuncio9026_gl.html'
---
<p>O Concello de Forcarei (Pontevedra), en sesión celebrada o día 27 de maio de 1996, aprobou o proxecto de saneamento en Forcarei e outros (apertura rúa J), e na sesión do día 29 de marzo de 1996 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>O concello remitíu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 26 de xuño de 1996 de baixo o número 6490.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitíu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 1 de xullo 1996, nº 6661.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado porque, de acordo co plan de obras incluído no proxecto, o movemento de terras sería conveniente e necesario inicialo antes do mes de setembro do ano en curso. O custo da obra incrementaríase se non se inicia na data prevista. A obra está incluída no Programa Operativo Local do ano 1996, polo que tería que iniciarse antes do 1 de outubro deste ano, co risco de perde-la subvención correspondente se se demora a contratación e a posterior ocupación de terreos para poder executala.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día vinteseis de xullo de mil novecentos noventa e seis,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Forcarei (Pontevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de saneamento en Forcarei e outros (apertura rúa J).</p>
<p>Santiago de Compostela, vinteseis de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>5857</p>

