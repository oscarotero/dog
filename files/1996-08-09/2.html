---
date: '1996-08-09'
id: '9006'
page: 7
number: 156
agency: CONSELLERÍA DE CULTURA E COMUNICACIÓN SOCIAL
section: I. DISPOSICIÓNS XERAIS
title: >-
  Decreto 325/1996, de 26 de xullo, polo que se modifica o Decreto 169/1994, do
  2 de xuño, polo que se crea o Comité Internacional de Expertos do Camiño de
  Santiago.
range: Decreto
url: 'https://www.xunta.gal/dog/Publicados/1996/19960809/Anuncio9006_gl.html'
---
<p>O Decreto 237/1996, do 14 de xuño, polo que se fixa a estructura orgánica da Consellería de Cultura e Comunicación Social, e o Decreto 257/1996, do 20 de xuño, polo que se desenvolve a estructura orgánica da Consellería de Cultura e Comunicación Social, obrigan a modificar parcialmente o Decreto 169/1994, do 2 de xuño, polo que se crea o Comité Internacional de Expertos do Camiño de Santiago, co fin de adaptalo ós cambios introducidos polos anteriores decretos.</p>
<p>Na súa virtude, por proposta do Conselleiro de Cultura e Comunicación Social, e logo de deliberación do Consello de Xunta de Galicia na súa reunión do día vinteseis de xullo de mil novecentos noventa e seis,</p>
<p>DISPOÑO:</p>
<p>Artigo 1º</p>
<p>Modifícase o artigo 2º do Decreto 169/1994, de 2 de xuño, que queda redactado da seguinte forma:</p>
<p>«Artigo 2º.-Sede.</p>
<p>O comité terá a súa sede na Xerencia de Promoción do Camiño de Santiago. Consellería de Cultura e Comunicación Social».</p>
<p>Artigo 2º</p>
<p>Modifícase o artigo 3º do Decreto 169/1994, do 2 de xuño, que queda redactado da seguinte forma:</p>
<p>«Artigo 3º.-Composición.</p>
<p>1. O comité estará formado por nove vocais, designados polo conselleiro de Cultura e Comunicación Social, entre persoas de prestixio internacional e recoñecida competencia no campo da investigación, promoción e difusión do Camiño de Santiago. O presidente será elixido polos vocais do comité de entre os seus membros.</p>
<p>2. Un secretario que será o xerente de Promoción do Camiño de Santiago.</p>
<p>3. O cargo de membro do comité non será remunerado».</p>
<p>Disposición derrogatoria</p>
<p>Quedan derrogadas cantas disposicións de igual ou inferior rango se opoñan ó establecido no presente decreto.</p>
<p>Disposicións finais</p>
<p>Primeira.-Autorízase a Consellería de Cultura e Comunicación Social para dicta-las disposicións e</p>
<p>adopta-las decisións que sexan oportunas para o desenvolvemento do presente decreto.</p>
<p>Segunda.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, vinteseis de xullo de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>5925</p>

