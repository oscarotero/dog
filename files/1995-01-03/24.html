---
date: '1995-01-03'
id: '8802'
page: 99
number: 2
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (269/1991).
range: Edicto
url: 'https://www.xunta.gal/dog/Publicados/1995/19950103/Anuncio8802_gl.html'
---
<p>Rosa del Carmen Collazo Lugo, maxistrada do Xulgado de Primeira Instancia e Instrucción número catro de Santiago de Compostela e o seu partido xudicial.</p>
<p>Fai saber que neste xulgado do meu cargo se seguen autos de procedemento xudicial sumario do art. 131 da Lei hipotecaria co nº 269/1991, a instancia do Banco Exterior de España, S.A., representado polo procurador Sr. García-Píccoli Atanes contra Industrias López y Taboada, S.L., sobre reclamación de cantidade en virtude de préstamo hipotecario, téndose dictado providencia o día da data na que se acorda sacar a poxa pública polo termo de vinte días hábiles de antelación, terceira vez, os predios hipotecados que se describirán, baixo as seguintes condicións e advertencias:</p>
<p>Primeira.-A terceira poxa terá lugar na sala de audiencia deste xulgado, sito no Pazo de Xustiza, r/ Algalia de Abaixo, 24, desta cidade ás 10.30 horas do día 28 de marzo.</p>
<p>Segunda.-O tipo da poxa é..., sen suxeición a tipo para a terceira.</p>
<p>Terceira.-Non se admitirán ofertas que non cubran o tipo establecido para cada unha das poxas, excepto para a terceira, conforme se di, e para tomaren parte nelas deberán os licitadores, excepto o executante, presenta-lo resgardo de que consignou previamente na conta de depósitos e consignacións que este xulgado ten aberta no Banco Bilbao Vizcaya, desta cidade, unha cantidade igual polo menos ó 20% do tipo da segunda, por tratarse da terceira poxa. Ata a celebración das poxas poderanse facer ofertas por escrito en prego cerrado, xuntando nun e noutro caso o resgardo correspondente de ingreso da citada consignación.</p>
<p>Cuarta.-As ofertas poderanse facer a calidade de cede-lo remate a un terceiro, coas solemnidades e requisitos legalmente establecidos na Lei hipotecaria.</p>
<p>Quinta.-Os autos e a certificación rexistral a que se refire a regra cuarta en relación coa oitava e décimo terceira do art. 131 da L. hipotecaria están de manifesto en secretaría, entendéndose que todo licitador acepta como bastante a titulación e que as cargas, gravames anteriores e preferentes, se os honber, ó crédito da demandante, quedarán ou continuarán subsistentes, entendéndose que o rematante os acepta e queda subrogado na responsabilidade deles, sen destinarse á súa extinción o prezo do remate.</p>
<p>PREDIO OBXECTO DE HIPOTECA E POXA</p>
<p>Monte da Lama, a monte, na parroquia de San Vicente de Betote, municipio de Sarria (Lugo), que mide 30 áreas e 16 centiáreas. Limita ó norte, camiño: ó leste, pista que conduce a Tosal; ó oeste, pista que conduce a Vilar; e ó sur de Manuel López Cerviño.</p>
<p>Sobre este predio construíuse preto da estrema sur, dirección leste-oeste, unha nave metálica de</p>
<p>unha soa planta cuberta, con superficie ocupada de 1.100 m, construída de formigón e destinada a carpintería de portas de madeira. Ten servicio e instalacións de auga e enerxía eléctrica.</p>
<p>Título e inscrición: Pertence en pleno dominio á Compañía Mercantil de responsabilidade limitada industrias López y Taboada, S.L., en canto ó terreo por compra a María Dolores López Núñez e Manuel Teijeiro Pérez, mediante escritura outorgada en Sarria o 8 de abril de 1983, ante o notario de Becerreá, José Miguel Sánchez Andrade, substituto legal daquela notaría, nº de protocolo 581; e en canto á nova edificación, por escritura de declaración de obra nova, outorgada o 3 de xullo de 1985 ante o notario de Lugo, Juan Miguel Bello Fernández de Palencia, como substituto extraordinario da notaría de Sarria vacante, nº de protocolo 252.</p>
<p>Inscrita no Rexistro da Propiedade de Sarria no folio 225 volto do tomo 324, libro 112, predio 11.204, inscricións 1ª e 3ª.</p>
<p>Dado en Santiago de Compostela o vintecatro de novembro de mil novecentos noventa e catro.</p>
<p>A maxistrada</p>
<p>Rubricado</p>
<p>O secretario</p>
<p>Rubricado</p>

