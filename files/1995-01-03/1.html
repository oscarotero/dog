---
date: '1995-01-03'
id: 879E
page: 69
number: 2
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 16 de novembro de 1994 sobre autorización de apertura dunha sucursal
  da axencia de viaxes Viajes Barceló, S.L., sita en Avda. Linares Rivas, 16, da
  Coruña.
range: Orde
url: 'https://www.xunta.gal/dog/Publicados/1995/19950103/Anuncio879E_gl.html'
---
<p>Visto o expediente instruído a instancia de Sebastián Barceló Oliver, na súa calidade de representante da sociedade Viajes Barceló, S.L., en solicitude de establecemento na avda. Linares Rivas, 16, A Coruña, dunha sucursal da axencia de viaxes Viajes Barceló, S.L. con sede central na avda. Alejandro Roselló, nº 34-B, Palma de Mallorca, e nº BAL,-005 M/M.</p>
<p>Resultando que entre a documentación aportada coa referida solicitude existe unha copia de contrato de prestación de servicios entre a axencia e a persoa que exercerá o cargo de director e copia da documentación acreditativa da dispoñibilidade do local.</p>
<p>Resultando que o director está legalmente capacitado para desempeña-lo dito cargo.</p>
<p>Resultando que da análise do expediente se conclúe que Viajes Barceló, S.L. dispón dunha fianza suficiente segundo o establecido no artigo 15 do Decreto 155/1989, do 22 de xuño, polo que se aproba o Regulamento das axencias de viaxes de Galicia.</p>
<p>Considerando que o Servicio de Inspección emitiu informe sobre o estado e equipamento do local, acreditando que reúne as condicións suficientes para poder exerce-la actividade de sucursal da mencionada axencia de viaxes.</p>
<p>Considerando que no trámite do expediente se cumpriron as formalidades de rigor e se xustificaron tódolos extremos que fixan o artigo 5, apartados b, c, d; e os artigos 10 e 15 do citado decreto.</p>
<p>Considerando os antecedentes expostos, as disposicións legais invocadas e as demais normas de aplicación.</p>
<p>Esta consellería resolve autorizarlle á axencia de viaxes Viajes Barceló, S.L., con sede central en Palma de Mallorca, Avda. Alejandro Roselló, nº 34-8, o establecemento dunha sucursal na Avda. Linares Rivas, 16, da Coruña.</p>
<p>Contra esta resolución, o interesado podará interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contado desde o día seguinte ó da súa publicación no Diario Oficial de Galicia.</p>
<p>Santiago de Compostela, 16 de novembro de 1994.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

