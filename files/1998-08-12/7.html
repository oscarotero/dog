---
date: '1998-08-12'
id: 3A26
page: 9
number: 155
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 30 de xuño de 1998 pola que se fai pública a addenda ó convenio
  de apoio financeiro para a renovación da flota galega subscrito con distintas
  entidades financeiras o día 21 de maio de 1996.
range: Resolución
url: 'https://www.xunta.gal/dog/Publicados/1998/19980812/Anuncio3A26_gl.html'
---
<p>Con data do 30 de xuño de 1998, o Instituto Galego de Promoción Económica (Igape) e as entidades financeiras asinaron unha addenda ó convenio de apoio financeiro para a renovación da flota galega, asinado o 21 de maio de 1996 e modificado o 26 de decembro de 1997, co obxecto de prorroga-lo prazo para a resolución dos expedientes de axuda financeira presentados ó abeiro deste.</p>
<p>En virtude do exposto, de conformidade coa Lei 5/1992, do 10 de xuño, de creación do Igape e o seu regulamento, aprobado polo Decreto 317/1992, do 12 de novembro, e en virtude das facultades que teño conferidas,</p>
<p>RESOLVO:</p>
<p>En cumprimento do disposto no artigo 78 da Lei 22/1992, do 11 de outubro, de réxime financeiro e presupostario de Galicia, co obxecto de darlle unha</p>
<p>adecuada difusión, faise público o texto da addenda ó convenio, que figura como anexo I, e relación de entidades que a susbcribiron, que figura no anexo II.</p>
<p>Santiago de Compostela, 30 de xuño de 1998.</p>
<p>José Antonio Orza Fernández</p>
<p>Presidente do Instituto Galego de Promoción</p>
<p>Económica</p>
<p>ANEXO I</p>
<p>Addenda ó convenio de apoio financeiro para a renovación da flota galega asinado entre o Igape e as entidades financeiras, o 21 de maio de 1996.</p>
<p>O convenio, asinado entre o Igape e as entidades financeiras o 21 de maio de 1996, co obxecto de establecer unha liña de apoio financeiro para a renovación da flota galega, modificado pola addenda con data do 26 de decembro de 1997, establece que o prazo de vixencia para a concesión e formalización das operacións de subsidiación solicitadas en prazo remata o 30 de xuño de 1998.</p>
<p>Dado que a carga de traballo dos estaleiros seleccionados polos armadores para a construcción dos barcos imposibilita a formalización das operacións de préstamo no prazo establecido, convense, de mutuo acordo entre o Igape e as entidades finan</p>
<p>ceiras, en subscribi-la presente addenda ó convenio asinado o 21 de maio de 1996 coas seguintes:</p>
<p>Cláusula única.-Modifícase a cláusula 7ª do convenio asinado entre o Igape e as entidades financeiras o 21 de maio de 1996, prorrogando o prazo de vixencia para a concesión e formalización das operacións de subsidiación presentadas en prazo, ata o 31 de decembro de 1998.</p>
<p>Para o resto de condicións non recollidas nesta addenda, observarase o especificado no convenio subscrito con data do 21 de maio de 1996 e addenda a este con data do 26 de decembro de 1997.</p>
<p>E en proba de conformidade, así o din, asinan e outorgan por exemplar duplicado e para un único efecto en Santiago de Compostela o 30 de xuño de 1998.</p>
<p>ANEXO II</p>
<p>Relación de entidades financeiras que subscriben a addenda ó convenio de apoio financeiro para a renovación da flota galega</p>
<p>Caixas:</p>
<p>Caixa Galicia</p>
<p>Caixa Vigo</p>
<p>Bancos:</p>
<p>Banco Bilbao Vizcaya</p>
<p>7410</p>

