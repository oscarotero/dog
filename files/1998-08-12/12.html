---
date: '1998-08-12'
id: 3A42
page: 9
number: 155
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de xuño de 1998, da Dirección Xeral de Industria, pola que se
  autorizan as instalacións electromecánicas, se declara de utilidade pública e
  se aproba o proxecto de execución do parque eólico denominado Álabe-Soán.
  (Expediente 005-EOL).
range: Resolución
url: 'https://www.xunta.gal/dog/Publicados/1998/19980812/Anuncio3A42_gl.html'
---
<p>Examinado o expediente instruído por instancia de Ineuropa Eólica del Xistral, S.A., con enderezo para efectos de notificacións no parque empresarial La Moraleja, Avda. de Europa, nº 18, 28108 Alcobendas (Madrid), sobre autorización das instalacións do parque eólico denominado Álabe-Soán; esta dirección xeral ten en conta os seguintes feitos:</p>
<p>Primeiro.-O 23 de maio de 1997, Diego Contreras Olmedo, en nome e representación de Ineuropa Eólica del Xistral, S.A., solicitou a autorización administrativa das intalacións, declaración de utilidade pública, aprobación do proxecto de execución e recoñecemento da condición de instalación acollida ó réxime especial do parque eólico nomeado Álabe-Soán de 19,50 MW, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, o Real decreto 2366/1994, do 9 de decembro, sobre instalacións hidráulicas, de coxeración e outras abastecidas por recursos ou fontes de enerxía renovable e o Decreto 205/1995, do 6 de xullo, polo que se regula o aproveitamento da enerxía eólica na Comunidade Autónoma de Galicia.</p>
<p>Segundo.-O 9 de outubro de 1997, Ineuropa Eólica del Xistral, S.A. solicitou o recoñecemento como instalación acollida ó réxime especial de producción eléctrica, ó abeiro do previsto no Real decreto 2366/1994, do 9 de decembro, xa citado, para o parque eólico Álabe-Soán.</p>
<p>Terceiro.-O 20 de novembro de 1997, esta Dirección Xeral de Industria resolveu recoñece-la condición de instalación acollida ó réxime especial de producción eléctrica ó citado parque eólico.</p>
<p>Cuarto.-O proxecto, coa relación concreta e individualizada dos bens e dereitos afectados, someteuse á información pública por Resolución do 20 de xaneiro de 1998, para os efectos previstos nos artigos 52 da Lei 40/1994, do 30 de decembro, de orde</p>
<p>nación do sistema eléctrico nacional, 16 do Decreto 2619/1996, do 20 de outubro, 9 do mencionado Decreto 2617/1966, do 20 de outubro (aplicables a este expediente en virtude do establecido nas disposicións transitorias primeira e segunda, punto 2º, da Lei 54/1997, do 27 de novembro, do sector eléctrico) e 13 do Decreto 205/1995, do 6 de xullo, tamén citado.</p>
<p>Durante o prazo de información pública, a Asociación para a Defensa Ecolóxica de Galicia presentou escrito de alegacións, manifestando, en síntese, que:</p>
<p>1. Os montes obxecto de ocupación son montes veciñais en man común, polo que debe declararse previamente a utilidade pública prevalente do parque eólico sobre a dos propios montes.</p>
<p>2. A xona afectada está situada dentro do que as normas complementarias e subsidiarias de planeamento da Coruña, Lugo, Ourense e Pontevedra delimitan como solo non urbanizable de protección de especies naturais co nome de serra do Xistral e do Cadramón.</p>
<p>3. A zona afectada está formada por solos de turbeira de cobertor activa que deben ser considerados como hábitats naturais prioritarios, segundo o disposto no Real decreto 1997/1995, do 7 de decembro, e na Directiva 92/43/CEE, do Consello, do 21 de maio.</p>
<p>As citadas alegacións foron remitidas á empresa Inieuropa Eólica del Xistral, S.A. e contestadas por esta dentro do prazo regulamentariamente establecido.</p>
<p>Quinto.-O 9 de xuño de 1998, a Dirección Xeral de Calidade e Avaliación Ambiental resolveu aproba-la declaración de efectos ambientais do citado parque eólico.</p>
<p>Sexto.-O 27 de marzo de 1998, a delegación provincial da Consellería de Industria e Comercio de Lugo emitiu informe favorable sobre o citado proxecto, que ten as seguintes características básicas:</p>
<p>Situación e coordenadas poligonais:</p>
<p>NomeMunicipio Vértices</p>
<p>X    Y</p>
<p>SoánMuras</p>
<p>O Valadouro</p>
<p>Silán0.621.000 4.817.000</p>
<p>O Cadramón0.621.000</p>
<p>4.815.843</p>
<p>0.616.300 4.815.843</p>
<p>0.616.300 4.816.700</p>
<p>0.615.528 4.817.509</p>
<p>0.615.914 4.818.064</p>
<p>0.616.100 4.817.900</p>
<p>0.616.600 4.818.900</p>
<p>As características básicas do proxecto son as seguintes:</p>
<p>Nº de aeroxeradores: 26.</p>
<p>Potencia unitaria por aeroxerador: 750 kW.</p>
<p>Potencia total instalada: 19,50 MW.</p>
<p>Altura das torres: 45 metros.</p>
<p>Diámetro das pas: 44 metros.</p>
<p>Producción máxima anual: 69.641 MWh/año.</p>
<p>Investimento previsto: 2.903.279.968 ptas.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver esta expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación cos xa citados decretos 2617/1966, do 20 de outubro, 2619/1966, do 20 de outubro e 205/1995, do 6 de xullo.</p>
<p>Segundo.-Á vista das alegacións presentadas, da contestación dada a estas por parte da empresa promotora e do resto de documentacion que consta no expediente, queda de manifesto que:</p>
<p>a) De conformidade co disposto no artigo 6.1º da Lei 13/1989, do 10 de outubro, de montes veciñais en man común, estes só poderán ser obxecto de expropiación forzosa por causa de utilidade pública ou interese social prevalente á dos propios montes veciñais.</p>
<p>Polo tanto, resulta necesario autorizar administrativamente a instalación dos equipos electromecánicos do parque denominado Álabe-Nordés e declara-la súa utilide pública para os efectos de inicia-lo expediente de expropiación dos montes veciñais afetados e de poder continua-la tramitación do expediente conforme o disposto no artigo 6.2º do Regulamento de execución da citada lei, aprobado polo Decreto 260/1992, do 4 de setembro.</p>
<p>b) O plan sectorial denominado Plan Eólico de Galicia (no que está incluída a zona do parque eólico de Álabe-Soán), aprobado polo Consello da Xunta de Galicia na súa reunión do 1 de outubro de 1997 (Diario Oficial de Galicia do 15 de decembro), contén, entre outras determinacións, a de vincula-lo planeamento dos municipios afectados ás determinacións contidas nel.</p>
<p>c) O proxecto someteuse a un estudio ambiental, aprobándose a declaración de efectos ambientais por Resolución do 9 de xuño de 1998, da Dirección Xeral de Calidade e Avaliación Ambiental.</p>
<p>Cuarto.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Autorizarlle a Ineuropa Eólica del Xistral, S.A. a instalación dos equipos electromecánicos do parque eólico denominado Álabe-Soán, que se vai situar nos concellos do Valadouro e Muras e aproba-lo proxecto de execución da dita instalación.</p>
<p>Segundo.-Declara-la utilidade pública en concreto das instalacións que se autorizan dentro do polígono definido nesta resolución, para os efectos establecidos no do artigo 52 da Lei de ordenación do sistema eléctrico nacional.</p>
<p>Todo iso de acordo coas condicións seguintes:</p>
<p>Primeira.-Ineuropa Eólica del Xistral, S.A., para os efectos de garanti-lo cumprimento das súas obrigas, deberá constituír, no prazo dun mes contado desde o outorgamento da presente autorización, unha fianza por importe de 58.065.599 pesetas, conforme o dispostos no artigo 14 do citado Decreto 205/1995, do 6 de xullo.</p>
<p>A dita fianza constituirase na Caixa Xeral de Depósitos da Consellería de Economía e Facenda da Xunta de Galicia, en calquera das formas sinaladas no artigo 11, apartado 3º do Decreto 1775/1967, do 22 de xullo, e será devolta unha ver que se formalice a acta de posta en marcha das instalacións.</p>
<p>Segunda.-As instalacións que se autorizan terán que realizarse de acordo coas especificacións e planos que figuran no proxecto presentado pola empresa, cun orzamento de 2.903.279.968 ptas.</p>
<p>Terceira.-Para introducir modificacións nas instalacións que afecten a datos básicos do proxecto será necesaria a previa autorización da Dirección Xeral de Industria. Así memso, a Delegación Provincial de Industria e Comercio en Lugo poderá autoriza-las modificacións de detalle de proxecto que resulte procedentes, debéndolle comunicar a esta dirección xeral tódalas resolucións que dicte en aplicación da dita facultade.</p>
<p>Cuarta.-O prazo para a posta en marcha das instalacións que se autorizan será de dezaoito meses, contados a partir da data de ocupación dos terreos.</p>
<p>Unha vez contruídas as instalacións autorizadas, a Delegación Provincial da Consellería de Industria e Comercio en Lugo inspeccionará a totalidade das obras e montaxes efectuadas e verificará o cumprimento dos compromisos contraídos por Ineuropa Eólica del Xistral, S.A. no seu plan eólico.</p>
<p>Quinta.-A empresa, como requisito necesario para a aplicación ás instalacións que se autorizan do réxime especial creado polo Real decreto 2366/1994, do 9 de decembro, deberá inscribir aquela no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14 de xullo), no prazo de 2 meses, contados a partir da data da acta de posta en marcha da instalación. O parque interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Sexta.-Con carácter previo á posta en marcha das instalacións, o órgano competente verificará o cumprimento do condicionado imposto nesta resolución, así cmo aquelas que no seu día se emitan conforme o disposto no artigo 3.2º do Decreto 327/1991, do</p>
<p>4 de outubro, de avaliación de efectos ambientais para Galicia.</p>
<p>Sétima.-A Administración reserva para si o dereito de deixar sen efecto a presente autorización por calquera das causas establecidas no artigo 34 do Decreto 1175/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
<p>Oitava.-Esta autorización outórgase sen prexuízo de terceiros e independentemente das autorizacións, licencia ou permiso de competencia municipal, provincial ou outros necesarios para a realización das obras das intalacións outorizadas.</p>
<p>Contra a presente resolución, que non lle pon fin á vía administrativa, poderá interpoñersse, se é o caso, recurso oridnario ante o conselleiro de Industria e Comercio no prazo dun mes contado desde a publicación dela, conforme o establecido no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 23 de xuño de 1998.</p>
<p>Joaquín del Moral Crespo</p>
<p>Director xeral de Industria</p>
<p>6909</p>

