---
date: '2012-02-14'
id: G2346-260112-11478
page: 5866
number: 31
agency: Xulgado do Social número 3 da Coruña
section: V. Administración de xustiza.
title: EDICTO (763/2009).
range: Edicto
url: >-
  https://www.xunta.gal/dog/Publicados/2012/20120214/AnuncioG2346-260112-11478_gl.html
---
<p>Juan Rey Pita, secretario do Social número 3 da Coruña, fago saber que no proceso seguido por instancia de Sebastián Álvarez López contra Elaborados y Derivados de la Madera, S.L. (Eldema, S.L.), en reclamación por ordinario, rexistrado co número 763/2009, ditouse o seguinte auto de aclaración:</p>
    <p>«Auto.</p>
    <p>Na Coruña, o vinte e nove de novembro de dous mil once. </p>
    <p>Antecedentes de feito.</p>
    <p>Primeiro. O 14.11.2011 ditou sentenza este xulgado do social en autos de demanda 763/2009 cuxo ditame literalmente di:</p>
    <p>«…condeno esta a aboarlle a cantidade de 2.869,15 euros que lle debe en concepto de salarios…».</p>
    <p>Segundo. O 22.11.2011 presentou escrito a letrada da demandante Cristina Gómez Lozano solicitando aclaración de sentenza.</p>
    <p>Razoamentos xurídicos.</p>
    <p>Único. De conformidade co que establece o artigo 267, parágrafo 3.º, da Lei orgánica do poder xudicial, que dispón que «os erros materiais manifestos e os aritméticos en que incorran as resolucións xudiciais poderán ser rectificados en calquera momento» e téndoo solicitado a letrada da demandante, procede a aclaración do ditame da sentenza nos termos, segundo se solicita.</p>
    <p>Vistos os preceptos legais e demais de concordante aplicación.</p>
    <p>Parte dispositiva.</p>
    <p>O maxistrado xuíz dispón que procede a aclaración da sentenza do 14.11.2011, e, en consecuencia, rectifícase o seu ditame, o cal quedará do teor literal seguinte:</p>
    <p>«…condeno esta a aboarlle a cantidade de 3.116,31 euros que lle debe en concepto de salarios…».</p>
    <p>Notifíquese esta resolución ás partes advertindo que contra ela non cabe interpoñer recurso ningún distinto do recurso de suplicación que, se é o caso, se formule contra a sentenza.</p>
    <p>Así, por este auto, mándao e asínao o maxistrado Carlos Villarino Moure. Dou fe.</p>
    <footer><p>O maxistrado xuíz O secretario xudicial»</p></footer>
    <p>E para que sirva de notificación a Elaborados y Derivados de la Madera, S.L. (Eldema, S.L.), expídese esta cédula para a súa publicación no <em>Diario Oficial de Galicia</em> e colocación no taboleiro de anuncios. </p>
    <p>A Coruña, 23 de xaneiro de 2012. </p>
    <footer><p>O secretario xudicial</p></footer>

