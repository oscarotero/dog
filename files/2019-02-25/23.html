---
date: '2019-02-25'
id: G2411-040219-0001
page: 11126
number: 39
agency: Xulgado do Social número 2 de Santiago de Compostela
section: V. Administración de xustiza.
title: EDICTO (PO 841/2017).
range: Edicto
url: >-
  https://www.xunta.gal/dog/Publicados/2019/20190225/AnuncioG2411-040219-0001_gl.html
---
<p>Procedemento ordinario 841/2017 </p>
    <p>Demandante: Jorge Rodríguez Sánchez</p>
    <p>Avogado: Pablo Manuel de Acosta González</p>
    <p>Demandados: Aparcamiento Labacolla, S.L., Fogasa </p>
    <p>Avogado: letrado do Fogasa </p>
    <p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 841/2017 deste xulgado do social, seguido por instancia de Jorge Rodríguez Sánchez contra Aparcamiento Labacolla, S.L., e o Fogasa, sobre ordinario, ditouse a seguinte resolución:</p>
    <p>«Que debo estimar a demanda presentada por instancia de Jorge Rodríguez Sánchez asistido polo letrado Sr. Yebra-Pimentel Vilar, contra Aparcamiento Labacolla, S.L. e o Fondo de Garantía Salarial e debo condenar a demandada ao aboamento á demandante da cantidade de 5.017,49 euros como cantidades debidas, máis os xuros previstos no artigo 29.3 do Estatuto dos traballadores (ET) sobre a devandita cantidade, devindicados desde a data de presentación da papeleta de conciliación (STS 17.6.2014) ata esta resolución e os do artigo 576 da Lei de axuizamento civil (LAC) a partir desta resolución.</p>
    <p>Debo absolver e absolvo o Fogasa, sen prexuízo da súa responsabilidade subsidiaria, nos casos previstos no artigo 33 do Estatuto dos traballadores.</p>
    <p>Notifíqueselles ás partes esta resolución.</p>
    <p>Modo de impugnación. Advírteselles ás partes que contra esta resolución poderán interpoñer recurso de suplicación ante o Tribunal Superior de Xustiza de Galicia que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente o recorrente que non fose traballador ou beneficiario do réxime público de Seguridade Social, ou habente causa seus, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial co número 1596, clave 65. Deberá indicar no campo concepto “recurso” seguido do código “34 Social Suplicación”, acreditando mediante a presentación do xustificante de ingreso no período comprendido ata a formalización do recurso; así como no caso de ser condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola devandita cantidade no cal se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, ao momento de anuncialo. </p>
    <p>A anterior resolución entregarase ao letrado da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Aparcamiento Labacolla, S.L., en ignorado paradoiro, expido este edicto para a súa inserción no boletín oficial correspondente.</p>
    <p>Advírtese a destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 1 de febreiro de 2019</p>
    <footer><p>A letrada da Administración de xustiza</p></footer>

