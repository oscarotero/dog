---
date: '2017-12-14'
id: G0427-011217-0005
page: 56546
number: 236
agency: Consellería do Mar
section: III. Outras disposicións.
title: >-
  RESOLUCIÓN do 28 de novembro de 2017, da Secretaría Xeral Técnica da
  Consellería do Mar, pola que se dá publicidade a unha encomenda de xestión ao
  medio propio Fundación Centro Tecnolóxico do Mar para ser executada durante os
  anos 2017-2020.
range: Resolución
url: >-
  https://www.xunta.gal/dog/Publicados/2017/20171214/AnuncioG0427-011217-0005_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>– Resolución do 23 de novembro de 2017, da Consellería do Mar, pola que se lle encarga ao medio propio Fundación Centro Tecnolóxico do Mar (Cetmar) a prestación do servizo de oficina técnica para o seguimento do expediente <em>Civil Uavs Iniatitive</em>, fase II: seguridade marítima, (CUI RFP-B MAR-1) Reforzo da seguridade marítima da frota pesqueira galega e das actividades de seguimento da súa actividade.</p>
    <p>– Actividade: realización das actuacións relativas á execución polo Cetmar de accións de apoio á Consellería do Mar que teñen como finalidade última a prestación do servizo de oficina técnica para o seguimento do dito expediente de compra pública de innovación.</p>
    <p>– Natureza e alcance da xestión encomendada: encomenda de xestión a medios propios ao ter a Fundación Centro Tecnolóxico do Mar (Cetmar) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: ata o 30 de xuño de 2020.</p>
    <p>– Financiamento: tramitouse con cargo aos orzamentos da Comunidade Autónoma de Galicia na aplicación orzamentaria 14.03.723A.604.1 e foi cofinanciada polo Fondo Europeo Marítimo e de Pesca nun 75 % (medida asistencia técnica).</p>
    <p>Santiago de Compostela, 28 de novembro de 2017</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

