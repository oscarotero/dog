---
date: '2021-02-17'
id: G0426-030221-0002
page: 10267
number: 32
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 2 de febreiro de 2021, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses o acordo adoptado por este xurado, relativo
  ao deslindamento parcial do monte Carboeiro, Coto, Covas, Rapatoso e Outeiro,
  no concello do Corgo (expediente 13_78/1DES_2018).
range: Anuncio
url: >-
  https://www.xunta.gal/dog/Publicados/2021/20210217/AnuncioG0426-030221-0002_gl.html
---
<p>Na sesión celebrada polo xurado provincial o día 11.1.2021 figura o seguinte acordo:</p>
    <p>Monte Carboeiro, Coto, Covas, Rapatoso e Outeiro (exp. 13/78), pertencente aos veciños da parroquia de Santo Estevo de Folgosa, no concello do Corgo, clasificado polo xurado o 30.10.1978.</p>
    <p>– O 4.4.2018 ten entrada unha proposta de deslindamento parcial do monte veciñal con propiedades particulares, aprobada pola comunidade de Santo Estevo de Folgosa.</p>
    <p>– O 3.6.2018 o Servizo de Montes emite un informe favorable da proposta presentada.</p>
    <p>– O 20.6.2018 envíase ao Concello do Corgo o anuncio para os efectos da súa publicidade no seu taboleiro.</p>
    <p>– O 4.7.2018 publícase no DOG o anuncio polo que se fai pública a proposta de deslindamento e ábrese o período para alegacións. Expediente de deslindamento 1DES/2018.</p>
    <p>– Transcorrido o prazo dun mes sen que se presentasen alegacións, a comunidade reafírmase na proposta de deslindamento, que obtén informe favorable do Servizo de Montes con data do 12.11.2018</p>
    <p>– O 14.7.2020 a comunidade de Santo Estevo de Folgosa presenta a proposta de deslindamento definitiva.</p>
    <p>– O 10.11.2020 o Servizo de Montes emite un informe no cal se especifican as modificacións que se producen como consecuencia do deslindamento. Segundo a nova cartografía, o monte de Carboeiro, Coto, Covas, Rapatoso e Outeiro pasa a ter 97,6 hectáreas.</p>
    <p>De conformidade co disposto no artigo 54.3 da Lei 7/2012, no caso de informe favorable, unha vez ratificado o deslindamento provisional pola asemblea xeral, darase traslado ao xurado provincial dos acordos alcanzados, o xurado provincial de montes veciñais en man común ditará resolución aprobatoria do deslindamento.</p>
    <p>En vista do anterior, o xurado, por unanimidade, acorda aprobar o deslindamento e proceder a realizar as oportunas correccións no expediente, de conformidade co informe elaborado polo Servizo de Montes.</p>
    <p>O plano que figura no anexo, ao final deste anuncio, corresponde ao monte veciñal tras o deslindamento aprobado.</p>
    <p>Contra este acordo, desde o día seguinte ao da súa publicación no <em>Diario Oficial de Galicia</em>, poderá interpoñerse recurso potestativo de reposición ante o Xurado Provincial de Clasificación de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 2 de febreiro de 2021</p>
    <footer><p>Mª Olga Iglesias Fontal<br>Presidenta do Xurado Provincial de Clasificación <br>de Montes Veciñais en Man Común de Lugo</p></footer>

