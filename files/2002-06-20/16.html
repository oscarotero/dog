---
date: '2002-06-20'
id: BE6E
page: 9
number: 118
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (150/2002).
range: Cédula
url: 'https://www.xunta.gal/dog/Publicados/2002/20020620/AnuncioBE6E_gl.html'
---
<p>Eu, Jaime Balado Yáñez, secretario xudicial do Xulgado do Social número dous da Coruña, dou fe e testemuño de que nos autos seguidos perante este xulgado do social tramitados baixo o número 150/2002 contra a empresa Instalaciones Eléctricas Carlos Núñez, S.L. sobre despido, dictouse a seguinte sentencia:</p>
<p>Sentencia. A Coruña, 10 de abril de 2002.</p>
<p>Jorge Hay Alba, maxistrado-xuíz do social número dous desta cidade, viu os presentes autos de xuízo 150/2002 seguidos por instancia de José David Casal López, maior de idade, asistido por Pedro Pedreira Candal, contra a empresa Instalaciones Eléctricas Carlos Núñez, S.L., que non compareceu nos autos, sendo o obxecto da reclamación, despedimento.</p>
<p>Seguen feitos e fundamentos xurídicos.</p>
<p>Decido que debo estimar e estimo a demanda interposta por José David Casal López, debo declarar e declaro improcedente o despedimento do actor, condenando a demandada a que no prazo de cinco días, desde a data da notificación da sentencia opte entre a readmisión inmediata do demandante nas mesmas condicións que posuía con anterioridade ou o aboamento dunha indemnización de 6.479,69 euros máis, en ámbolos casos, o aboamento dos salarios de trámite desde a data do despedimento ata a notificación da presente resolución que ascende a 30,31 euros/día.</p>
<p>Notifíqueselles esta resolución ás partes ás que se fará saber que contra ela só cabe recurso de suplicación ante o Tribunal Superior de Xustiza de Galicia, anunciándose ante este xulgado no prazo de cinco días a contar a partir da notificación desta sentencia, e no propio termo se o recorrente non goza do beneficio da xustiza gratuíta deberá ó anuncialo entrega-lo xustificante acreditativo de consignación da cantidade obxecto da condena na conta de depósitos e consignacións que este xulgado ten aberta no BBV desta cidade co número de conta 5603 clave 60, facendo constar no ingreso o número do expediente.</p>
<p>E, así mesmo, deberá no momento de interpo-lo recurso consigna-la cantidade de 25.000 pesetas en concepto de depósito na clave 65 da citada conta e expediente.</p>
<p>Así, por esta miña sentencia definitivamente xulgando en primeira instancia pronúncioo, mándoo e asínoo.</p>
<p>E para que lle sirva de notificación á empresa Instalaciones Eléctricas Carlos Núñez, S.L. mediante a súa publicación no Diario Oficial de Galicia, que</p>
<p>ten o seu enderezo descoñecido, expido e asino a presente cédula na Coruña o 9 de maio de 2002.</p>
<p>O secretario xudicial</p>
<p>Rubricado</p>

