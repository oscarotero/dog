---
date: '2002-06-20'
id: BE46
page: 9
number: 118
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 206/2002, do 6 de xuño, polo que se declara a urxente ocupación, para
  efectos de expropiación forzosa, polo Concello de Quiroga (Lugo), dos bens e
  dereitos necesarios para a realización das obras do proxecto de ampliación de
  servicios básicos no barrio das Estradas e o barrio da Ribeira.
range: Decreto
url: 'https://www.xunta.gal/dog/Publicados/2002/20020620/AnuncioBE46_gl.html'
---
<p>O Concello de Quiroga, en sesión que tivo lugar o día dezanove de outubro de dous mil un, aprobou o proxecto de ampliación de servicios básicos no barrio das Estradas e o barrio da Ribeira, e na sesión do nove de marzo de dous mil dous acordou solicitar da Xunta de Galicia a declaración de urxente ocupación dos bens e dereitos afectados pola expro</p>
<p>piación forzosa ó abeiro do disposto no artigo 52 da Lei de expropiación forzosa.</p>
<p>Por parte do Concello de Quiroga foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día tres de maio de dous mil dous.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día vintesete de maio de dous mil dous.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o Concello de Quiroga nos accesos das Estradas e o barrio da Ribeira, debido á súa estreiteza e á inexistencia de beirarrúas, se están a producir situacións de grave perigo tanto para os peóns como para o tráfico rodado. Por outra banda, a carencia dos servicios básicos de abastecemento de auga potable e saneamento crean unha falta de salubridade e hixiene.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día seis de xuño de dous mil dous,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Quiroga, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de ampliación de servicios básicos das Estradas e o barrio da Ribeira.</p>
<p>Santiago de Compostela, seis de xuño de dous mil dous.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

