---
date: '1997-03-19'
id: 477A
page: 2
number: 54
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 11 de marzo de 1997 pola que se modifica o texto do anexo I á
  Resolución do 29 de maio de 1996, pola que se fai público o convenio de apoio
  financeiro ós investimentos das pequenas e medianas empresas financiado polo
  Instituto Galego de Promoción Económica (Igape), o Instituto de Crédito
  Oficial (ICO) e as entidades financeiras e o texto do anexo I á Resolución do
  22 de maio de 1996, pola que se fai público o convenio de apoio financeiro
  para a renovación da flota galega subscrito con distintas entidades
  financeiras.
range: Resolución
url: 'https://www.xunta.gal/dog/Publicados/1997/19970319/Anuncio477A_gl.html'
---
<p>Co obxecto de adapta-la liquidación de xuros á operativa do contrato de financiamento subscrito polo ICO e as entidades financeiras e de simplifica-la xestión da liquidación da subsidiación, é necesario face-las oportunas modificacións na cláusula 10ª, liquidación do convenio de apoio financeiro ós investimentos das pequenas e medianas empresas finan</p>
<p>ciado polo Igape, o ICO e as entidades financeiras e na cláusula 9ª, liquiedación do convenio de apoio financeira para a renovación da flota galega subscrito con distintas entidades financeiras.</p>
<p>Visto o exposto e de conformidade coas entidades financeiras asinantes dos ditos convenios e en virtude das facultades que teño conferidas,</p>
<p>RESOLVO:</p>
<p>Artigo 1º</p>
<p>Modifícase o texto do anexo I á Resolución do 29 de maio de 1996, pola que se fai público o convenio de apoio financeiro ós investimentos das pequenas e medianas empresas financiado polo Instituto Galego de Promoción Económica (Igape), o Instituto de Crédito Oficial (ICO) e as entidades financeiras, publicado no Diario Oficial de Galicia número 123, do 24 de xuño de 1996, co seguinte teor:</p>
<p>1. O texto de apartado a) da cláusula 10ª, liquidación de xuros, subtitúese pola seguinte redacción:</p>
<p>A liquidación da cota de xuro por parte da entidade financeira ó beneficiario efectuarase, ó igual cás</p>
<p>amortizacións, semestralmente, calculándose os xuros en función do capital vivo ou capital disposto.</p>
<p>Para préstamos a xuro fixo, o devengo de xuros será por días comerciais, con liquidacións semestrais que comezarán a computarse desde o primeiro día 15 inmediato posterior á data de disposición. Por conseguinte, o primeiro período de liquidación de xuros será irregular e igual ou superior a 6 meses polos días que transcorran desde a data de disposición ata o primeiro día 15.</p>
<p>Para préstamos a tipo de xuro variable, o devengo de xuros será por días naturais, base 365, e a liquidación destes será por períodos semestrais que comezarán a computarse a partir do primeiro día 15 inmediato posterior á data de disposición. Por conseguinte, o primeiro período de liquidación de xuros será irregular e igual ou superior a 6 meses polos días que transcorran desde a data de disposición ata o primeiro día hábil.</p>
<p>2. O texto do parágrafo 9 do apartado b), cláusula 10ª substitúese porla seguinte redacción:</p>
<p>O devengo da subsidiación será por días comerciais para préstamos a tipo de xuro fixo e por días naturais para préstamos a tipo de xuro variable. O primeiro período de liquidación da subsidiación será irregular e computarase polos días transcorridos desde a data de inicio ata o primeiro día 15 correspondente segundo o establecido na cláusula 10ª a).</p>
<p>Artigo 2º</p>
<p>Modifícase o texto do anexo I á Resolución do 22 de maio de 1996, pola que se fai público o convenio de apoio financeiro para a renovación da flota galega subscrito con distintas entidades financeiras, publicado no Diario Oficial de Galicia, número 107, do 31 de maio de 1996, co seguinte teor:</p>
<p>1. O texto do parágrafo 2 do apartado 1 da cláusula novena substitúese pola seguinte redacción:</p>
<p>Para préstamos a xuro fixo, o devengo de xuros será por días comerciais, e para préstamos a tipo variable o devengo de xuros será por días naturais. O cómputo dos días, para a liquidación, realizarase desde a data de disposición, incluída esta.</p>
<p>2. O texto do parágrafo 8 apartado 2 da cláusula novena substitúese pola seguinte redacción:</p>
<p>O devengo da subsidiación será por días comerciais para préstamos a tipo de xuro fixo e por días naturais para préstamos a tipo de xuro variable.</p>
<p>Santiago de Compostela, 11 de marzo de 1997.</p>
<p>José Antonio Orza Fernández</p>
<p>Presidente do Instituto Galego de Promoción Económica</p>
<p>1798</p>

