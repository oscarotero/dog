---
date: '1997-03-19'
id: '4786'
page: 2
number: 54
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 13 de marzo de 1997, dos tribunais designados para xulga-las
  probas selectivas para o acceso ó corpo superior de Administración da Xunta de
  Galicia (grupo A), convocadas por orde da Consellería da Presidencia e
  Administración Pública, do 26 de decembro de 1995, pola que se procede ó
  sinalamento da data, a hora e o lugar de celebración do terceiro exercicio das
  devanditas probas selectivas.
range: Resolución
url: 'https://www.xunta.gal/dog/Publicados/1997/19970319/Anuncio4786_gl.html'
---
<p>Na sesión conxunta celebrada o día de hoxe por ámbolos dous tribunais designados para xulga-las probas selectivas para o acceso ó corpo superior de Administración da Xunta de Galicia (grupo A), convocadas por orde da Consellería da Presidencia e Administración Pública do 26 de decembro de 1995 (DOG do 11 de xaneiro de 1996), acordouse, de conformidad co disposto na base II.2.1.c) da convocatoria:</p>
<p>1. Que o terceiro exercicio, consistente na proba eliminatoria de galego, que terá por obxecto a traducción de dous textos, un do castelán para o galego e outro do galego para o castelán, elixidos, nos dous casos, de entre tres textos propostos polos tribunais, terá lugar o día 5 de abril de 1997, ás 11.30 horas, na Escola Galega de Administración Pública, sita no polígono das Fontiñas, s/n, Santiago de Compostela. A entrada dos opositores no lugar de celebración do exercicio comezará ás 10.30 horas.</p>
<p>Só poderán comparecer á súa realización os aspirantes que superasen o segundo exercicio.</p>
<p>O tempo máximo para a realización do exercicio será dunha hora.</p>
<p>2. De acordo coa base II.3.3, os aspirantes serán convocados en único chamamento.</p>
<p>3. Así mesmo, deberán presentarse provistos de DNI ou documento fidedigno acreditativo da súa identidade (base II.2.3) e, en calquera momento, poderán ser requiridos polos tribunais coa finalidade de acredita-la súa personalidade (base II.3.2).</p>
<p>4. Finalmente, os opositores tamén deberán comparecer provistos de bolígrafo ou pluma estilográfica.</p>
<p>Santiago de Compostela, 13 de marzo de 1997.</p>
<p>Joaquín López Rúa-SolerJavier Suárez García</p>
<p>Presidente do tribunalPresidente do tribunal</p>
<p>número unnúmero dous</p>
<p>1978</p>

