---
date: '2001-01-08'
id: E26
page: 272
number: 5
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 de decembro de 2000, da Dirección Xeral de Industria, pola que
  se autoriza administrativamente e se aproba o proxecto de execución do
  aproveitamento hidroeléctrico do río Xesta, no río Oitavén ou Xesta, no termo
  municipal da Lama, provincia de Pontevedra. (Expediente 83/2000 A.T.).
range: Resolución
url: 'https://www.xunta.gal/dog/Publicados/2001/20010108/AnuncioE26_gl.html'
---
<p>Visto o escrito presentado pola sociedade Desarrollo Energético de A Lama, S.L., con enderezo para efectos de notificacións en r/ Cantón Grande, nº 6, 6º A, 15003 A Coruña, polo que se solicita autorización administrativa e aprobación do proxecto de execución das instalacións do aproveitamento hidroeléctrico do río Xesta no río Oitavén ou Xesta, termo municipal da Lama, provincia de Pontevedra, resultan os seguintes</p>
<p>Antecedentes de feito.</p>
<p>Primeiro.-Por resolución do Presidente de Augas de Galicia, con data do 28 de marzo de 2000, outorgouse a favor da sociedade Desarrollo Energético de A Lama, S.L. unha concesión para aproveitar 2.250 l/s de auga do río Oitavén ou Xesta , no termo municipal da Lama (Pontevedra), con destino a producción de enerxía eléctrica.</p>
<p>Segundo.-Con data do 4 de abril de 2000, a empresa Desarrollo Energético de A Lama, S.L., solicita a autorización administrativa e a aprobación do proxecto de execución das instalacións electromecánicas da central hidroeléctrica do río Xesta.</p>
<p>Terceiro.-As instalacións electromecánicas da central hidroeléctrica do río Xesta, segundo o proxecto de execución dela, asinado polo enxeñeiro de camiños Carlos López de Toledo Ortiz e polo enxeñeiro industrial Jorge Núñez Ares teñen as seguintes características:</p>
<p>-Azude de derivación e toma.</p>
<p>-Caudal máximo derivado: 2.250 l/s.</p>
<p>-Salto total: 181 m (entre cotas 580 e 399 m.s.n.m.).</p>
<p>-Dúas turbinas tipo Francis de eixe horizontal a 1.000 r.p.m.</p>
<p>-Dous xeradores síncronos trifásicos de 2.080 kVA de potencia e tensión de xeración 6.000 V cada un.</p>
<p>-Un transformador de potencia principal de 5.000 kVA e relación de transformación 6/20 kV.</p>
<p>-Un transformador para servicios auxiliares de 50 kVA e r.t 20/0,398 kV e ademais disporase dun transformador para alimentación dos elementos instalados no azude e cámara de carga, de 15 kVA e r.t. 400/660 V.</p>
<p>-Instalacións de mando, control, protección e medida.</p>
<p>Cuarto.-A Delegación Provincial da Consellería de Industria e Comercio de Pontevedra emitiu informe</p>
<p>favorable, propoñendo a autorización administrativa e aprobación do proxecto de execución.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 17 de xuño, en relación co Decreto 2617/1966, do 20 de outubro, o Real decreto 916/1985, do 25 de maio, modificado por Real decreto 249/1998, do 18 de marzo.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>-Autorizar administrativamente as instalacións dos equipos electromecánicos do aproveitamento hidroeléctrico do río Xesta, situado no río Oitavén ou Xesta, termo municipal da Lama, provincia de Pontevedra.</p>
<p>-Aproba-lo proxecto de execución das instalacións electromecánicas do citado aproveitamento hidroeléctrico.</p>
<p>Queda obrigada a empresa titular da instalación a notifica-lo comezo e remate das obras para a súa inspección e posta en marcha, podendo a Administración autonómica deixar sen efecto a presente resolución, despois do oportuno expediente, no momento que observe incumprimento dos regulamentos, condicionantes técnicos e de seguridade, medidas correctoras establecidas polos organismos e entidades que constan no expediente deste aproveitamento hidroeléctrico.</p>
<p>Contra esta resolución, que non é definitiva en vía administrativa, poderá interpoñer recurso de alzada, perante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 1 de decembro de 2000.</p>
<p>Ramón Ordás Badía</p>
<p>Director xeral de Industria</p>

