---
date: '1996-05-28'
id: 6BA6
page: 5
number: 104
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 21 de maio de 1996, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso aberto da subministración consistente na adquisición de dous lotes
  de mobiliario e utensilios de oficina para escolas e centros de capacitación e
  extensión agraria (SEA-355).
range: Resolución
url: 'https://www.xunta.gal/dog/Publicados/1996/19960528/Anuncio6BA6_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso aberto:</p>
<p>Obxecto: contratación da subministración consistente na adquisición de dous lotes de mobiliario e utensilios de oficina para escolas e centros de capacitación e extensión agraria (SEA-355), de acordo cos proxectos e pregos aprobados para iso.</p>
<p>Orzamento de licitación: doce millóns novecentas vinte mil oitocentas cincuenta e tres pesetas (12.920.853 ptas.).</p>
<p>Lote 1. Máquinas fotocopiadoras, de escribir, material de proxección, grampadoras eléctricas, fax, calculadoras, etc.: 7.946.399 ptas.</p>
<p>Lote 2. Mobiliario diverso para oficinas e residencias de escolas, etc.: 4.974.454 ptas.</p>
<p>A forma de licitación será por lotes independentes (lote I e II).</p>
<p>Fianza provisional: 2% do orzamento de licitación.</p>
<p>Fianza definitiva: 4% do orzamento de licitación.</p>
<p>Clasificación: non é necesaria.</p>
<p>Exposicións dos pregos: o prego de cláusulas administrativas particulares así como o de prescricións técnicas estarán á disposición dos licitadores para o seu exame durante o prazo de presentación de ofertas, os días e horas hábiles de oficina, na Subdirección Xeral de Extensión e Capacitación Agraria (San Lázaro, s/n, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as ofertas deberán presentarse no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 24 de xuño de 1996.</p>
<p>A apertura de proposicións terá lugar en acto público nos locais da Secretaría Xeral da Consellería de Agricultura, Gandería e Montes (San Caetano, San</p>
<p>tiago de Compostela), ás 13 horas do día 28 de xuño de 1996.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 21 de maio de 1996.</p>
<p>P.D. (Orde 13-12-1993, DOG nº 239, do 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>3512</p>

