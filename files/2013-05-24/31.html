---
date: '2013-05-24'
id: CA02-080513-0001
page: 18406
number: 98
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 6 de maio de 2013, da Secretaría Xeral de Ordenación do
  Territorio e Urbanismo, pola que se dá publicidade á parte dispositiva da
  sentenza número 131/2013, do 19 de abril, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2013/20130524/AnuncioCA02-080513-0001_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a sección segunda da Sala do Contencioso-Administrativo do Tribunal Superior de Xustiza de Galicia, con data do 19 de marzo de 2013, pronunciou a sentenza número 131/2013, ditada no procedemento ordinario nº 4320/2011, interposto por Bipahura, S.L., sentenza que na súa parte dispositiva literalmente di: </p>
    <p>«Estimamos, en parte, o recurso contencioso-administrativo interposto por Bipahura, S.L. contra a Orde do 29 de abril de 2011 da Consellería de Medio Ambiente, Territorio e Infraestruturas sobre aprobación definitiva parcial do Plan xeral de ordenación municipal do concello de Lugo e anulamos a dita resolución, por ser contraria a dereito, no que se refire á delimitación do S.16-R, do cal deberán ser excluídas as dúas vivendas que dan fronte á avenida Marqués de Ombreiro. No demais, desestimamos o recurso. Non se fai imposición de custas.</p>
    <p>Esta sentenza é susceptible do recurso ordinario de casación do artigo 86 da L.X.C.A. de 1998, que deberá prepararse mediante escrito que se presentará nesta sala no prazo de dez días.</p>
    <p>Unha vez firme esta sentenza, devólvase o expediente administrativo ao centro da súa procedencia, xunto coa certificación e comunicación.</p>
    <p>Así o pronunciamos, mandamos e asinamos».</p>
    <p>A citada sentenza foi declarada firme.</p>
    <p>Santiago de Compostela, 6 de maio de 2013</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

