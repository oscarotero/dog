---
date: '2013-05-24'
id: G0003-140513-0001
page: 18387
number: 98
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 30 de abril de 2013, da Xerencia de Xestión Integrada de
  Santiago de Compostela, pola que se resolve a convocatoria pública para a
  provisión de diversas prazas de coordinador de enfermaría do nivel de Atención
  Primaria da dita xerencia.
range: Resolución
url: >-
  https://www.xunta.gal/dog/Publicados/2013/20130524/AnuncioG0003-140513-0001_gl.html
---
<p>Convocada por Resolución do 1 de febreiro de 2013 (DOG nº 38, do 22 de febreiro), a provisión de diversas prazas de coordinador de enfermaría do nivel de Atención Primaria da Xerencia de Xestión Integrada de Santiago de Compostela e en virtude das competencias atribuídas polo Decreto 311/2009, do 28 de maio (DOG nº 109, do 5 de xuño), polo que se establece a estrutura orgánica do Servizo Galego de Saúde, e da Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, o xerente de Xestión Integrada de Santiago de Compostela, </p>
    <p class="dog-centrado-sin-cursiva-c-a">DISPÓN:</p>
    <p>Primeiro. Resolver a convocatoria pública para a provisión de diversas prazas de coordinador de enfermaría do nivel de Atención Primaria da Xerencia de Xestión Integrada de Santiago de Compostela, convocada por Resolución do 1 de febreiro de 2013 (DOG nº 38, do 22 de febreiro).</p>
    <p>Segundo. Nomear, para os postos que se indican, ás persoas citadas no anexo desta resolución.</p>
    <p>Terceiro. Declarar deserta a convocatoria para a praza de coordinador de enfermaría do nivel de Atención Primaria, para o Servizo de Atención Primaria de Santa Comba por non concorrer ningún aspirante á dita convocatoria.</p>
    <p>Cuarto. O aspirante seleccionado deberá cesar na praza que desempeñe dentro dos tres días hábiles seguintes a aquel en que se publique a resolución do <em>Diario Oficial de Galicia</em>. </p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse recurso de alzada, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e a Lei 25/2009, do 22 de decembro, perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Santiago de Compostela, 30 de abril de 2013</p>
    <footer><p>Luis Verde Remeseiro <br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: coordinador de enfermaría do Servizo de Atención Primaria de Boiro.</p>
    <p>Apelidos e nome: Vázquez Vilas, Consuelo.</p>
    <p>DNI: 36019860-C.</p>
    <p>Posto: coordinador de enfermaría do Servizo de Atención Primaria de Lalín.</p>
    <p>Apelidos e nome: Ruiz Vázquez, Ana Herminia.</p>
    <p>DNI: 34952663-T.</p>
    <p>Posto: coordinador de enfermaría do Servizo de Atención Primaria de Vite.</p>
    <p>Apelidos e nome: Varela Meizoso, Oliva.</p>
    <p>DNI: 32611603-H.</p>

