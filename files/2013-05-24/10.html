---
date: '2013-05-24'
id: G1311-150513-0001
page: 18265
number: 98
agency: Consello Consultivo de Galicia
section: III. Outras disposicións.
title: >-
  RESOLUCIÓN do 13 de maio de 2013 pola que se crean e regulan os ficheiros de
  datos de carácter persoal deste organismo.
range: Resolución
url: >-
  https://www.xunta.gal/dog/Publicados/2013/20130524/AnuncioG1311-150513-0001_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal (BOE nº 298, do 14 de decembro) establece que a creación, modificación ou supresión dos ficheiros das administracións públicas só poderán facerse mediante a disposición xeral publicada no <em>Boletín Oficial del Estado</em> ou diario oficial correspondente. </p>
    <p>A entrada en vigor do regulamento de desenvolvemento da Lei orgánica 15/1999, do 13 de decembro, de protección de datos de carácter persoal, aprobado mediante o Real decreto 1720/2007, do 21 de decembro, introduciu, a través dos artigos 53 e 54, algunhas novidades en canto á forma e contido da disposición, destacando a necesidade de especificar o sistema de tratamento do ficheiro, que poderá ser automatizado, non automatizado ou parcialmente automatizado.</p>
    <p>No exercicio das competencias que me atribúe a Lei 9/1995, do 10 de novembro, do Consello Consultivo de Galicia, e o seu regulamento de organización e funcionamento, aprobado polo Decreto 282/2003, do 22 de maio, e co fin de dar cumprimento ao mandato legal do artigo 20 da Lei orgánica 15/1999, así como no artigo 52 do seu Regulamento de desenvolvemento,</p>
    <p class="dog-centrado-sin-cursiva-c-a">DISPOÑO:</p>
    <p>Primeiro. Crearanse os ficheiros incluídos no anexo desta resolución, en cumprimento do artigo 20 da Lei orgánica 15/1999 e o artigo 54.1 do seu regulamento de desenvolvemento.</p>
    <p>Segundo. Os ficheiros que se recollen no anexo desta resolución rexeranse polas disposicións xerais e instrucións que se detallen para cada un deles, e estarán sometidos, en todo caso, ás normas legais e regulamentarias de superior rango que lles sexan aplicables.</p>
    <p>Terceiro. En cumprimento do artigo 55 do regulamento de desenvolvemento da Lei 15/1999, os ficheiros serán notificados para a súa inscrición no Rexistro Xeral de Protección de Datos no prazo de trinta días desde a publicación desta resolución no <em>Diario Oficial de Galicia</em>.</p>
    <p>Cuarto. A presente resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 13 de maio de 2013</p>
    <footer><p>Mª Teresa Conde-Pumpido Tourón<br>Presidenta do Consello Consultivo de Galicia</p></footer>
    <h2>ANEXO<br>Ficheiros de nova creación<br>Ficheiro: rexistro de entrada e saída</h2>
    <p>a) Identificación do ficheiro, indicando a súa denominación, así como a descrición da súa finalidade e usos previstos.</p>
    <p>a.1) Identificación do ficheiro: rexistro de entrada e saída.</p>
    <p>a.2) Finalidade de usos previstos:</p>
    <p>Finalidade: xestión da documentación recibida e emitida polo Consello Consultivo de Galicia.</p>
    <p>Usos: trámites administrativos da institución.</p>
    <p>b) Orixe dos datos, indicando o colectivo de persoas sobre os cales se pretende obter datos de carácter persoal ou que resulten obrigadas a facilitalos, o procedemento de recolla dos datos e a súa procedencia. </p>
    <p>b.1) Colectivo: todo aquel que proceda a tramitar algún documento ante o Consello Consultivo de Galicia -art. 11 da Lei 9/1995, do 10 de novembro-. Remitentes e destinatarios (cidadáns e residentes, asociados ou membros, representantes legais, persoas de contacto, solicitantes, cargos públicos).</p>
    <p>b.2) Procedencia:</p>
    <p>A propia persoa interesada (a propia persoa interesada ou o seu representante legal, entidade privada, administracións públicas).</p>
    <p>Procedemento de recolla: tramitación electrónica de datos, transmisión de datos en formato papel.</p>
    <p>c) Estrutura básica do ficheiro e o sistema de tratamento utilizado na súa organización. </p>
    <p>c.1) Estrutura:</p>
    <p>Datos identificativos: NIF/DNI, número de rexistro persoal, nome e apelidos, enderezo, teléfono, sinatura.</p>
    <p>Outras categorías de carácter persoal:</p>
    <p>Datos de características persoais (datos de estado civil, data de nacemento, lugar de nacemento, idade, sexo, nacionalidade).</p>
    <p>c.2) Sistema de tratamento: ficheiro parcialmente automatizado.</p>
    <p>d) Comunicacións dos datos previstas: non se prevén cesións ou comunicación de datos.</p>
    <p>e) Transferencias internacionais previstas a terceiros países: non se realizan ou non están previstos tratamentos de datos fóra do territorio do espazo económico europeo.</p>
    <p>f) Órganos responsables do ficheiro: Consello Consultivo de Galicia.</p>
    <p>g) Servizos ou unidades ante os cales se poden exercer os dereitos de acceso, rectificación, cancelación e oposición: rúa Algalia de Abaixo, 24, 15704 Santiago de Compostela (A Coruña).</p>
    <p>h) Nivel de medidas de seguridade: nivel básico.</p>

