---
date: '1995-04-05'
id: BC86
page: 2
number: 67
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 4 de abril de 1995 pola que se determinan os servicios mínimos
  dirixidos a garanti-los servicios prestados polo persoal de categoría
  profesional de celador/a do Hospital do Meixoeiro, con motivo da folga
  convocada para os días 5, 6, 7, 10, 11 e 12 de abril de 1995, entre as 9 e as
  10 horas en xornada de mañá e entre as 16 e as 17 horas en xornada de tarde.
range: Orde
url: 'https://www.xunta.gal/dog/Publicados/1995/19950405/AnuncioBC86_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde, e diante cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal con categoría de celador/a con destino no Hospital do Meixociro para os días 5, 6, 7, 10, 11 e 12 de abril de 1995, entre as 9 e as 10 horas na xornada de mañá e entre as 16 e as 17 na xornada de tarde, oído o comité de folga, esta consellería,</p>
<p>DISPÓN:</p>
<p>Artigo 1º</p>
<p>A convocatoria de folga, para os días 5, 6, 7, 10, 11 e 12 de abril de 1995, entre as 9 e as 10 horas na xornada de mañá e entre as 16 e as 17 na xornada de tarde, que afecta o persoal con categoría profesional de celador/a con destino no Hospital do</p>
<p>Meixoeiro, enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura asistencial dos centros sanitarios, evitando a producción de graves prexuízos ós pacentes; tendo en conta, fundamentalmente, que a folga ten incidencia nunhas horas durante a xornada de mañán e tarde, nas que se desenvolve, polo persoal, una especial actividade. Calquera redución de tales mínimos podería supoñer prexuízos graves para os usuarios do servicio.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-los distintos servicios será feita polo director-xerente do hospital, publicándose no taboleiro de anuncios do mesmo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais ós efectos do establecido no artigo 16.1 do Real decreto lei 17/1977, do 4 de marzo (BOE nº 58, do 9).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 4 de abril de 1995.</p>
<p>José Manuel Romay Becaría</p>
<p>Conselleiro de Sanidade e Servicios Sociais</p>
<p>ANEXO</p>
<p>SERVICIOS MÍNIMOS</p>
<p>-Quenda de mañá:</p>
<p>Xefe de persoal celadores: 1.</p>
<p>Urxencias: 4.</p>
<p>Retén: 4.</p>
<p>Quirófanos: 3.</p>
<p>Psiquiatría: 1.</p>
<p>UCI-Reanimación: 1.</p>
<p>-Quenda de tarde:</p>
<p>Xefe de persoal celadores: 1.</p>
<p>Urxencias: 4.</p>
<p>Retén: 4.</p>
<p>Quirófanos: 1.</p>
<p>Psiquiatría: 1.</p>
<p>UCI-Reanimación: 1.</p>

