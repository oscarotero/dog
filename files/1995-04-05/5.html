---
date: '1995-04-05'
id: BC6A
page: 2
number: 67
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 15 de marzo de 1995, da Secretaría Xeral da Consellería de
  Educación e Ordenación Universitaria, pola que se emprazan as partes
  interesadas no recurso contencioso-administrativo número 01/203/1995,
  interposto pola Confederación Intersindical Galega.
range: Resolución
url: 'https://www.xunta.gal/dog/Publicados/1995/19950405/AnuncioBC6A_gl.html'
---
<p>O día 15 de marzo de 1995 a Dirección Xeral de Persoal da Consellería de Educación e Ordenación Universitaria remitiulle á Sala do Contencioso-Administrativo, sección primeira, do Tribunal Superior de Xustiza de Galicia, o expediente administrativo correspondente ó recurso contencioso-administrativo número 01/203/1995, interposto pola Confederación Intersindical Galega, contra a Orde do 4 de xaneiro de 1995 (DOG do 20), pola que se dictan instruccións en relación coas condicións de cobertura de distintos postos de traballo dos funcionarios do corpo de mestres.</p>
<p>En cumprimento do requirimento da presidencia da sala e o disposto no artigo 64 da Lei do 27 de decembro de 1956, reguladora da xurisdicción contencioso-administrativa, modificada pola Lei 10/1992, do 30 de abril, faise público para que tódolos interesados no procedemento, dos que se descoñece a súa identidade, poidan comparecer e presentarse en autos, no prazo de nove días, perante a sección primeira da Sala do Contencioso-Administrativo do Tribunal Superior de Xustiza de Galicia.</p>
<p>Santiago de Compostela, 15 de marzo de 1995.</p>
<p>Juan José Bértolo Cadenas</p>
<p>Secretario xeral da Consellería de Educación e Ordenación Universitaria</p>

