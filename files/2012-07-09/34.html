---
date: '2012-07-09'
id: G0165-220612-0002
page: 27387
number: 130
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 18 de xuño de 2012 pola que se emprazan os interesados no
  recurso contencioso-administrativo número 892/2011 interposto por José María
  Morodo Lorenzo e Alberto Luis Bande Buján.
range: Resolución
url: >-
  https://www.xunta.gal/dog/Publicados/2012/20120709/AnuncioG0165-220612-0002_gl.html
---
<p>Esta consellería recibiu do Xulgado do Contencioso-Administrativo número 2 de Santiago de Compostela resolución pola que se admite a trámite o recurso contencioso-administrativo número 892/2011, interposto por José María Morodo Lorenzo e Alberto Luis Bande Buján.</p>
    <p>O recurso interponse contra as seguintes resolucións ditadas pola entón Consellería do Medio Rural: </p>
    <p>a) Resolución do 19 de xullo de 2011 de cesamento dos recorrentes en postos que ocupaban de forma definitiva.</p>
    <p>b) Resolución do 20 de xullo de 2011de adscrición provisional dos recorrentes aos citados postos.</p>
    <p>c) Resolución do 20 de outubro de 2011 pola que se desestima o recurso de reposición interposto contra as anteditas resolucións.</p>
    <p>Este procedemento afecta os postos co código nº MRC992003015350002 e nº MRC992004015560002, ofertados na Orde do 22 de xullo de 2011 pola que se convoca concurso para a provisión de postos de traballo vacantes do corpo facultativo superior da Xunta de Galicia, escala de veterinarios.</p>
    <p>En consecuencia, esta secretaría xeral técnica resolve, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número 2 de Santiago de Compostela no prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 18 de xuño de 2012</p>
    <footer><p>Francisco Vidal-Pardo Pardo<br>Secretario xeral técnico da Consellería do Medio Rural e do Mar</p></footer>

