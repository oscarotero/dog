---
date: '1996-05-02'
id: '6056'
page: 4042
number: 86
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Anuncio do tribunal encargado de xulga-lo proceso selectivo da categoría de
  pinche de persoal estatutario do Servicio Galego de Saúde, convocado por
  resolución da Dirección Xeral de Recursos Humanos do Servicio Galego de Saúde
  do 18 de maio de 1995, sobre os resultados do segundo exercicio da fase de
  oposición.
range: Anuncio
url: 'https://www.xunta.gal/dog/Publicados/1996/19960502/Anuncio6056_gl.html'
---
<p>De conformidade co previsto no apartado 12 da base sexta A) da Resolución do 18 de maio de 1995 (DOG nº 99, do 25 de maio), este tribunal anuncia a publicación dos resultados do segundo exercicio da fase de oposición para o acceso á categoría de pinche de persoal estatutario do Servicio Galego de Saúde.</p>
<p>As listas correspondentes atópanse expostas nos taboleiros de anuncios dos servicios centrais da Consellería de Sanidade e Servicios Sociais, nos da Dirección Xeral de Recursos Humanos do Servicio Galego de Saúde, nos das delegacións provinciais da Consellería de Sanidade e Servicios Sociais e nos das direccións provinciais do Servicio Galego de Saúde.</p>
<p>Así mesmo, este tribunal anuncia que, en uso das facultades que ten atribuídas no apartado 5 da base sexta A) da dita resolución, acordou, en sesión celebrada o día 18 de abril de 1996, declarar aptos a todos aqueles aspirantes que obtivesen nese segundo exercicio unha puntuación igual ou superior a 22 puntos, declarando expresamente excluídos do concurso-oposición a todos aqueles aspirantes que non acadaran a dita puntuación.</p>
<p>Santiago de Compostela, 22 de abril de 1996.</p>
<p>Valeriano Martínez García</p>
<p>Presidente do tribunal</p>
<p>2761</p>

