---
date: '2015-11-18'
id: C141-091115-0002
page: 43687
number: 220
agency: Portos de Galicia
section: VI. Anuncios. a) Administración autonómica.
title: >-
  CÉDULA do 3 de novembro de 2015 pola que se notifica resolución de incautación
  da embarcación Antigua II, depositada en seco no porto de Combarro.
range: Cédula
url: >-
  https://www.xunta.gal/dog/Publicados/2015/20151118/AnuncioC141-091115-0002_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro (BOE núm. 285, do 27 de novembro), modificada pola Lei 15/2014, do 16 de setembro (BOE núm. 226, do 17 de setembro) de réxime xurídico das administracións públicas e do procedemento administrativo común, notifícase á mercantil Inversiones Mapama, S.L., con último domicilio coñecido en rúa do Progreso, 36, 3º B, de Vigo (Pontevedra), resolución do presidente de Portos de Galicia do 7 de outubro de 2015, que decreta a incautación para proceder ao alleamento e aplicación do produto da venda aos créditos pendentes a favor desta entidade, da embarcación <em>Antigua II</em>, con matrícula 7ª-BA-2-517-92, por non ser posible a notificación a través do servizo de Correos.</p>
    <p>Así mesmo, este anuncio publicarase no <em>Diario Oficial de Galicia</em>, ben que, a eficacia do acto notificado quedará supeditada á súa publicación no BOE.</p>
    <p>A resolución emítese a causa do abandono e ausencia de actividade da embarcación,e falla de aboamento das taxas debidas a Portos de Galicia, conforme o establecido na regra décimo quinta de aplicación á tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e no artigo 49 do Regulamento de servizo e policía aprobado por Orde ministerial do 12 de xuño de 1976.</p>
    <p>O expediente completo para o seu exame e consulta está na sede dos servizos centrais de Portos de Galicia, sitos na praza de Europa, número 5-A, 6º, de Santiago de Compostela.</p>
    <p>A presente resolución esgota a vía administrativa, e contra ela poderá interpoñerse recurso contencioso-administrativo ante o xulgado do contencioso-administrativo de Santiago de Compostela que corresponda, nun prazo máximo de dous meses contados a partir do seguinte ao da publicación desta notificación no <em>Boletín Oficial del Estado</em>.</p>
    <p>Santiago de Compostela, 3 de novembro de 2015</p>
    <footer><p>José Juan Durán Hermida<br>Presidente de Portos de Galicia</p></footer>

