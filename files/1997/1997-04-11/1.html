---
date: '1997-04-11'
id: 53C6
page: 3389
number: 69
agency: 'CONSELLERÍA DE AGRICULTURA, GANDERÍA E MONTES'
section: II. AUTORIDADES E PERSOAL
title: >-
  Orde do 31 de marzo de 1997 pola que se nomea un vocal do Consello de
  Dirección do Instituto Lácteo e Gandeiro de Galicia.
range: Orde
url: 'https://www.xunta.gal/dog/Publicados/1997/19970411/Anuncio53C6_gl.html'
---
<p>Por orde desta consellería, do 12 de novembro de 1996, foron nomeados polo conselleiro de Agricultura, Gandería e Montes, os cinco vocais do Consello de Dirección do Instituto Lácteo e Gandeiro de Galicia (ILGG), conforme o disposto nos artigos 4.4º da Lei 7/1994, do 29 de decembro e 9.3º do Decreto 128/1996, do 14 de marzo.</p>
<p>Entre os vocais representantes da Consellería de Agricultura, Gandería e Montes designados en función do seu cargo, nomeouse a José María Salgado López, ó ser por entón subdirector xeral de Sanidade Animal e Vexetal, posto que deixou de desempeñar por xubilación.</p>
<p>Por isto, ó varia-lo titular da citada subdirección xeral, resulta preciso nomear, no seu lugar, á persoa que hoxe en día desempeña o dito posto de traballo e, en consecuencia,</p>
<p>ORDENO:</p>
<p>Artigo único.</p>
<p>Noméase como vocal do Consello de Dirección do Instituto Lácteo e Gandeiro de Galicia, a Manuel Díaz Cano, subdirector xeral de Sanidade Animal e Vexetal, en substitución de José Mª Salgado López.</p>
<p>Santiago de Compostela, 31 de marzo de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>2634</p>

