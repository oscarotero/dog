---
date: '1997-06-30'
id: 838A
page: 6349
number: 124
agency: XULGADO DE PRIMEIRA INSTANCIA E INSTRUCCIÓN NÚMERO UN DE NOIA
section: V. ADMINISTRACIÓN DE XUSTIZA
title: Edicto de poxa (16/1997).
range: Edicto
url: 'https://www.xunta.gal/dog/Publicados/1997/19970630/Anuncio838A_gl.html'
---
<p>Ana Isabel Villar Fernández, secretaria do Xulgado de Primeira Instancia e Instrucción número un de Noia.</p>
<p>Fago saber que neste xulgado se segue procedemento especial sumario do artigo 131 da Lei hipotecaria, co número 16/1997 que promove o Banco Pastor, S.A., con DNI A-15000128 con domicilio en rúa Cantón Pequeno, 1, A Coruña, representados polo procurador Salmonte Rosendo, contra Pedra Vila, S.A., con DNI/CIF A-15227234, domiciliada en rúa da Igrexa, Edif. Vipor III, 1º D, Porto do Son, A Coruña, nos que por resolución desta data, acordouse sacar á venda en poxa pública o inmoble que ó final se describen, dos cales o remate terá lugar na sala de audiencia deste xulgado, situado en Noia, praza da Constitución, s/n, 3º andar, da seguinte forma:</p>
<p>A primeira poxa o vindeiro día dezaseis (16) de setembro de 1997, ás 10 horas da mañá, para a que servirá de tipo o pactado na escritura da hipoteca, que ascende á suma de seis millóns duascentas vintenove mil trescentas cincuenta pesetas (6.229.350 ptas.).</p>
<p>A segunda poxa, no caso de non quedaren rematados os bens na primeira, o vindeiro día catorce (14) de outubro de 1997, ás 10 horas da mañá, coa rebaixa do 25% do tipo da primeira.</p>
<p>E a terceria poxa, se non se rematasen en ningunha das anteriores, o vindeiro día once (11) de novembro de 1997, ás 10 horas da mañá, con tódalas demais condicións da segunda, pero sen suxeición a tipo.</p>
<p>Condicións da poxa.</p>
<p>1. Non se admitirán ofertas que non cubran o tipo da poxa, na primeira nin na segunda, e as ofertas poderanse facer en calidade de cederlle o remate a un terceiro.</p>
<p>2. Os que desexen tomar parte a poxa, con excepción do acredor executante, deberán consignar previamente na entidade Banco Bilbao Vizcaya, S.A., conta de consignacións do Xulgado de Primeira Instancia e Instrucción número un de Noia, cuenta número 1565-0000-18-0016-97, polo menos do 20% do tipo que se expresou, requisito sen o que non se admitirán á licitación.</p>
<p>3. A poxa terá lugar na forma de poxas abertas, aínda que, ademais, ata o día sinalado para o remate poderanse facer ofertas por escrito en prego fechado.</p>
<p>4. Os autos e a certificación do rexistro e que se refire a regra 4ª do artigo 131 da Lei hipotecaria, están de manifesto na secretaría, entendéndose que tódolos licitadores aceptan como bastante a titulación, e que as cargas e gravames anteriores e os preferentes, se os houber, ó crédito do demandante, continuarán subsistentes, entendéndose que o rematante os acepta e queda subrogado na responsabilidade deles, sen que se destine para a súa extinción o prezo do remate.</p>
<p>Bens obxecto da poxa.</p>
<p>Predio número 9, ático, dereita tipo C, destinado para vivenda, con acceso polo relanzo e caixa de escaleiras que o comunican co portal do inmoble. Composición: estar-comedor-cociña, un dormitorio, un baño. Extensión: superficie útil de sesenta (60) metros cadrados e cincuenta e oito (58) decímetros cadrados. Lindeiros: fronte, corredor de acceso, relanzo e oco de escaleiras e piso esquerda D; esquerda segundo se entra e fondo, avenida de Galicia; dereita, rúa da Igrexa, situada no concello e vila de Porto do Son (A Coruña); rexistrada no Rexistro da Propiedade de Noia, libro de Porto do Son, tomo 854, libro 117, folio 75, predio número 12.583.</p>
<p>E para que así conste e sirva de notificación ó público xeral e ós demandados en particular, expido o presente edicto para que e insira e publique nos boletíns oficiais que correspondan e nos taboleiros de anuncios oportunos.</p>
<p>Noia, vinteoito de maio de mil novecentos noventa e sete.</p>
<p>A secretaria</p>
<p>Rubricado</p>
<p>4748</p>

