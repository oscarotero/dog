---
date: '1997-12-31'
id: E8F2
page: 12
number: 252
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 15 de decembro de 1997 pola que se establece a convocatoria pública
  para a participación na programación de cursos do Plan Autonómico de Formación
  de Formadores de formación profesional ocupacional de 1998.
range: Orde
url: 'https://www.xunta.gal/dog/Publicados/1997/19971231/AnuncioE8F2_gl.html'
---
<p>O Art. 3 do Decreto 424/1996, do 21 de novembro, polo que se regula o Plan Autonómico de Formación</p>
<p>de Formadores de formación profesional ocupacional establece que a programación de cada provincia dos cursos incluídos no antedito plan será aprobado polos delegados provinciais da Consellería de Familia e Promoción do Emprego, Muller e Xuventude no último trimestre de cada ano, publicándose, no mes de decembro, por orde desta.</p>
<p>Aprobada xa a programación de cursos de cada provincia, procédese agora á súa publicación no Diario Oficial de Galicia, en cumprimento daquel mandado regulamentario, e á apertura da convocatoria pública para a presentación das solicitudes para participar neles, así como á normalización do modelo que se vaia utilizar.</p>
<p>Como novidade na programación de 1998 inclúese, por primeira vez, a programación de accións formativas complementarias a través da impartición de cursos monográficos que, aínda que se programen nunha provincia concreta, se ofertan a tódolos formadores da Comunidade Autónoma que previamente realizaran o de metodoloxía didáctica de 150 horas.</p>
<p>Por outra banda, o propio decreto remite a unha orde o establecemento dos requisitos e criterios que se terán en conta para a selección dos asistentes ós cursos.</p>
<p>Consecuentemente, conforme todo o anterior, consultado o Consello Galego de Ensinanzas Técnico Profesionais e o Consello Galego de Relacións Laborais, en exercicio das facultades que me confire o art. 34 da Lei 1/1983, do 22 de febreiro, da Xunta e do seu presidente,</p>
<p>DISPOÑO:</p>
<p>Artigo 1º.-Programacións provinciais.</p>
<p>1. Os cursos de formación básica e complementaria que, dentro do Plan Autonómico de Formación de Formadores de formación profesional ocupacional, se impartirán durante o exercicio de 1998 en cada provincia serán os publicados como anexos I e II respectivamente á presente orde.</p>
<p>2. A convocatoria dos cursos de metodoloxía didáctica que se celebrarán en cada provincia deberá difundirse mediante anuncio nun dos diarios de maior circulación da provincia e a través da súa exposición nos taboleiros de anuncios das delegacións provinciais da consellería, das oficinas de emprego, nos centros de formación profesional ocupacional e nos centros colaboradores en materia</p>
<p>de formación ocupacional. Os cursos monográficos deberán publicarse, ademais, en diarios de difusión autonómica.</p>
<p>3. A programación recollida na presente orde poderá modificarse, á vista das solicitudes presentadas, por resolución dos respectivos/as delegados/as provinciais e deberán ser publicadas no Diario Oficial de Galicia.</p>
<p>Artigo 2º.-Solicitudes.</p>
<p>1. Os interesados en participar nalgunha das accións previstas no artigo anterior deberán presenta-la súa solicitude no modelo normalizado que se publica como anexo III á presente orde, na delegación da Consellería de Familia e Promoción do Emprego, Muller e Xuventude correspondente á provincia da súa residencia, agás no suposto de cursos monográficos, que se solicitarán na delegación provincial que programe a súa impartición.</p>
<p>2. Coa solicitude deberá xuntarse a documentación acreditativa dos requisitos sinalados no artigo seguinte.</p>
<p>3. As solicitudes poderán presentarse desde o día seguinte á publicación da presente orde e ata 20 días hábiles antes da data de celebración de cada curso programado.</p>
<p>Artigo 3º.-Requisitos e criterios de selección de alumnos.</p>
<p>1. Para a selección dos asistentes ós cursos de metodoloxía didáctica de entre os formadores dos centros colaboradores, será necesario o cumprimento dalgún dos seguintes requisitos:</p>
<p>a) Estar en posesión da titulación académica esixida nos correspondentes programas validados polo Consello Xeral de Formación Profesional ou, en caso de non existiren os anteditos programas, F.P.II ou equivalente e ter 2 anos de experiencia profesional na especialidade ou especialidades nas que o aspirante imparte cursos, acreditada a través de certificación oficial de vida laboral acompañada de copia do contrato ou de certificado de empresa que acredite as tarefas realizadas.</p>
<p>b) Dispoñer de graduado escolar ou titulación equivalente e un mínimo de 5 anos de experiencia profesional na especialidade ou especialidades nas que o aspirante imparte cursos, acreditada na forma prevista na alínea anterior.</p>
<p>2. Co fin de establece-la orde de prelación dos candidatos, valoraranse os seguintes aspectos:</p>
<p>a) A experiencia profesional durante os últimos dez anos na especialidade ou especialidades nas</p>
<p>que o aspirante imparte cursos, valorándose con tres puntos cada ano acreditado na forma prevista no parágrafo primeiro.</p>
<p>b) As aptitudes e actitudes pedagóxicas dos aspirantes, que serán valoradas de cero a tres puntos a través da realización das probas pertinentes polos técnicos integrantes da rede de formación de formadores.</p>
<p>c) A impartición de cursos de formación ocupacional, valorándose medio punto por cada cincuenta horas impartidas, acreditada a través de certificación do responsable das entidades impartidoras.</p>
<p>3. Para a asistencia ós cursos monográficos será requisito imprescindible ter realizado o de metodoloxía didáctica de 150 horas e na selección dos asistentes teranse en conta os criterios sinalados nas alíneas a) e c) do parágrafo anterior.</p>
<p>4. A selección definitiva dos alumnos asistentes ós cursos realizarase por resolución do/a respectivo/a delegado/a provincial da Consellería de Familia e Promoción do Emprego, Muller e Xuventude, e notificaráselles persoalmente ós interesados.</p>
<p>Disposicións derradeiras</p>
<p>Primeira.-Autorízase o director xeral de Formación e Colocación para dictar, no ámbito das súas competencias, as resolucións e instruccións necesarias para o desenvolvemento e execución da presente disposición.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 15 de decembro de 1997.</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>
<p>ANEXO I</p>
<p>PROGRAMACIÓN CURSOS METODOLOXÍA DIDÁCTICA 1998</p>
<table><tbody><tr><td></td></tr>
<tr><td></td></tr>
<tr><td>Clave
de
curso</td><td>Localidade</td><td>Datas</td><td>Horario</td></tr>
<tr><td></td></tr>
</tbody></table>
<table><tbody><tr><td>C-1</td><td>Santiago de Compostela</td><td>Febreiro-marzo</td><td>Mañás</td></tr>
<tr><td>C-2</td><td>Santiago de Compostela</td><td>Abril-maio</td><td>Mañás</td></tr>
<tr><td>C-3</td><td>Santiago de Compostela</td><td>Xuño-xullo</td><td>Mañás</td></tr>
<tr><td>C-4</td><td>Santiago de Compostela</td><td>Outubro-novembro</td><td>Tardes</td></tr>
</tbody></table>
<table><tbody><tr><td></td></tr>
<tr><td></td></tr>
<tr><td>Clave
de
curso</td><td>Localidade</td><td>Datas</td><td>Horario</td></tr>
<tr><td></td></tr>
</tbody></table>
<table><tbody><tr><td>C-5</td><td>Boiro</td><td>Febreiro-marzo</td><td>Mañás</td></tr>
<tr><td>C-6</td><td>Boiro</td><td>Febreiro-marzo</td><td>Tardes</td></tr>
<tr><td>C-7</td><td>Carballo</td><td>Abril-maio</td><td>Mañás</td></tr>
<tr><td>C-8</td><td>Carballo</td><td>Xuño-xullo</td><td>Tardes</td></tr>
<tr><td>C-9</td><td>A Coruña</td><td>Febreiro-marzo</td><td>Tardes</td></tr>
<tr><td>C-10</td><td>A Coruña</td><td>Febreiro-marzo</td><td>Mañás</td></tr>
<tr><td>C-11</td><td>A Coruña</td><td>Xuño-xullo</td><td>Mañás</td></tr>
<tr><td>C-12</td><td>Ferrol</td><td>Febreiro-marzo</td><td>Mañás</td></tr>
<tr><td>C-13</td><td>Ferrol</td><td>Abril-maio</td><td>Tardes</td></tr>
<tr><td>C-14</td><td>Ferrol</td><td>Xuño-abril</td><td>Tardes</td></tr>
<tr><td>LU-1</td><td>Lugo</td><td>Febreiro-marzo</td><td>Mañás</td></tr>
<tr><td>LU-2</td><td>Lugo</td><td>Maio-xuño</td><td>Tardes</td></tr>
<tr><td>LU-3</td><td>Lugo</td><td>Maio-xuño</td><td>Tardes</td></tr>
<tr><td>LU-4</td><td>Lugo</td><td>Outubro-novembro</td><td>Mañás</td></tr>
<tr><td>LU-5</td><td>Lugo</td><td>Outubro-novembro</td><td>Mañás</td></tr>
<tr><td>OU-1</td><td>Ourense</td><td>Febreiro-abril</td><td>Mañás</td></tr>
<tr><td>OU-2</td><td>Ourense</td><td>Febreiro-abril</td><td>Tardes</td></tr>
<tr><td>OU-3</td><td>Ourense</td><td>Maio-xuño</td><td>Mañás</td></tr>
<tr><td>OU-4</td><td>Ourense</td><td>Maio-xuño</td><td>Tardes</td></tr>
<tr><td>OU-5</td><td>Ourense</td><td>Xullo-outubro</td><td>Mañás</td></tr>
<tr><td>OU-6</td><td>Ourense</td><td>Xullo-outubro</td><td>Tardes</td></tr>
<tr><td>OU-7</td><td>Ourense</td><td>Novembro-decembro</td><td>Mañás</td></tr>
<tr><td>OU-8</td><td>Ourense</td><td>Novembro-decembro</td><td>Tardes</td></tr>
<tr><td>PO-1</td><td>Vigo</td><td>Febreiro-marzo</td><td>Mañás</td></tr>
<tr><td>PO-2</td><td>Vigo</td><td>Febreiro-abril</td><td>Mañás</td></tr>
<tr><td>PO-3</td><td>Vigo</td><td>Febreiro-marzo</td><td>Tardes</td></tr>
<tr><td>PO-4</td><td>Pontevedra</td><td>Febreiro-marzo</td><td>Mañás</td></tr>
<tr><td>PO-5</td><td>Vilagarcía de Arousa</td><td>Febreiro-marzo</td><td>Mañás</td></tr>
<tr><td>PO-6</td><td>Vigo</td><td>Abril-xuño</td><td>Mañás</td></tr>
<tr><td>PO-7</td><td>Tui</td><td>Abril-xuño</td><td>Tardes</td></tr>
<tr><td>PO-8</td><td>Pontevedra</td><td>Abril-xuño</td><td>Tardes</td></tr>
<tr><td>PO-9</td><td>Vigo</td><td>Maio-xullo</td><td>Mañás</td></tr>
<tr><td>PO-10</td><td>Vigo</td><td>Setembro-outubro</td><td>Mañás</td></tr>
<tr><td>PO-11</td><td>Vigo</td><td>Outubro-decembro</td><td>Mañás</td></tr>
<tr><td>PO-12</td><td>Lalín-A Estrada</td><td>Outubro-decembro</td><td>Tarde</td></tr>
<tr><td></td></tr></tbody></table>
<p>ANEXO II</p>
<p>PROGRAMACIÓN CURSOS MONOGRÁFICOS 1998</p>
<table><tbody><tr><td></td></tr>
<tr><td></td></tr>
<tr><td>Clave
de
curso</td><td>Localidade</td><td>Datas</td><td>Horario</td></tr>
<tr><td></td></tr>
</tbody></table>
<table><tbody><tr><td>LU-M1</td><td>Lugo</td><td>Xaneiro-febreiro</td><td>Mañás</td></tr>
<tr><td>LU-M2</td><td>Lugo</td><td>Abril</td><td>Mañás</td></tr>
<tr><td>LU-M3</td><td>Lugo</td><td>Outubro-novembro</td><td>Mañás</td></tr>
<tr><td>PO-M1</td><td>Vigo</td><td>Abril</td><td>Mañás</td></tr>
<tr><td>PO-M2</td><td>Vigo</td><td>Setembro</td><td>Mañás</td></tr>
<tr><td>PO-M3</td><td>Vigo</td><td>Outubro</td><td>Mañás</td></tr>
<tr><td>PO-M4</td><td>Vigo</td><td>Novembro</td><td>Mañás</td></tr>
<tr><td></td></tr></tbody></table>
<p>LU-M1, LU-M2 e LU-M3 «Avaliación» 40 horas.</p>
<p>PO-M1: «Vídeo e diaporama» 40 horas.</p>
<p>PO-M2: «Confección de material didáctico con programa informática» 40 horas.</p>
<p>PO-M3: «Comunicación didáctica» 20 horas.</p>
<p>PO-M4: «Habilidades sociais e autoestima» 20 horas.</p>
<p>10389</p>

