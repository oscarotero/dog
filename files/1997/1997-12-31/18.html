---
date: '1997-12-31'
id: E922
page: 12
number: 252
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 1 de decembro de 1997 pola que se anuncia a licitación do
  concurso para a contratación de servicios dun seguro colectivo de accidentes
  no mar.
range: Resolución
url: 'https://www.xunta.gal/dog/Publicados/1997/19971231/AnuncioE922_gl.html'
---
<p>Procedemento aberto por concurso.</p>
<p>1. Nome, enderezo, número de teléfono e telefax do poder adxudicador:</p>
<p>Consellería de Pesca, Marisqueo e Acuicultura.</p>
<p>Edificios administrativos de San Caetano-15704 Santiago de Compostela - A Coruña-España.</p>
<p>Teléfono: (981) 54 40 01.</p>
<p>Telefax: (981) 54 50 06.</p>
<p>2. a) Modalidade de adxudicación elixida:</p>
<p>Procedemento aberto polo sistema de concurso segundo o disposto na Lei 13/1995, do 18 de maio, de contratos das administracións públicas.</p>
<p>b) Contido do contrato obxecto de licitación:</p>
<p>Concurso para a contratación de servicios dun seguro colectivo de accidentes no mar.</p>
<p>3. a) Lugar de execución.</p>
<p>b) Orzamento base de licitación:</p>
<p>Cincocentos sesenta millóns de pesetas (560.000.000 ptas.), distribuídos por anualidades conforme o establecido na cláusula 12 do prego de cláusulas administrativas particulares.</p>
<p>4. Prazo de execución:</p>
<p>O seguro que se contratará terá unha vixencia que se iniciará ás doce horas do día 20 de febreiro de 1998 e rematará ás 24 horas do día 31 de decembro do ano 2001.</p>
<p>5. Se é o caso, forma xurídica que deberá adopta-la agrupación de empresas de contratistas adxudicataria do contrato:</p>
<p>Constitución da agrupación de empresas en escritura pública.</p>
<p>6. a) Lingua ou linguas nas que debe redactarse:</p>
<p>Galego, español, ou nos restantes idiomas da Comunidade Europea, acompañado de traducción oficial.</p>
<p>b) Enderezo do servicio ó que poden solicita-los pregos de condicións e documentación e información complementaria ó respecto:</p>
<p>Dirección Xeral de Pesca e Industrias Pesqueiras da Consellería de Pesca, Marisqueo e Acuicultura; rúa do Sar, 75-15702 Santiago de Compostela-A Coruña-(España)-Telf: (981) 54 63 47, telefax: (981) 54 62 88; así como nas delegacións territoriais da Consellería de Pesca, Marisqueo e Acuicultura.</p>
<p>7. a) Data límite da recepción das proposicións:</p>
<p>52 días naturais contados a partir da data do envío deste anuncio, que figura no apartado 14.</p>
<p>b) Dirección á que deben mandarse as proposicións:</p>
<p>A indicada no apartado 1 do presente anuncio e na forma establecida nos pregos de condicións e en todas aquelas dos órganos administrativos a que se refire o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>8. De se-lo caso, garantías esixidas:</p>
<p>a) Garantía provisional que deberán presentar os licitadores-artigo 36.1º da Lei 13/1995, do 18 de maio, de contratos das administracións públicas.</p>
<p>Once millóns duascentas mil pesetas (11.200.000 ptas.), equivalente ó dous por cento (2%) do orzamento base de licitación.</p>
<p>b) Garantía definitiva que deberá presentar o adxudicatario-artigo 37.1º da Lei 13/1995, do 18 de maio, de contratos das administracións públicas.</p>
<p>Catro por cento (4%) S/ o orzamento de contratación</p>
<p>As devanditas garantías deberán ser presentadas na modalidade e polas persoas ou entidades que especifica a lexislación española vixente.</p>
<p>9. Prezo e forma de pagamento:</p>
<p>Axustarase ó disposto na cláusula 12 do prego de cláusulas administrativas particulares.</p>
<p>10. Datos referentes á situación do empresario así como ás condicións mínimas de carácter económico e técnico ás que se deberá axusta-lo contratista:</p>
<p>As que figuran no prego de cláusulas administrativas particulares.</p>
<p>11. Apertura de proposicións:</p>
<p>Procederase á apertura das proposicións económicas, en acto público o día 5 de febreiro de mil novecentos noventa e oito ás doce horas na sala de xuntas da Consellería de Pesca, Marisqueo e Acuicultura, da que figura o enderezo no apartado 1 da presente resolución.</p>
<p>12. Prazo no que o licitador está obrigado a mante-la súa oferta:</p>
<p>Segundo o disposto na Lei 13/1995, do 18 de maio, de contratos das administracións públicas e demais normativa de aplicación.</p>
<p>13. Información complementaria:</p>
<p>Clasificación (nos supostos nos que legalmente lles sexa esixible as empresas licitadoras): grupo III, subgrupo 8, categoría D.</p>
<p>14. Data de envío do anuncio á Oficina de Publicacións Oficiais das Comunidades Europeas:</p>
<p>2 de decembro de 1997.</p>
<p>O importe do presente anuncio será por conta do adxudicatario.</p>
<p>Santiago de Compostela, 1 de decembro de 1997.</p>
<p>P.D. (13-12-1993, DOG nº 239, do 14-12-1993)</p>
<p>Víctor M. Vázquez Seijas</p>
<p>Secretario xeral da Consellería de Pesca, Marisqueo e Acuicultura</p>
<p>10475</p>

