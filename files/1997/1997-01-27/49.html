---
date: '1997-01-27'
id: EDF6
page: 886
number: 17
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de decembro de 1996, da Delegación Provincial de Lugo, de
  autorización administrativa, declaración de utilidade pública e aprobación do
  proxecto de execución da instalación eléctrica que se cita. (Expediente IN407A
  95/54-2-4300-A.T.).
range: Resolución
url: 'https://www.xunta.gal/dog/Publicados/1997/19970127/AnuncioEDF6_gl.html'
---
<p>Visto o expediente para outorgamento de autorización administrativa, declaración de utilidade pública e aprobación do proxecto de execución da instalación eléctrica que a continuación se detalla:</p>
<p>Solicitante: Barras Eléctricas, S.A.</p>
<p>Enderezo social: Cidade de Viveiro, 4-1º, Lugo.</p>
<p>Denominación: reelectrificación de Camoira.</p>
<p>Situación: Lugo.</p>
<p>Características técnicas: liñas de media tensión a 20 kV, cunha lonxitude de 284 metros, con conductor LA-30 de 31,1 mm Al, sobre apoios de formigón e torres metálicas. Centro de transformación de 50 kVA. 20.000/380-220 V, sobre torre metálica. Redes de baixa tensión en conductor RZ-50-25, sobre apoios de formigón ou grampados sobre fachadas, para mellora do servicio eléctrico en Camoira, a Barreira e Maira, concello de Lugo.</p>
<p>Orzamento: 5.460.823 pesetas.</p>
<p>Cumpridos os trámites ordenados nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolveu:</p>
<p>Autorizar, declarar de utilidade pública e aproba-lo proxecto de execución das devanditas insta</p>
<p>lacións, cunhas características que se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan nos expedientes.</p>
<p>Lugo, 5 de decembro de 1996.</p>
<p>Jesús Bendaña Suárez</p>
<p>Delegado provincial de Lugo</p>
<p>234</p>

