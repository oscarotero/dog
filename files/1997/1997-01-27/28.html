---
date: '1997-01-27'
id: EDA2
page: 879
number: 17
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Anuncio do 12 de decembro de 1996 polo que se convocan bolsas para a concesión
  de axudas económicas dirixidas a licenciados universitarios que obteñan ó
  longo de 1997 unha estadía non remunerada na Comisión Europea.
range: Anuncio
url: 'https://www.xunta.gal/dog/Publicados/1997/19970127/AnuncioEDA2_gl.html'
---
<p>A Fundación Galicia-Europa convoca 4 bolsas para financia-la estadía en Bruxelas de licenciados</p>
<p>universitarios que sexan aceptados pola Comisión Europea ó longo de 1997 para a realización dunha estadía non remunerada.</p>
<p>Requisitos:</p>
<p>1. Carta da Comisión Europea na que se acepta a solicitude do candidato para a realización dunha estadía non remunerada.</p>
<p>2. Ter expediente académico con media de notable.</p>
<p>3.Coñecemento dunha lingua comunitaria ademais do castelán e do galego.</p>
<p>4. Ter nacido despois do 31-12-1966.</p>
<p>5. Ter residencia en Galicia.</p>
<p>6. Te-la nacionalidade dun dos estados membros da Unión Europea.</p>
<p>7. Terán preferencia aqueles candidatos que realizasen estudios post-universitarios en relación con temas comunitaros.</p>
<p>Duración da bolsa:</p>
<p>5 meses por estadía.</p>
<p>Contía da bolsa:</p>
<p>A contía da bolsa será de 35.000 FB/mes para aloxamento e manutención. Os gastos de transporte e seguros serán por conta dos candidatos seleccionados.</p>
<p>Data de presentación da solicitude da bolsa:</p>
<p>A Comisión Europea convoca anualmente dous períodos de estadías de cinco meses cada un. A solicitude de bolsa á Fundación Galicia-Europa poderá ser presentada a partir do momento no que o interesado teña constancia escrita da Comisión Europea de ser aceptado para a realización da estadía nun dos períodos convocados.</p>
<p>Selección:</p>
<p>A Fundación Galicia-Europa realizará a selección dos candidatos en función dos méritos acreditados por estes. No primeiro período concederanse como máximo 2 bolsas.</p>
<p>Información e presentación das solicitudes:</p>
<p>Xunto coa solicitude da bolsa, segundo o modelo do anexo I, deberá presentarse expediente académico, currículum vitae e demais documentación acreditativa do cumprimento dos requisitos esixidos.</p>
<p>As solicitudes deberán presentarse na Fundación Galicia-Europa, casa da Parra, praza da Quintana s/n, 15704 Santiago de Compostela, teléfono: (981) 54 58 29; número de fax: (981) 56 26 46; horario de 9h. a 14h.</p>
<p>Santiago de Compostela, 12 de decembro de 1996.</p>
<p>José Antonio Orza Fernández</p>
<p>Conselleiro de Economía e Facenda</p>
<p>e Secretario xeral da Fundación Galicia-Europa</p>
<p>367</p>

