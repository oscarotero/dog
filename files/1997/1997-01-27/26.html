---
date: '1997-01-27'
id: ED96
page: 878
number: 17
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (402/1996).
range: Edicto
url: 'https://www.xunta.gal/dog/Publicados/1997/19970127/AnuncioED96_gl.html'
---
<p>O Xulgado de Primeira Instancia e Instrucción número seis de Santiago de Compostela tramita co número 402/1996, expediente de dominio, por instancia de María del Carmen Moure Alonso, representada polo procurador Cuns Núñez, para a inmatriculación no Rexistro da Propiedade de Santiago de Compostela, por reanudación do tracto sucesivo do seguinte predio:</p>
<p>Labradío, no barrio de Guadalupe, concello de Santiago de Compostela, chamado O Cendal, que mide cinco áreas e cincuenta e nove centiáreas. Linda: norte, casa e terreo de Jesús Moure Gigirey, hoxe desta propiedade; sur, Ramón Montero Martínez; leste, herdeiros de José Suárez Vahamonde, hoxe Consuelo Seoane Rúa; e oeste, estrada, hoxe rúa Federico García Lorca.</p>
<p>E por medio do presente edicto son citadas as persoas ignoradas ás que lles poida prexudica-la inscrición solicitada, co fin de que dentro dos dez días seguintes ó da publicación, poidan comparecer ante este xulgado e alega-lo que ó seu dereito conveña.</p>
<p>Dado en Santiago de Compostela o doce de decembro de mil novecentos noventa e seis.</p>
<p>O maxistrado-xuíz</p>
<p>Rubricado</p>
<p>A secretaria</p>
<p>Rubricado</p>
<p>67</p>

