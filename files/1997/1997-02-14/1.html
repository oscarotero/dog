---
date: '1997-02-14'
id: 36DE
page: 1
number: 31
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 24/1997, do 6 de febreiro, polo que se dispón a substitución de
  representantes da Xunta de Goberno da Universidade de Vigo e dos intereses
  sociais no Consello Social da citada universidade.
range: Decreto
url: 'https://www.xunta.gal/dog/Publicados/1997/19970214/Anuncio36DE_gl.html'
---
<p>O artigo 3 da Lei 5/1987, do 27 de maio, (DOG nº 103, do 2 de xuño), do Consello Social da Universidade e do Consello Universitario de Galicia determina a composición do Consello Social da Universidade. Pola súa banda, os artigos 5 e 6 da lei establecen o procedemento de designación dos membros do referido Consello Social.</p>
<p>Na Universidade de Vigo producíronse as baixas como representantes da Xunta de Goberno desa universidade no Consello Social de José Carlos Cermeño Iglesias, Milagros Cavada Nieto, Ricardo Varela Caride e Alfredo López Concepción, e a súa substitución, respectivamente, por Andrés Ramón Trillo García, nomeado novo xerente, Pedro Araújo Nespereira, Alejandro Gómez Soler e Emilio José Pérez González, para os efectos previstos no artigo 7 da Lei 5/1987. Do mesmo xeito, produciuse o relevo de Rogelio Mariño Leiro como membro do Consello Social en representación da Unión Xeral de Traballadores de Galicia e a renuncia, en función do establecido no artigo 8 da referida Lei 5/1987, de José Rojo Salgado, que fora nomeado pola Xunta de Galicia como membro do Consello Social da dita universidade en representación dos intereses sociais, e a súa substitución, respectivamente, por Benito Gama Calvo e Amador Vázquez Vázquez.</p>
<p>Así mesmo, recibíronse nesta consellería, en cumprimento do artigo 8, os documentos preceptivos por parte dos novos membros designados de non incorrer en incompatibilidade.</p>
<p>Por todo iso, por instancia das institucións correspondentes, e por proposta do conselleiro de Educación e Ordenación Universitaria, en cumprimento do artigo 7 da Lei 5/1987, e en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, logo de deliberación do Consello da Xunta de Galicia, na súa reunión do día seis de febreiro de mil novecentos noventa e sete,</p>
<p>DISPOÑO:</p>
<p>Artigo único.</p>
<p>Nomear como membros do Consello Social da Universidade de Vigo a Andrés Ramón Trillo García, a Pedro Araújo Nespereira, a Alejandro Gómez Soler</p>
<p>e a Emilio José Pérez González en representación da Xunta de Goberno desta universidade e a Amador Vázquez Vázquez e a Benito Gama Calvo en representación dos intereses sociais.</p>
<p>Estas persoas substitúen, respectivamente, e polo mesmo concepto, a José Carlos Cermeño Iglesias, a Milagros Cavada Nieto, a Ricardo Varela Caride, a Alfredo López Concepción, a José Rojo Salgado e a Rogelio Mariño Leiro, que cesan como membros do Consello Social da Universidade de Vigo, agradecéndolle-los servicios prestados.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, seis de febreiro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>1008</p>

