---
date: '1997-08-26'
id: 9EA6
page: 8
number: 163
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de xullo de 1997 pola que se autoriza o cambio de titularidade do
  centro privado Nebrija, das Pontes de García Rodríguez (A Coruña).
range: Orde
url: 'https://www.xunta.gal/dog/Publicados/1997/19970826/Anuncio9EA6_gl.html'
---
<p>Examinado o expediente incoado por Manuel Rivera Formoso, titular do centro privado Nebrija das Pontes García Rodríguez (A Coruña), en solicitude de cambio de titularidade do devandito centro.</p>
<p>Resultando que mediante escritura pública notarial outorgada ante o notario do Colexio da Coruña Luis C. Landeiro Aller, Manuel Rivera Formoso cede</p>
<p>a súa titularidade, para tódolos efectos, a favor de Centros Nebrija-Pardo Bazan, Sociedad Limitada.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña, que se lle uniron os documentos esixidos e que a petición recibiu informe da Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro), que desenvolve o antedito decreto.</p>
<p>Considerando que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería,</p>
<p>DISPÓN:</p>
<p>Autoriza-lo cambio de titularidade do centro privado Nebrija das Pontes de García Rodríguez (A Coruña) a favor de Centros Nebrija-Pardo Bazan, con tódolos dereitos e obrigas contraídas polo cesionista Manuel Rivera Formoso, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 17 de xullo de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>97-6194</p>

