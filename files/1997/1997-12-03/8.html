---
date: '1997-12-03'
id: 759A
page: 11
number: 234
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 8 de setembro de 1997, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  convenio colectivo de ámbito provincial para a empresa Onyx R.S.U., S.A. de
  Ourense.
range: Resolución
url: 'https://www.xunta.gal/dog/Publicados/1997/19971203/Anuncio759A_gl.html'
---
<p>Visto o texto do convenio colectivo para a empresa Onyx, R.S.U., S.A., antes Semat, S.A., (código nº 3200662) de Ourense, con entrada nesta Delegación Provincial da Consellería de Xustiza, Interior e Relacións Laborais, subscrito en representación da parte económica, pola empresa e, da parte social, polo delegado de persoal, en xuntanza celebrada o día 10-7-1997, e, de conformidade co disposto no artigo 90.2º e 3º do Estatuto dos traballadores, texto refundido aprobado polo R.d. 1/1995, do 24 de marzo, R.d. 1040/1981, do 22 de maio, sobre rexistro e depósito de convenios colectivos de traballo e R.d. 2412/1982, do 24 de xullo, sobre traspaso de funcións e servicios da Administración do Estado á Comunidáde Autónoma de Galicia, en materia de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la súa inscrición no rexistro de convenios colectivos desta delegación provincial, con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 8 de setembro de 1997.</p>
<p>Manuel López Casas</p>
<p>Delegado provincial de Ourense</p>
<p>Convenio Onyx R.S.U., S.A. (Ourense)</p>
<p>Capítulo I</p>
<p>Normas xerais</p>
<p>Artigo 1º.-Ambito funcional.</p>
<p>O presente convenio regulará as relacións laborais e económicas da empresa Onys R.S.U, S.A., e rexerase o non recollido neste convenio polo convenio xeral do sector de limpeza pública, viaria, regas, recollidas, tratamento, eliminación de residuos e limpeza e conservación da rede de sumidoiros.</p>
<p>Artigo 2º.-Ámbito territorial.</p>
<p>O presente convenio colectivo subscríbese para o concello de Ourense, no cal a empresa realizará por concesión administrativa do Concello de Ourense, a limpeza e recollida pública no indicado concello.</p>
<p>Artigo 3º.-Ámbito persoal.</p>
<p>Quedan sometidos ás estipulacións deste convenio os traballadores da empresa concesionaria dos servicios de limpeza viaria, recollida de lixo, limpeza da rede de sumidoiros e servicio de mantemento de papeleiras e contedores de lixo do Concello de Ourense.</p>
<p>Artigo 4º.-Vixencia e duración.</p>
<p>Con independencia da súa publicación no BOP entrará en vigor para tódolos efectos o día 1 de xaneiro de 1997 e a súa duración será de catro anos, é dicir, ata o 31 de decembro do ano 2000.</p>
<p>Artigo 5º.-Denuncia.</p>
<p>A denuncia do presente convenio deberá facerse por escrito á outra parte e cun mínimo dun mes de antelación desde o seu vencemento ou de calquera das súas prorrogas.</p>
<p>Desta comunicación enviaráselle copia para efectos de rexistro á Dirección Provincial de Traballo.</p>
<p>A parte que promova a negociación presentará proposta concreta sobre os puntos e contido para a negociación do seguinte convenio.</p>
<p>Se o presente convenio ou calquera das súas prórrogas non fose obxecto de denuncia por ningunha das partes, prorrogarase a súa vixencia tacitamente durante un ano.</p>
<p>Artigo 6º.-Comisión mixta paritaria.</p>
<p>No prazo de 10 días a partir do asinamento do convenio, constituirase unha comisión mixta de interpretación e vixilancia do convenio.</p>
<p>Estará formada por dous representantes da empresa e dous membros do comité de empresa. Ámbalas dúas partes poderán contar con asesores.</p>
<p>Reuniranse por instancia de calquera das partes, cantas veces sexa necesario, debendo celebra-la reunión dentro das 48 horas seguintes á convocatoria.</p>
<p>As súas funcións serán as seguintes:</p>
<p>a) Interpretación da totalidade das cláusulas deste convenio.</p>
<p>b) Vixilancia e cumprimento do pactado.</p>
<p>c) Estudio e valoración de novas disposicións legais de promulgación posterior á entrada en vigor do presente convenio, que poidan afecta-lo seu contido.</p>
<p>d) Cantas outras actividades tendan á eficacia práctica do convenio e a unha maior solución interna dos conflictos.</p>
<p>As reunións da comisión mixta paritaria non descontarán do crédito de horas sindicais.</p>
<p>Artigo 7º.-Interpretación e aplicación do convenio.</p>
<p>Ámbalas dúas partes conveñen en que calquera dúbida ou diverxencia que poida xurdir sobre a interpretación ou aplicación deste convenio sexa sometida, antes de establecer reclamación perante os órganos competentes, segundo informe da comisión mixta paritaria.</p>
<p>A comisión mixta paritaria emitirá o seu informe nun prazo máximo de 48 horas a partir do día seguinte a aquel en que fose solicitado.</p>
<p>As funcións e actividades da comisión mixta paritaria non obstruirán, en ningún caso, o libre acceso á xurisdicción administrativa e contenciosa prevista na lei.</p>
<p>Artigo 8º.-Condicións máis beneficiosas.</p>
<p>Respectaranse todas aquelas situacións ou condicións laborais que tivese recoñecidas o traballador e que sexan máis beneficiosas cás pactadas neste convenio.</p>
<p>Artigo 9º.-Compensación e absorción.</p>
<p>As retribucións establecidas neste convenio compensarán tódalas existentes no momento da súa entrada en vigor, calquera que sexa a natureza ou a orixe destas. Os aumentos de retribucións legais de xeral aplicación, convenios colectivos, contratos individuais, etc., só poderán afecta-las condicións pactadas no presente convenio cando, consideradas as novas retribucións en cómputo anual, superen as aquí pactadas. No caso contrario, serán compensadas e absorbidas por estas últimas, e manterase o presente convenio nos seus propios termos, na forma e condicións en que quedan pactadas.</p>
<p>Artigo 10º.-Festividade patronal.</p>
<p>A celebración da festividade de San Martiño de Porres, o 3 de novembro, terá carácter de festivo aboable e non recuperable para tódolos efectos. No</p>
<p>caso de coincidir en festivo, ou inmediatamente anterior ou posterior a festivo, trasladarase ó mércores anterior ou posterior respectando sempre os servicios mínimos do mercado e hospitais.</p>
<p>Capítulo II</p>
<p>Condicións de traballo</p>
<p>Artigo 11º.-Xornada de traballo.</p>
<p>A xornada laboral será de 40 horas semanais, cun descanso de 30 minutos para o bocadillo. Esta xornada distribuirase en tres quendas continuadas e fixas e non existirá xornada partida exceptuando administración e mecánicos, aínda que en período estival a terán continuada.</p>
<p>Establécese unha libranza para tódolos traballadores dun sábado ó mes excepto no mes de decembro, e a empresa será a encargada de realiza-los cadrantes.</p>
<p>Artigo 12º.-Período de proba.</p>
<p>O período de proba para o persoal operario sera de 15 días.</p>
<p>Para os traballadores cualificados será de tres meses e para os titulados será de seis meses.</p>
<p>Artigo 13º.-Mantemento do emprego.</p>
<p>A empresa Onyx R.S.U., S.A. comprométese a mante-lo cadro de persoal necesario para a prestación do servicio requirido polo concello de Ourense. No suposto de que un traballador se xubile ou cause baixa por calquera outra natureza, a empresa poderá contratar outro traballador para cubri-la devandita vacante e informará o comité de empresa de tódolos novos contratos e renovacións que se efectúen. Valorarase nas novas contratacións daqueles candidatos que se atopen en situación de desemprego.</p>
<p>Artigo 14º.-Previsión de vacantes e contratos.</p>
<p>A empresa acepta que tódolos postos de traballo que supoñan un ascenso ou mellora profesional se cubran de xeito preferente co persoal en activo.</p>
<p>Artigo 15º.-Traballo de superior categoría.</p>
<p>Nesta materia, as partes someteranse o establecido ó respecto no artigo 39 do Estatuto dos traballadores.</p>
<p>Artigo 16º.-Incapacidade temporal.</p>
<p>Nos supostos de IT derivada de accidente laboral, a empresa completará ata o 100% do salario mensual desde o 1º día de baixa e mentres dure esta.</p>
<p>De igual forma completarase ata o 100% do salario mensual nos casos de hospitalización e mentres dure a hospitalización.</p>
<p>Nos supostos de IT por enfermidade común ou accidente non laboral, a empresa complementará ata o 75% do salario mensual os 20 primeiros días, e ata o 100% a partir do día 21 de baixa.</p>
<p>Igual criterio se seguirá con respecto ó aboamento das pagas extraordinarias.</p>
<p>Artigo 17º.-Vacacións.</p>
<p>As vacacións serán de 30 días naturais e serán retribuídas con tódolos conceptos da táboa salarial excepto o plus de nocturnidade.</p>
<p>As vacacións non poderán ser compensadas en metálico, salvo nos casos de liquidación por finalización do contrato ou despedimento.</p>
<p>A empresa, logo da consulta dos representantes dos traballadores, confeccionará un cadro de vacacións con tres meses de anticipación mínima ó comezo do seu desfrute, que será exposto no taboleiro de anuncios e entregaráselle unha copia asinada e selada ó comité de empresa.</p>
<p>Desfrutaranse por ano de servicio. No caso de que un traballador sexa empregado no curso do ano; ou cause baixa na empresa, desfrutará do período de vacacións que corresponda ó tempo de vinculación coa empresa e ratearanse as fraccións dun mes como meses enteiros.</p>
<p>Os traballadores desfrutarán de 15 días durante o período de verán, de maio a outubro (ámbolos dous inclusive), e 15 días no período de inverno, os meses restantes do ano, e en todo caso, supeditado ás necesidades do servicio.</p>
<p>Artículo 18º.-Licencias.</p>
<p>Tódolos traballadores ó servicio da empresa, realizado o aviso oportuno con antelación suficiente, terán dereito ó desfrute de licencias na forma e condicións seguintes:</p>
<p>a) 20 días por matrimonio.</p>
<p>b) 3 días en caso de nacemento dun fillo.</p>
<p>c) 3 días por enfermidade grave ou morte de familiares en primeiro grao (pai, nai, irmáns, cónxuxe) e afíns (segros e cuñados).</p>
<p>d) 5 días cando polo motivo anterior necesite realizar desprazamentos fóra da provincia de Ourense.</p>
<p>e) 2 días por traslado de domicilio habitual.</p>
<p>f) 1 día por morte dun tío ou sobriño, etc.</p>
<p>g) 1 día por asuntos propios, logo de comunicación.</p>
<p>A comisión paritaria regulará coa empresa o uso do dito día de modo que a súa utilización non impida o seu normal funcionamento.</p>
<p>h) Polo tempo indispensable para a asistencia médica.</p>
<p>i) Polo tempo indispensable para un deber inescusable de carácter público.</p>
<p>j) 1 día por matrimonio de fillos ou irmáns. Fóra da provincia: 3 días.</p>
<p>k) 1 día por primeiro aniversario de morte de familiares en primeiro grao.</p>
<p>1) 1 día por bautizo ou primeira comuñón de fillo.</p>
<p>m) Os traballadores poderán solicitar por causas xustificadas e razoables, ata 15 días de permiso sen soldo ó ano, tendo en canta as necesidades do servicio.</p>
<p>Salvo no caso de forza maior, o traballador avisará da súa ausencia a empresa con 24 horas de antelación para calquera das circunstancias previstas.</p>
<p>Artigo 19º.-Vestiario.</p>
<p>A empresa entregaralles durante o ano ós traballadores as pezas de roupa de traballo seguintes:</p>
<p>Conductor inverno: 1 anorak cada dous anos, 2 pantalóns, 2 camisas, 1 par de botas de calidade e 2 cazadoras.</p>
<p>Conductor verán: 2 pantalóns, 2 camisas, 1 xersei e 2 pares de zapatillas.</p>
<p>Peóns inverno: 2 pantalóns, 2 chaquetas, 2 xerseis, 1 traxe de auga, 2 pares de botas, 1 anorak cada 2 anos, 2 camisas e gorra.</p>
<p>Peóns verán:</p>
<p>2 pantalóns, 2 chaquetas, 2 pares de zapatillas e 2 camisas.</p>
<p>Mecánicos: 2 camisas, 2 xerseis, 3 fundas, 1 par de botas de inverno.</p>
<p>Tódalas pezas de roupa irán con tiras reflectantes.</p>
<p>Os uniformes serán de obrigado cumprimento.</p>
<p>A entrega das pezas de roupa levarase a cabo no que respecta ás épocas: de inverno, entre os meses de setembro e outubro e de verán entre os meses de abril e maio.</p>
<p>O conxunto anual non superará o custo do ano anterior incrementado no IPC.</p>
<p>Se o material se deteriorase involuntariamente, repoñerase inmediatamente logo da entrega das pezas de roupa deterioradas.</p>
<p>Ó comité de seguridade e hixiene entregaráselle unha mostra desta.</p>
<p>Todo o perosal deberá ir obrigatoriamente vestido co uniforme durante a prestación do servicio.</p>
<p>Capítulo III</p>
<p>Condicións económicas.</p>
<p>Artigo 20º.-Soldo.</p>
<p>O saldo do persoal afectado por este convenio será o que para cada categoría se establece nas táboas salariais anexas, que será ingresado pola empresa os días 3 de cada mes, como data máxima, sempre e cando as condicións de cobramento do canon municipal o permitan.</p>
<p>Artigo 21.-Antigüidade.</p>
<p>O complemento de antigüidade será valorado da forma seguinte:</p>
<p>Anos%</p>
<p>25</p>
<p>410</p>
<p>615</p>
<p>920</p>
<p>1225</p>
<p>1630</p>
<p>1835</p>
<p>2140</p>
<p>2445</p>
<p>2750</p>
<p>3055</p>
<p>3360</p>
<p>A antigüidade percibirase con efectos do 1 de xaneiro do ano en que se cumpran os períodos.</p>
<p>Este sistema de devengo de antigüidade manterase vixonte ata o 31 de decembro de 1999.</p>
<p>Os traballadores que o 31 de decembro de 1999 tivesen consolidada calquera cantidade en concepto de antigüidade, manterán, a título persoal a dita cantidade, nun concepto que será denominado antigüidade consolidada, desaparecendo para tódolos efectos o concepto antigüidade confomme a fórmula de devengo establecida na táboa superior deste mesmo artigo.</p>
<p>A partir do 1 de xaneiro do ano 2000 iniciarase o seguinte sistema de devengo de antigüidade para os traballadores suxeitos ó ámbito de aplicación do presente convenio.</p>
<p>Por cada trienio cumprido na empresa, a partir do 1 de xaneiro do ano 2000, devengaranse por categorías, cas seguintes importes ó mes:</p>
<p>Peón: 1.755 ptas.</p>
<p>Mecánico: 2.340 ptas.</p>
<p>Conductor: 2.340 ptas.</p>
<p>Aux. adm.: 2.340 ptas.</p>
<p>Capataz: 3.504 ptas.</p>
<p>Artigo 22º.-Préstamos e anticipos.</p>
<p>Crearase un fondo de 3.000.000 de ptas. e será regulada pola comisión mixta paritaria a forma de distribución e reintegro.</p>
<p>O persoal poderá solicitar anticipos mensuais ata un máximo de 2 mensualidades, devolvéndoo en mensualidades iguais nun tempo non superior a 15 meses.</p>
<p>No caso de existiren varias peticións, repartirase por medio dun reparto proporcional e igual entre os solicitantes, tendo prioridade os casos de máxima urxencia.</p>
<p>Ningún traballador poderá solicitar un préstamo superior ás dúas mensualidades por ano natural, non podendo solicita-lo seguinte ata devolve-la totalidade do anterior.</p>
<p>O dito fondo incrementarase en 100.000 ptas. nos anos 1998, 1999 e 2000.</p>
<p>Artigo 23º.-Horas extraordinarias.</p>
<p>Evitarase no posible a realización de horas extras. As ditas horas só se realizarán nos casos necesarios e aboaránselles estas a partir de 1997 o importe de 6.000 ptas. por xornada completa, 3.000 por media xornada; e 6.378 ptas. por xornada completa, 3.189 por media xornada, a partir de 1999. A realización das horas extraordinarias poderá compensarse con descanso.</p>
<p>Artigo 24º.-Horas extraordinarias estructurais.</p>
<p>Dado o carácter público dos servicios que se prestan nesta actividade, consideraranse horas extraordinarias estructurais tódalas que se precisen para o remate dos servicios, concretadas pola prolonga</p>
<p>ción de tempos que se realicen, motivados ben sexa por ausencias imprevistas, ben por procesos puntas de producción non habituais e outras situacións estructurais derivadas da natureza do traballo de que se trata, todo iso ó abeiro do disposto na Orde do 1 de maio de 1983; a súa execución é obrigatoria para o traballador.</p>
<p>Artigo 25º.-Pagas extraordinarias.</p>
<p>Aboaranse anualmente 3 gratificacións extraordinarias:</p>
<p>A do 15 de xullo.</p>
<p>A do 15 de decembro: Nadal.</p>
<p>Beneficios: mes de marzo</p>
<p>As tres serán aboadas ó 100% do salario excepto os pluses de nocturnidade, penosidade e actividade.</p>
<p>A paga de xullo devengarase do 1 de xaneiro ó 30 de xuño.</p>
<p>A paga de decembro devengarase do 1 xullo ó 31 de decembro.</p>
<p>A paga de beneficios devengarase do 1 xaneiro ó 31 de decembro do ano anterior.</p>
<p>A paga correspondente ó mes de vacacións será completa coa excepción do plus de nocturnidade.</p>
<p>Artigo 26º.-Toxicidade, penosidade e perigosidade.</p>
<p>Tódolos traballadores percibirán como plus por traballos tóxicos, penosos e perigosos unha contía equivalente ó 25% do salario base, e este será mensual.</p>
<p>Artigo 27º.-Plus de nocturnidade.</p>
<p>As horas traballadas durante o período comprendido entre as 22 h e as 6 h da mañá, salvo que o salario se establecese atendendo a que o traballo sexa nocturno pola súa propia natureza, terán unha retribución específica incrementada nun 25% sobre o salario base.</p>
<p>En virtude da acta de acordo do convenio, con data do 10 de xullo de 1997, as horas traballadas durante o período comprendido entre as 22 h e as 6 h da mañá, salvo que o salario se establecese atendendo a que o traballo sexo nocturno pola súa propia natureza, remuneraranse no ano 1997 conforme o importe establecido na táboa salarial do dito ano.</p>
<p>Artigo 28º.-Traballos en domingos e festivos.</p>
<p>Os traballos en festivos e domigos aboaranse para tódalas categorías profesionais na cantidade de 4.675 ptas. en 1997; 5.020 en 1998; 5.336 no 1999 e no ano 2000 incrementaranse no IPC dese ano; aboaranse por día traballado, con descanso correpondente segundo a quenda na que realice o seu labor.</p>
<p>Artigo 29º.-Premios e xubilacións.</p>
<p>Como compensación pola xubilación anticipada establécense os seguintes premios de xubilación a</p>
<p>partir do ano 1998, para aqueles traballadores cun mínimo de 10 anos de antigüidade:</p>
<p>a) Ós 60 anos: 5.000.000 de ptas.</p>
<p>b) Ós 61 anos: 4.000.000 de ptas.</p>
<p>c) Ós 62 anos: 3.000.000 de ptas.</p>
<p>d) Ós 63 anos: 2.000.000 de ptas.</p>
<p>e) Ós 64 anos: 1.000.000 de ptas.</p>
<p>A xubilación ós 64 anos será de acordo co Real decreto lei 14/1981.</p>
<p>Terase dereito a estes premios de xubilación, dentro dos 90 días seguintes ó do cumprimento dos anos correspondentes.</p>
<p>Artigo 30º.-Axudas de custo.</p>
<p>Compensaranse economicamente os desprazamentos por motivos laborais fóra do municipio, sempre que se teña que pasa-la noite fóra, ou cando sexa necesario xantar ou cear nel. Establécese unha contía por axuda de custo de 6.500 ptas. por día. A empresa poderá optar polo aboamento da dita cantidade ou ben polo pagamento de gastos xustificados.</p>
<p>Capítulo IV</p>
<p>Condicións sociais</p>
<p>Artigo 31º.-Seguro de invalidez ou morte.</p>
<p>No caso de accidente laboral do que derive morte do traballador os seus beneficiarios percibirán 4.000.000 de ptas.</p>
<p>Cando o traballador quedase en situación de gran invalidez ou incapacidade permanente absoluta para calquera actividade laboral como consecuencia de accidente de traballo, percibirá en concepto de indemnización 5.000.000 de ptas., e a empresa subscribirá a correspondente póliza ó respecto.</p>
<p>Artigo 32º.-Axuda por falecemento.</p>
<p>Establécese para gastos de funerais unha axuda ós herdeiros legais do traballador cun importe que será de 230.000 ptas. e a empresa poderá cubrir este custo mediante a contratación dun seguro.</p>
<p>Artigo 33º.-Axuda de estudios.</p>
<p>A empresa dotará anualmente dun fondo de 500.000 ptas. para os anos 1997 e 1998, e de 700.000 ptas. para os anos 1999 e 2000 destinado a atender gastos escolares oficiais (matrículas e libros) debidamente acreditados de fillos de traballadores ou para traballadores, que realicen estudios oficiais.</p>
<p>O aboamento das axudas por este concepto efectuarase no mes de setembro, logo da acreditación dos gastos efectuados no concepto de matrículas ou certificados dos centros de ensino oficiais. O comité indicaralle á empresa a forma de reparto do fondo antes do 25 de setembro de 1997, que en ningún caso terá carácter lineal igual para tódolos traballadores.</p>
<p>Artigo 34º.-Retirada do carné.</p>
<p>No caso de retirada do carné de conducir a un traballador por feifos ocorridos durante a xornada de traballo, a empresa asignaralle outro posto e percibirá o salario correspondente á súa categoría de conductor.</p>
<p>Se ocorrese fóra do horario de traballo, percibirá o salario correspondente á categoría que lle asigne.</p>
<p>Estes beneficios non terán efecto nos supostos de embriaguez e/ou imprudencia temeraria.</p>
<p>Artigo 35º.-Excedencias.</p>
<p>Considerarase excedencia forzosa, e por tanto obrigatoria a súa concesión, o nomeamento dun traballador para desempeñar un cargo de carácter público. O tempo que dure esta excedencia contarase para antigüidade para tódolos efectos.</p>
<p>Todo traballador cun ano de antigüidade na empresa podará solicitar excedencia voluntaria por un prazo superior a 6 meses e inferior a 5 anos, de acordo co establecido no artigo 46 do Estatuto dos traballadores e demais normas vixentes sobre a materia.</p>
<p>O traballador avisará a empresa con dous meses de antelación á data prevista para a súa reincorporación ó posto de traballo. Este dereito só poderá volver a ser exercido polo mesmo traballador unha vez transcorridos catro anos desde a finalización da anterior excedencia.</p>
<p>Artigo 36º.-Revisión médica.</p>
<p>Os traballadores afectados polo presente convenio terán revisións médicas completas durante o ano, por conta da empresa, a cal lles facilitará os medios e períodos precisos para o seu cumprimento.</p>
<p>Comprométese a dota-lo servicio dun médico de empresa contratando os servicios dunha mancomunidade de médicos ou calquera outro medio de concerto, co obxecto de facer frente ó ano anteriormente exposto.</p>
<p>Artigo 37º.-Saúde laboral.</p>
<p>Observarase o establecido ó respecto pola Lei de prevención de riscos laborais, así como o regulamento do seu desenvolvemento.</p>
<p>Capítulo V</p>
<p>Dereitos sindicais</p>
<p>Artigo 38º.-Dereitos sindicais.</p>
<p>Sen prexuízo do establecido legalmente, establécense os dereitos sindicais seguintes:</p>
<p>O comité de empresa terá as seguintes competencias:</p>
<p>Emiti-lo informe con carácter previo á execución por parte da empresa das decisións adoptadas por este sobre as seguintes cuestións:</p>
<p>a) Restructuración do cadro de persoal e cesamentos totais ou parciais, definitivos ou temporais daqueles.</p>
<p>b) Reduccións de xornada así como o traslado total ou parcial de instalacións.</p>
<p>c) Asembleas: os traballadores teñen dereito a celebrar asambleas fóra do horario de traballo, nos seus centros de traballo, coa simple notificación previa da empresa. Así mesmo, disporán dun máximo de 6 horas laborais ó ano para celebraren asembleas en horas de traballo, logo da notificación á empresa cun mínimo de 48 horas, cunha duración máxima de 2 horas para cada unha, que se computarán para tódolos efectos como traballo efectivo.</p>
<p>d) Os representantes sindicais poderán dispoñer de ata 20 horas laborais mensuais para faltar ó traballo, e non se computarán nestas as utilizadas para negociación do convenio colectivo, asistencia por citación a organismos oficiais e asistencias a congresos sindicais provinciais ou nacionais. Se un representante non desfrutase unha parte ou ningunha das horas citadas, podará cederllas a outro representante da mesma representación sindical co consentimento da organización sindical á que pertencese. Cando un mesmo representante acumule as horas de varios, estas nunca poderán exceder das estipuladas dentro da xornada obrigatoria, co fin de evitar nas que superen, o seu aboamento por parte da empresa.</p>
<p>Taboleiro de anuncios: a empresa porá á diposición do comité da empresa o correspondente taboleiro de anuncios co obxecto de informar e comunicar tódalas cuestións que os representantes dos traballadores consideren oportunas.</p>
<p>e) Os traballadores poderán solicitar por escrito que mensualmente lles sexa descontada da nómina a cota sindical, sendo transferida pola empresa a unha conta bancaria aberta ó nome do sindicato ou central sindical á que o traballador estea afiliado.</p>
<p>As solicitudes poderán ser tramitadas polo mesmo sindicato.</p>
<p>Artigo 39º.-Seccións sindicais.</p>
<p>A empresa considerará os sindicatos debidamente implantados como elementos básicos e consubstanciais para afrontar a través deles as necesarias relacións entre traballadores e empresarios, polo que a empresa respectará o dereito de tódolos traballadores a sindicárense libremente. Admitirá que os traballadores afiliados a un sindicato poidan celebrar reunións, recadar cotas e distribuír información sindical fóra do tempo de traballo, sen perturba-la súa actividade. O emprego dun traballador non poderá condicionarse ó feito de estar ou non afiliado e non estará obrigado a renunciar á súa afiliación sindical.</p>
<p>Tampouco poderá ser despedido ou prexudicado de calquera outra forma un traballador por causa da súa afiliación ou actividade sindical.</p>
<p>No centro de traballo existirán taboleiros de anuncios para que as centrais sindicais legalmente recoñecidas insiran os seus comunicados. As centrais</p>
<p>sindicais poderán establecer seccións sindicais de acordo cos seus estatutos.</p>
<p>A representación da sección sindical do sindicato maioritario de entre os que constitúen o comité de empresa será desempeñada por un delegado sindical, debidamente acreditado, que deberá ser traballador en activo do centro de traballo.</p>
<p>Para todo o exposto, ademais dos dereitos recoñecidos pola Lei orgánica de liberdade sindical, acórdase o seguinte:</p>
<p>Se o centro de traballo de Ourense ocupa a máis de 50 traballadores, calquera que sexa a clase do seu contrato, poderán ser constituídas seccións sindicais polos traballadores afiliados, e que obtivesen polo menos o 10% dos votos na elección do comité de empresa.</p>
<p>A sección sindical do sindicato maioritario dentro do comité estará representada, para tódolos efectos, por un delegado sindical elixido por e entre os seus afiliados no centro de traballo.</p>
<p>Os delegados sindicais terán os mesmos dereitos e funcións có comité de empresa e terán dereito á utilización dun local en condicións para o desenvolvemento das actividades da sección sindical.</p>
<p>Artigo 40º.-Funcións do comité de empresa.</p>
<p>Ademais dos dereitos e facultades concedidas polo Estatuto dos traballadores, recoñécenselle ó comité de empresa os seguintes dereitos e funcións:</p>
<p>1. Ó ser abriga da empresa rexistrar nas oficinas públicas de emprego todo tipo de contratación e ó deber facer entrega da copia básica dos contratos realizados ó comité nun prazo de dez días, o traballador poderá reclama-la presencia dalgún membro do comité no asinamento da copia básica ou contrato.</p>
<p>2. A empresa facilitará ó comité de empresa un local adecuado para desenvolve-las súas funcións representativas, que terán carácter permanente do comité.</p>
<p>3. No caso de demisión dos membros do comité de empresa respectaránselle-las garantías establecidas conforme o apartado c) do artigo 68 do Estatuto dos traballadores.</p>
<p>4. A empresa, así como se é o caso calquera outra sociedade que asumise a totalidade da actual sociedade, virá obrigada ó mantemento de tódolos traballadores do seu cadro de persoal, así como ó mantemento de tódolos dereitos adquiridos, incluídos os sindicais, e responderán solidariamente das obrigas que calquera delas tivese cos traballadores.</p>
<p>5. Os comités de empresa e delegados de persoal poderán convoca-los traballadores en horas de traballo para a realización de asembleas.</p>
<p>6. A asistencia e o acceso ó centro de traballo para participar en actividades propias do seu sindicato ou do conxunto dos traballadores, logo da</p>
<p>comunicación ó empresario e sen que se prexudique o desenvolvemento normal do proceso productivo.</p>
<p>Artigo 41º.-Crédito horario.</p>
<p>Os membros do comité de empresa e delegados sindicais, como representantes dos traballadores, disporán dun crédito de 20 horas mensuais retribuídas para o exercicio das súas funcións de representación e abondará, para dispoñer delas, a comunicación previa ou posterior xustificación.</p>
<p>Por petición escrita do comité de empresa, o crédito horario poderá acumularse nun ou varios membros do comité de empresa, tanto o total como parte del. Esta acumulación realizarase en cómputo anual ou mensual, sempre comunicada á empresa no primeiro trimestre do ano, ou se é o caso, durante o primeiro trimestre de mandato, ou ben a partir de 3 meses desde o asinamento deste convenio.</p>
<p>A dita acumulación será sempre da mesma organización sindical e co consentimento desta.</p>
<p>Artigo 42º.-Réxime disciplinario. Infraccións e sancións.</p>
<p>Observarase o disposto no capítulo XII do convenio xeral do sector (artigos 54 a 60).</p>
<p>Artigo 43º.-Estructura salarial e retribucións.</p>
<p>A estructura salarial aplicable ós traballadores de Onyx R.S.U., S.A. será a que se corresponda co recollido no capítulo III, así como conforme as táboas salariais anexas para os anos 1997, 1998 e 1999. Para o ano 2000 o incremento salarial será a previsión oficial do IPC para ese ano sobre os conceptos recollidos na táboa salarial do ano 1999.</p>
<p>Artigo 44º.-Normas de subsidiaria aplicación.</p>
<p>En todo o non previsto neste convenio observarase, subsidiariamente o disposto no convenio xeral do sector de limpeza pública, viaria, regas, recollida, tratamento e eliminación de residuos e limpeza e conservación da rede de sumidoiros.</p>
<p>Artigo 45º.-Garantía do posto de traballo.</p>
<p>Observarase o disposto no artigo 49 e seguintes do convenio xeral do sector.</p>
<p>Disposición derradeira.-Resolución estraxudicial de conflictos.</p>
<p>As partes asinantes do presente convenio acordan someterse ás disposicións contidas no acordo interprofesional galego sobre procedementos estraxudiciais de resolución de conflictos colectivos de traballo (AGA).</p>

