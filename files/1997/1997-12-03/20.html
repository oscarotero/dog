---
date: '1997-12-03'
id: 75CE
page: 11
number: 234
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 25 de novembro de 1997, da Dirección Xeral de Recursos Humanos,
  pola que se fan públicos os acordos dos tribunais que xulgan o proceso
  selectivo para o ingreso en determinadas categorías de persoal laboral do
  Complexo Hospitalario Sta. María Madre-Dr.Cabaleiro Goás de Ourense, relativos
  á publicación de puntuacións do terceiro exercicio e á celebración do cuarto
  exercicio da fase de oposición.
range: Resolución
url: 'https://www.xunta.gal/dog/Publicados/1997/19971203/Anuncio75CE_gl.html'
---
<p>Convocado concurso-oposición para o ingreso nas categorías incluídas na oferta de emprego para o ano 1995 do persoal laboral do Complexo Hospitalario Sta. María Madre-Dr.Cabaleiro Goás de Ourense por resolución da Dirección Xeral de Recursos Humanos do 8 de abril de 1996 (DOG nº 74, do 16 de abril), e adoptado acordo polos respectivos</p>
<p>tribunais sobre a publicación das puntuacións outorgadas ós aspirantes no terceiro exercicio da fase de oposición, así como sobre o lugar, data e hora de realización do cuarto exercicio da fase de oposición das categorías de ATS/DUE, grupo de xestión da función administrativa e asistente social, procede agora darlle publicidade no Diario Oficial de Galicia, ademais de nos lugares previstos na convocatoria, facultándose para iso expresamente a este centro directivo, polo que,</p>
<p>RESOLVE:</p>
<p>Primeiro,-as puntuacións obtidas polos aspirantes das categorías de TEL, TER, auxiliar de enfermería, auxiliar administrativo, telefonista, celador e operario, relativas ó terceiro exercicio da fase de oposición, tendo en conta que, de conformidade coa</p>
<p>devandita convocatoria, tódolos presentados a estes último exercicio teñen a consideración de aptos.</p>
<p>Non obstante, de presentarse solicitudes de comprobación ou revisión da puntualización outorgada, a estimación ou desestimación, se é o caso, destas entenderase implícita na resolución que publique a conclusión da fase de oposición.</p>
<p>Segundo.-Convoca-los aspirantes que superaron o terceiro exercicio da fase de oposicións das categorías de ATS/DUE, grupo de xestión da función administrativa e asistente social para o vindeiro día 11 de decembro de 1997, na Escola Universitaria de Enfermería do Complexo Hospitalario Sta. María Madre-Dr.Cabaleiro Goás de Ourense, ás 16.30 horas.</p>
<p>Os aspirantes deberán ir provistos necesariamente do DNI, permiso de conducir ou pasaporte e de bolígrafo; excluiranse do concurso-oposición aqueles que non comparezan.</p>
<p>Terceiro.-O presente acordo poderá ser impugnado polos interesados nos termos previstos na base novena da convocatoria.</p>
<p>Santiago de Compostela, 25 de novembro de 1997.</p>
<p>Valeriano Martínez García</p>
<p>Director xeral de Recursos Humanos</p>

