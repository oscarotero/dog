---
date: '1997-09-29'
id: AF4A
page: 9
number: 187
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 23 de setembro de 1997 pola que se anuncia a licitación,
  mediante procedemento aberto e forma de adxudicación de concurso público con
  tramitación urxente, do contrato de obra relativo á construcción dun pavillón
  polideportivo no concello de Noia (A Coruña).
range: Resolución
url: 'https://www.xunta.gal/dog/Publicados/1997/19970929/AnuncioAF4A_gl.html'
---
<p>A Secretaría Xeral para o Deporte, ultimados os trámites administrativos pertinentes, resolveu anuncia-lo procedemento de adxudicación do contrato ó que se refire a presente resolución e que posúe as seguintes características:</p>
<p>1. Entidade adxudicadora.</p>
<p>A Xunta de Galicia por medio da súa Secretaría Xeral para o Deporte.</p>
<p>2. Obxecto do contrato.</p>
<p>Construcción dun pavillón polideportivo no concello de Noia (A Coruña)</p>
<p>a) Prazo de execución: doce (12) meses.</p>
<p>b) O orzamento de execución por contrata ascende a sesenta e nove millóns cento vintesete mil trescentas dúas pesetas (69.127.302 ptas.).</p>
<p>c) Requisitos específicos do contratista:</p>
<p>Clasificación empresarial: grupo C; subgrupo: todos; categoría d.</p>
<p>3. Garantía provisional.</p>
<p>Prestarase en calquera das formas admisibles, por importe do 2% do orzamento de licitación.</p>
<p>Os licitadores que acrediten a clasificación empresarial requirida, quedan eximidos de presta-la garantía provisional (art. 36.2 da Lei de contratos das administracións públicas).</p>
<p>4. Obtención de documentación e información.</p>
<p>No Servicio de Contratación e Xestión Económica da Secretaría Xeral para o Deporte (estadio multiusos de San Lázaro, s/n. Santiago de Compostela. Teléfono: 54 26 26. Fax: 54 26 39).</p>
<p>Fotocopias dos proxectos técnicos e do prego de cláusulas administrativas poderá ser solicitado directamente en Xeneral Pardiñas, nº 2 de Santiago de Compostela. Teléfono: 59 03 02.</p>
<p>5. Presentación de ofertas.</p>
<p>a) Data límite: ás 14 horas do décimo terceiro (13) día natural posterior ó da publicación da presente resolución no Diario Oficial de Galicia.</p>
<p>b) Documentación que se presentará: a requirida polo prego de cláusulas administrativas particulares.</p>
<p>c) Lugar de presentación: o rexistro de documentos da Secretaría Xeral para o Deporte (estadio multiusos. San Lázaro. 15890 - Santiago de Compostela. Fax: 981-54 26 39), ou no Xeral da Xunta de Galicia (edificios administrativos de San Caetano. Santiago de Compostela), ou de acordo cos procedementos previstos no artigo 100 do Regulamento xeral de contratación do Estado.</p>
<p>d) Admisión de variantes: non admisibles.</p>
<p>6. Apertura de ofertas.</p>
<p>Levarase a cabo ás 9.30 horas do décimo día hábil seguinte ó do remate do prazo de presentación de ofertas, que non sexa sábado, na sala de xuntas da Secretaría Xeral para o Deporte (estadio multiusos, San Lázaro, 15890 - Santiago de Compostela).</p>
<p>7. Gastos de anuncios.</p>
<p>Será por contado do adxudicatario o custo da publicación da presente resolución no Diario Oficial de Galicia e, se é o caso, da inserción do seu extracto nos medios de comunicación escrita.</p>
<p>Santiago de Compostela, 23 de setembro de 1997.</p>
<p>P.D. (Orde 21-5-1990)</p>
<p>Eduardo Lamas Sánchez</p>
<p>Secretario xeral para o Deporte</p>
<p>7235</p>

