---
date: '1997-03-17'
id: 45DA
page: 2
number: 52
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 25 de febreiro de 1997, da Dirección Xeral de Formación
  Pesqueira e Investigación, pola que se convoca un curso de formación de
  formadores para profesorado dos cursos que se impartirán para a obtención do
  certificado de mariscadores.
range: Resolución
url: 'https://www.xunta.gal/dog/Publicados/1997/19970317/Anuncio45DA_gl.html'
---
<p>Entre as funcións da Dirección Xeral de Formación Pesqueira e Investigación figura a da formación do colectivo de mariscadores, a cal se realiza en gran parte a través de cursos impartidos co fin de que</p>
<p>a poboación mariñeira poida obte-lo certificado de mariscador/a. Deste xeito, a preparación específica do profesorado encargado de formar a este colectivo constitúe un paso previo imprescindible para lograr que a formación dos futuros mariscadores se realice coa eficacia que lles permita aborda-la explotación do recurso cun alto grao de profesionalidade, polo que,</p>
<p>DISPOÑO:</p>
<p>Primeira.-Convocatoria.</p>
<p>Convocar un curso de formación de formadores destinado ó profesorado dos cursos de certificado de mariscador/a, que permitirá a obtención do certificado de mariscador, requisito para a obtención do permiso de explotación para marisqueo a pé.</p>
<p>Segunda.-Destinatarios.</p>
<p>Todas aquelas persoas que estean en posesión do título de licenciado/a en ciencias biolóxicas ou ciencias do mar.</p>
<p>Terceira.-Organización do curso.</p>
<p>a) Número de prazas: 30.</p>
<p>b) Duración: 160 horas lectivas.</p>
<p>c) Lugar: Instituto Galego de Formación en Acuicultura (Igafa) sito na Illa de Arousa.</p>
<p>d) Datas: do 14 de abril ó 13 de maio de 1997.</p>
<p>e) Horario: das 9 ás 14 e das 16 ás 19 horas.</p>
<p>Cuarta.-Selección.</p>
<p>Valorarase o currículum académico e outros méritos que se acrediten documentalmente. O baremo que se vai empregar na selección dos aspirantes farase público no taboleiro de anuncios desta dirección xeral , así como, unha vez rematada a selección, a relación das puntuacións obtidas por cada un dos aspirantes.</p>
<p>Quinta.-Solicitudes.</p>
<p>a) Os interesados/as deberán presentar na Dirección Xeral de Formación Pesqueira e Investigación da Consellería de Pesca, Marisqueo e Acuicultura, a solicitude, segundo modelo que se publica no anexo, cuberta en tódolos epígrafes que correspondan, que se entregarán no rexistro xeral da consellería.</p>
<p>b) Xuntaráselle á solicitude fotocopia compulsada do DNI, título profesional, certificado académico de estudios e os documentos que acrediten os datos</p>
<p>que se fagan constar na solicitude. Os datos que non se acrediten documentalmente non se valorarán no proceso de selección.</p>
<p>c) O prazo de presentación de instancias remata ós 20 días naturais da súa publicación.</p>
<p>Sexta.-Certificados de participación.</p>
<p>O remate do curso expedirase un certificado de participación ós asistentes que non teñan un número de faltas superior ó 10%.</p>
<p>Sétima.-Programa.</p>
<p>1. O ecosistema mariño.</p>
<p>2. As especies de interese marisqueiro.</p>
<p>3. O cultivo de moluscos bivalvos.</p>
<p>4. A conservación do medio mariño e os recursos vivos. Explotación racional e ordenación dos recursos.</p>
<p>5. Lexislación marisqueira.</p>
<p>6. As organizacións profesionais: as confrarías de pescadores. As agrupacións de mariscadoras. As organizacións de productores.</p>
<p>7. Os certificados de profesionalidade. Especial referencia ó certificado de profesionalidade da ocupación de mariscador.</p>
<p>8. Funcionamento do mercado no marisqueo. A comercialización. As lonxas. A depuración.</p>
<p>9. As leis da aprendizaxe adulta e coñecemento do grupo destinatario.</p>
<p>10. O perfil do formador: funcións docentes.</p>
<p>11. Os métodos activos no proceso da aprendizaxe.</p>
<p>12. A planificación e programación das accións formativas.</p>
<p>13. Técnicas de dinaminación grupal: liderato e organización de funcións.</p>
<p>14. O diseño da programación e práctica de sesións docentes.</p>
<p>15. Os medios e recursos didácticos.</p>
<p>16. A avaliación: distintos modelos, técnicas e instrumentos.</p>
<p>17. A autoestima: proceso fundamental para aprender e cualificarse.</p>
<p>Santiago de Compostela, 25 de febreiro de 1997.</p>
<p>Ana Gallego Castro</p>
<p>Directora xeral de Formación Pesqueira e Investigación</p>
<p>620</p>

