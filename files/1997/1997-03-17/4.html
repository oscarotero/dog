---
date: '1997-03-17'
id: 45CE
page: 2
number: 52
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Decreto 47/1997, do 20 de febreiro, polo que se declara de utilidade pública e
  urxente execución a concentración parcelaria da zona de Maceda-Orois (Melide-A
  Coruña).
range: Decreto
url: 'https://www.xunta.gal/dog/Publicados/1997/19970317/Anuncio45CE_gl.html'
---
<p>As parroquias de Maceda e Orois, que pertencen ó concello de Melide, están situadas ó sureste da provincia da Coruña, resultan afectadas pola concentración parcelaria aproximandamente 1.100 ha.</p>
<p>A dispersión parcelaria que presentan os terreos das ditas parroquias, posta de manifesto polos agricultores desta mediante solicitude dirixida ó conselleiro de Agricultura, Gandería e Montes, motivou un estudio de viabilidade e de valoración das posibilidades que ofrece a zona para incrementa-lo rendemento dos recursos agropecuarios, deducíndose a conveniencia de levar a cabo a concentración parcelaria por razóns de utilidade e interese social.</p>
<p>Na súa virtude, por proposta do conselleiro de Agricultura, Gandería e Montes, formulada conforme o establecido na Lei 10/1985 do 14 de agosto, de concentración parcelaria para Galicia, logo de deliberación do Consello da Xunta de Galicia na súa reu</p>
<p>nión do día vinte de febreiro de mil novecentos noventa e sete,</p>
<p>DISPONGO:</p>
<p>Artigo 1º</p>
<p>Declárase de utilidade pública e urxente execución a concentración parcelaria da zona de Maceda-Orois (Melide-A Coruña).</p>
<p>Artigo 2º</p>
<p>O perímetro da zona será, en principio, o correspondente á totalidade dos terreos das parroquias de Maceda e Orois. O referido perímetro quedará en definitiva modificado polas rectificacións, inclusións ou exclusións que se acorden, ó amparo dos artigos 23 e seguintes da Lei 10/1985, do 14 de agosto, de concentración parcelaria para Galicia.</p>
<p>Artigo 3º</p>
<p>A esta zona seranlle de aplicación os beneficios económicos programados ou asumidos pola Xunta de Galicia, para mellorar ou moderniza-las explotacións agrarias, e, en concreto, os que sinale o artigo 6 da Lei de concentración parcelaria para Galicia.</p>
<p>Artigo 4º</p>
<p>Os traballos de execución desta concentración parcelaria iniciaranse nun prazo non superior ós 6 meses a partir da publicación do presente decreto.</p>
<p>Disposicións derradeiras</p>
<p>Primeira.-Facúltase a Consellería de Agricultura, Gandería e Montes para dicta-las disposicións complementarias que requira a execución do presente decreto.</p>
<p>Segunda.-A presente disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vinte de febreiro de mil novencentos noventa e sete.</p>
<p>Manuel Fraga Iribarne</p>
<p>Presidente</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>1771</p>

