---
date: '1997-03-17'
id: 45CA
page: 2
number: 52
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 46/1997, do 26 de febreiro, polo que se acordan as cesións do uso, a
  título gratuíto, de varios bens inmobles procedentes do patrimonio das
  extintas cámaras agrarias de Moaña, Mos e Crecente.
range: Decreto
url: 'https://www.xunta.gal/dog/Publicados/1997/19970317/Anuncio45CA_gl.html'
---
<p>A disposición adicional sétima da Lei 11/1995, do 30 de decembro, de presupostos xerais da Comunidade Autónoma de Galicia para 1996, no seu apartado tres establece que o Consello da Xunta de Galicia, na forma prevista na Lei 3/1985, do 12 de abril, poderá desafectar e cedérlle-lo uso dos bens inmobles das extintas cámaras agrarias ós concellos, organizacións profesionais agrarias ou outras entidades públicas ou privadas sen fin de lucro, sempre que</p>
<p>quede garantida a conservación e aplicación deles ós fins e servicios de interese xeral agrario.</p>
<p>Os concellos de Moaña, Mos e Crecente solicitaron a cesión de uso dos inmobles sitos nos seus respectivos termos municipais e que pertenceron ás extintas cámaras agrarias locais.</p>
<p>Mediante o Decreto 328/1996, do 26 de xullo (DOG nº 157, do 12 de agosto), desafectáronse do dominio público, entre outros, varios inmobles que integraban o patrimonio das extintas cámaras agrarias locais de Moaña, Mos e Crecente.</p>
<p>Polas ordes da Consellería de Economía e Facenda, do 14 e 21 de xaneiro de 1997 (DOG nº 37, do 24 de febreiro) declarouse a alleabilidade dos anteditos inmobles.</p>
<p>A Secretaría Xeral e do Patrimonio, dependente da antedita consellería, tramitou o expediente de cesión do uso de acordo co previsto nos artigos 83 e seguintes do regulamento que desenvolve a Lei 3/1985, do 12 de abril, do patrimonio da Comunidade Autónoma de Galicia.</p>
<p>Na súa virtude, de conformidade coa proposta da Consellería de Economía e Facenda e logo de deliberación do Consello da Xunta de Galicia, na súa reunión do día vinteseis de febreiro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Acórdanse as cesións a título gratuíto que a continuación se relacionan:</p>
<p>1. A favor do Concello de Moaña: dereito de uso da predio urbano sito no barrio de Seara, termo municipal de Moaña, (Pontevedra), edificada nun soar de 250 m. Linda ó norte, estrada de carro e despois de Esperanza Villaverde; ó sur e ó leste, con terreo comunal e ó oeste, estrada de Cangas a Vilaboa, ramal ó peirao.</p>
<p>O dito ben inmoble atópase inscrito no Rexistro da Propiedade de Pontevedra, no tomo 407 do arquivo, libro 33 de Moaña, folio 183, predio nº 2449, inscrición 4ª.</p>
<p>2. A favor do Concello de Mos: dereito de uso do edificio de planta baixa cunha fronte de oito metros e de lado quince metros sesenta e cinco decímetros, cun total de cento vintecinco metros cadrados, construído sobre un terreo denominado Tras da Igrexa de Petelos, que ten unha superficie de cento oitenta e un metros cadrados e que linda ó norte, Elisardo Senlle, ó sur, Claudino Rodríguez; ó leste ou fronte, estrada de Vilacastín a Vigo. O edificio está composto de planta-soto, á que se entra por unha rampla pola esquerda do edificio; de planta baixa dedicada a almacén e de planta alta á que se accede pola escaleira sita á dereita da edificación dedicada a salón de actos e oficinas.</p>
<p>O dito inmoble atópase inscrito no Rexistro da Propiedade de Redondela , no tomo 274, libro 57 de Mos, folio 221, predio nº 7236, inscrición 5ª.</p>
<p>3. A favor do Concello de Crecente: dereito de uso da casa sinalada co número seis da rúa Solís Ruíz, na vila e termo municipal de Crecente (Pontevedra), cunha superficie construída de trescentos oitenta e cinco metros cadrados e que se compón de semisoto, planta baixa, planta alta e terraza. O semisoto ten 120 m de superficie e está destinado a almacén; a planta baixa de 120 m componse de salón de actos, arquivo e oficinas; a planta alta de 120 m destínase a vivenda e componse de sala de estar, comedor, baño, cociña e catro habitacións e unha terraza de 25 m. Linda ó norte e ó noroeste, resaídos e casa chamada Do casino de Sara Valeije; ó sur, Guillermina Estévez; ó leste, rúa de Solís Ruíz e ó oeste, rúa de Mon e Landa e estrada da Cañiza a Pousa.</p>
<p>O dito ben inmoble atópase inscrito no Rexistro da Propiedade de Ponteareas no tomo 298, libro 82 de Crecente, folio 19, predio nº 7373, inscrición 4ª.</p>
<p>Artigo 2º</p>
<p>As cesións de uso relacionadas no artigo anterior quedan sometidas ás seguintes cláusulas:</p>
<p>a) O fin da cesión será a dedicación do inmoble a fins e servicios de interese xeral agrario.</p>
<p>b) A cesión do uso outórgase por un período de dez anos, contados desde o outorgamento da correspondente escritura pública, prorrogable por períodos sucesivos da mesma duración, se así o acordase expresamente o Consello da Xunta de Galicia, por proposta da Consellería de Economía e Facenda, logo da petición do cesionario en anterioridade ó vencemento do período anterior, quedando excluída a tácita reconducción.</p>
<p>c) Se ó dereito cedido non se aplicase o fin sinalado dentro do prazo de dous anos, contado desde o outorgamento da escritura pública, deixase de estalo con posterioridade, ou se incumprisen calquera das outras cláusulas, considerarase resolta a cesión e o dereito reverterá á Administración da Comunidade Autónoma de Galicia, de conformidade co disposto no artigo 87 do Regulamento da Lei 3/1985, do 12 de abril, do patrimonio da Comunidade Autónoma galega.</p>
<p>d) Serán por conta do cesionario:</p>
<p>-Os gastos de conservación e mantemento do inmoble do que se cede o uso.</p>
<p>-Os gastos polos servicios con que conte o inmoble que se individualicen mediante aparellos contadores.</p>
<p>-As cotas dos tributos que poidan grava-lo inmoble.</p>
<p>e) As obras de adaptación, reparación e mellora do inmoble, que serán por conta da entidade cesionaria, requirirán a presentación do proxecto e a súa</p>
<p>aprobación pola Secretaría Xeral e do Patrimonio da Consellería de Economía e Facenda. En todo caso, as cantidades investidas quedarán en beneficio do inmoble e, en ningún caso, poderán ser reembolsadas pola Comunidade Autónoma de Galicia, propietaria do inmoble.</p>
<p>f) O cesionario subscribirá unha póliza, da que será beneficiaria a Comunidade Autónoma de Galicia, que cubra os danos do inmoble do que se cede o uso, así como a responsabilidade civil por posibles danos a terceiros.</p>
<p>Artigo 3º</p>
<p>As devanditas cesións de uso formalizaranse mediante escritura pública subscrita pola Secretaría Xeral e do Patrimonio ou funcionario en quen delegue, debendo constar nela o acordo de cesión e a aceptación do cesionario.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, realizará os trámites necesarios para a efectividade de canto se dispón no presente decreto.</p>
<p>Santiago de Compostela, vinteseis de febreiro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>1705</p>

