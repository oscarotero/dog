---
date: '1997-07-08'
id: '8942'
page: 6625
number: 130
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 4 de xullo de 1997 pola que se modifica parcialmente a Orde do 18 de
  decembro de 1996, pola que se regulan as axudas á contratación cofinanciadas
  polo Fondo Social Europeo e a Comunidade Autónoma para o exercicio de 1997.
range: Orde
url: 'https://www.xunta.gal/dog/Publicados/1997/19970708/Anuncio8942_gl.html'
---
<p>O acordo interconfederal para a estabilidade no emprego asinado entre as organizacións empresariais e sindicais máis representativas no ámbito estatal traduciuse normativamente en dous reais decretos-leis, o Real decreto-lei 9/1997, do 16 de maio, de medidas urgentes para a mellora do mercado de traballo e o fomento da contratación indefinida; e o Real decreto-lei 9/1997, do 16 de maio, polo que se regulan os incentivos en materia de Seguridade Social e de carácter fiscal para o fomento da contratación indefinida e a estabilidade no emprego. Este último real decreto-lei transforma as subvencións directas á contratación indefinida en bonificacións nas cotas empresariais á Seguridade Social derrogando, consecuentemente, os programas de fomento á contratación e, expresamente, a Lei 22/1992, do 30 de xullo, de medidas urxentes sobre fomento de emprego e protección por desemprego.</p>
<p>A Consellería de Familia, Muller e Xuventude, no marco do Plan de Emprego Xuvenil, publica anualmente a orde de convocatoria do programa de axudas á contratación indefinida. No presente exercicio este programa encóntrase regulado na Orde do 18 de decembro de 1996, pola que se regulan as axudas á contratación cofinanciadas polo Fondo Social Europeo e a Comunidade Autónoma para o exercicio de 1997. Nesta orde, e co obxecto de integra-la política de emprego da Xunta de Galicia coa desenvolvida pola Administración do Estado nesta materia, establecíanse como colectivos beneficiarios das axudas á contratación indefinida aqueles que non estaban incluídos na Lei 22/1992. Ó ser derrogada esta lei e establecerse, no artigo 2 do Real decreto-lei 9/1997, do 16 de maio, novos colectivos beneficiarios das axudas á contratación indefinida, é necesario modifica-la Orde do 18 de decembro adaptándoa o novo marco xurídico.</p>
<p>En atención ás finalidades e circunstancias anteriormente descritas, a Xunta de Galicia súmase á política de potencia-la contratación indefinida establecendo liñas complementarias de axudas ás boni</p>
<p>ficacións de cotas á Seguridade Social dos contratos para o fomento da contratación indefinida.</p>
<p>Os programas que se desenvolven na presente orde axustaranse ó disposto nos artigos 78 e 79 da Lei 11/1992, do 7 de outubro, de réxime financeiro e orzamentario de Galicia, na Lei de orzamentos da Comunidade Autónoma galega para 1997, no Decreto 52/1994, do 4 de marzo, e na presente orde de convocatoria.</p>
<p>O financiamento destas axudas realizarase con cargo ás aplicacións orzamentarias 14.04.222S.471, 14.04.222S.472, 14.04.222S.475 e 14.04.222A.470. dos orzamentos da Comunidade Autónoma para 1997.</p>
<p>Na súa virtude, en uso das facultades que teño atribuídas, e para a debida aplicación dos créditos orzamentarios para o fin para o que foron establecidos,</p>
<p>DISPOÑO:</p>
<p>Capítulo I</p>
<p>Programa de axudas á contratación indefinida</p>
<p>Artigo único.-Modificación normativa.</p>
<p>Os artigos da Orde do 18 de decembro de 1996 pola que se regulan as axudas á contratación cofinanciadas polo Fondo Social Europeo e a Comunidade Autónoma para o exercicio de 1997, que se relacionan a continuación quedan modificados nos seguintes termos:</p>
<p>Uno. O artigo 2º queda redactado do xeito seguinte:</p>
<p>«1. O presente programa ten por obxecto fomenta-la contratación indefinida dos traballadores desempregados incluídos nos parágrafos 2, 3 e 4 do presente artigo.</p>
<p>2. Poderanse conceder axudas de ata 200.000 pesetas por traballador a aquelas empresas que contraten, por tempo indefinido e a xornada completa, desempregados.</p>
<p>3. A axuda poderase elevar ata as 300.000 pesetas nos seguintes supostos:</p>
<p>a. Cando o traballador contratado traballase anteriormente, de xeito ininterrompido, menos de seis meses.</p>
<p>b. Cando o traballador contratado sexa un alumno que tivese realizado un curso de formación profesional ocupacional do plan FIP nos anos 1995, 1996 e 1997.</p>
<p>4. As transformacións de contratos temporais e de duración determinada, vixentes á entrada en vigor do Real decreto-lei 9/1997, do 16 de maio, así como as transformacións de contratos de aprendizaxe, prácticas, formación, de alternancia y substitución por anticipación da idade de xubilación, calquera que sexa a data da súa celebración en indefinido, subvencionarase cunha axuda máxima de 200.000 pesetas».</p>
<p>Dous. O artigo 5º queda redactado do seguinte xeito:</p>
<p>«Poderán acollerse ós beneficios recollidos nesta orde as contratacións ou transformacións indefinidas de traballadores, sempre que a contratación ou a transformación se produza no ano 1997, e de acordo cos criterios fixados nas disposicións transitorias».</p>
<p>Tres. As alíneas d), e) e f) do parágrafo 1 do artigo 6º quedan redactados do xeito seguinte:</p>
<p>«d) Copia do contrato ou compromiso de contratación, ou compromiso da empresa de convertelo en indefinido e a xornada completa no suposto de que o contrato inicial estivese suxeito a temporalidade.</p>
<p>e) No suposto de que non sexa transformación dun contrato temporal en indefinido, acreditación da súa condición de desempregado ( tarxeta de demanda de emprego e/ou certificación de vida laboral da Seguridade Social e/ou declaración xurada, do traballador que se pretende contratar, da súa situación real de desemprego)».</p>
<p>f) Só para o suposto recollido no artigo 2º.3.b., diploma acreditativo de ter superado con aproveitamento un curso de FPO do plan FIP.</p>
<p>Cuarto. O artigo 17º queda redactado do xeito seguinte:</p>
<p>1º. As axudas establecidas no capítulo primeiro da orde serán compatibles con outras axudas que, polos mesmos conceptos, outras administracións públicas poidan outorgar como medida de fomento de emprego.</p>
<p>2º. As subvencións descritas nos capítulos segundo e terceiro da presente disposición serán incompatibles con calquera outra que, polos mesmos conceptos, poidan outorgar outras administracións públicas como medida de fomento de emprego.</p>
<p>Quinto. O artigo 18º alíneas d) e e) quedan redactadas como seguen:</p>
<p>«d) Declaración expresa, no caso do artigo 17º.2, de que non se percibe ningún tipo de axuda da mesma natureza concedida por calquera outra administración pública.</p>
<p>e) Declaración pola que se expresa a aceptación das actuacións de comprobación da Consellería de Familia, Muller e Xuventude previstas no artigo 14.2º do Decreto 52/1994, do 4 de marzo».</p>
<p>Sexto. O artigo 25 queda redactado do seguinte xeito:</p>
<p>«Os beneficiarios estarán obrigados a mante-lo cadro de persoal de traballadores fixos durante alo</p>
<p>menos tres anos. No suposto de cesamento dos traballadores fixos polos que se concedese a subvención durante o devandito prazo, a cobertura das vacantes por un novo traballador, que deberá reuni-los requisitos establecidos en cada un dos programas establecidos nesta orde, terase que realizar dentro dos 15 días seguintes ó da baixa, feito que deberá serlle comunicado polas empresas á delegación da Consellería de Familia, Muller e Xuventude que concedese a axuda, dentro dos 10 días seguintes ó da cobertura da vacante».</p>
<p>Sétimo. A disposición adicional segunda queda redactada como segue:</p>
<p>«O incumprimento total ou parcial de calquera das condicións, así como a duplicación de axudas con cargo a outros créditos dos orzamentos xerais do Estado, da Seguridade Social, Administración institucional, Administración autónomica ou local, ou da Unión Europea, naqueles supostos nos que se estableza a incompatibilidade das axudas, constituirán causa determinante da revogación da axuda e do reintegro desta por parte do beneficiario ou solicitante, xunto co xuro de demora, de acordo co establecido no artigo 78.6 da Lei 11/1992.</p>
<p>Oitavo. Engádese a disposición adicional sétima.</p>
<p>«En tanto non proceda o Ministerio de Traballo e Asuntos Sociais a determina-las profesións ou oficios nos que as mulleres se atopan subrepresentadas, estas serán as que se determinan no anexo III da Orde do 6 de agosto de 1992, pola que se establecen as bases reguladoras de concesión das axudas para o fomento da contratación indefinida establecidas na Lei 22/1992, do 30 de xullo, de medidas urgentes sobre fomento de emprego e protección por desemprego».</p>
<p>Noveno. Engádese unha disposición transitoria.</p>
<p>As solicitudes de axudas realizadas ó abeiro da Orde do 18 de decembro de 1996, pola que se regulan as axudas á contratación cofinanciadas polo Fondo Social Europeo e a Comunidade Autónoma para o exercicio de 1997, pendentes de resolución rexeranse e resolveranse conforme a devandita orde, tendo en conta que aquelas solicitudes que se acollan ós beneficios establecidos no Real decreto-lei 9/1997, do 16 de maio, non terán dereito ás axudas da Orde do 18 de decembro de 1996.</p>
<p>A aquelas solicitudes realizadas con posterioridade ó 17 de maio e con anterioridade á entrada en vigor da presente orde, que afecten a traballadores pertencentes a algún dos colectivos beneficiarios establecidos no artigo 2º, aplicaráselles a normativa establecida na presente orde, agás que manifesten expresamente o contrario no prazo dun mes contado desde a data de entrada en vigor da presente orde.</p>
<p>Disposición derradeira</p>
<p>Esta disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de xullo de 1997.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>5370</p>

