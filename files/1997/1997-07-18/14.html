---
date: '1997-07-18'
id: E742
page: 7
number: 138
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (196/1996).
range: Edicto
url: 'https://www.xunta.gal/dog/Publicados/1997/19970718/AnuncioE742_gl.html'
---
<p>Eu, Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, fago saber que neste xulgado do meu cargo, baixo o número 196/1996 se seguen autos de executivo outros títulos, por instancia do procurador Ricardo García-Piccoli Atanes, en representación de Banco Central Hispanoamericano, S.A., contra José Manuel Bello Rey e Mª Josefa Rodríguez Varela, en reclamación de cantidade. Nas actuacións acordouse sacar á venda en primeira e pública poxa, por termo de vinte días e prezo de valoración pericial o seguinte predio embargado ós demandados:</p>
<p>Rústica, predio a monte denominado Chousa da Insua, sito na parroquia de Barizo, concello de Malpica de Bergantiños. Superficie de 10 áreas, 56 centiáreas, equivalentes en medida local a dous ferrados. Linda, norte, monte de José Couto Romero; sur, pista en proxecto de cinco metros de largo; leste, máis de Asunción Cousillas Gulin e oeste, monte de Clarisa Varela.</p>
<p>A poxa terá lugar na sala de audiencia deste xulgado, sito na rúa Viena nº 2, 2º (polígono das Fontiñas) o vindeiro día 15 de setembro ás once horas, de conformidade ás seguintes condicións:</p>
<p>1. O tipo do remate será de 1.056.000 pesetas, sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación deberán os licitadores consignar previamente na conta de consignacións deste xulgado no BBV nº de conta 1592-17-196-96 o vinte por cento do tipo do remate.</p>
<p>3. Poderanse facer ofertas por escrito, en prego cerrado, desde o anuncio da poxa ata a súa celebración, depositando na mesa do xulgado, xunto con aquel, o resgardo de ingreso na conta de consignacións deste xulgado do vinte por cento do tipo do remate.</p>
<p>4. Só a parte actora poderá face-lo remate a calidade de ceder a un terceiro.</p>
<p>5. Reservaranse en depósito por instancia do acredor as consignacións dos licitadores que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que o sigan pola orde das súas respectivas ofertas.</p>
<p>6. Os títulos de propiedade, suplidos por certificación do Rexistro, atópanse de manifesto na secretaría do xulgado, debendo os licitadores conformarse con eles, sen que poidan esixir outros.</p>
<p>7. As cargas e gravames anteriores e os preferentes, se os houbese, ó crédito do actor, quedarán subsistentes e sen cancelar, entendéndose que o rematante os acepta e queda subrogado na responsabilidade deles, sen se destinar á súa extinción o prezo do remate.</p>
<p>Para o suposto de que resultase deserta a primeira poxa sinálase para que teña lugar a segunda o vindeiro día 13 de outubro, ás once horas, nas mesmas condicións cá primeira, agás o tipo do remate que será o setenta e cinco por cento do da primeira, e, en caso de resultar deserta a dita segunda poxa, celebrarase unha terceira, sen suxeición a tipo, o día 12 de novembro, tamén ás once horas, rexendo para ela as restantes condicións fixadas para a segunda.</p>
<p>Dado en Santiago de Compostela o dezaoito de xuño de mil novecentos noventa e sete.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>5372</p>

