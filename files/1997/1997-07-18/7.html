---
date: '1997-07-18'
id: E71E
page: 7
number: 138
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 10 de xullo de 1997 pola que se convoca un curso de verán sobre
  o Estado autonómico e autonomía local: o pacto local.
range: Resolución
url: 'https://www.xunta.gal/dog/Publicados/1997/19970718/AnuncioE71E_gl.html'
---
<p>A Escola Galega de Administración Pública como centro oficial de docencia e investigación no campo da Administración pública ten entre os seus fins a investigación, a documentación, o estudio e a realización de traballos de divulgación en materias de dereito público e ciencia da Administración, con especial referencia ás peculiaridades galegas, podendo concerta-la realización de actividades con outros centros ou entidades de titularidade pública ou privada.</p>
<p>Así pois, en uso das funcións atribuídas pola Lei 4/1987, do 27 de maio, de creación da EGAP, e pola Lei 10/1989, do 10 de xullo, de modificación da anterior, convócase un curso de verán sobre o estado autonómico e autonomía local: o pacto local, que se desenvolverá segundo as seguintes bases:</p>
<p>Primeira.-Obxectivos.</p>
<p>Analizar e debater sobre a virtualidade do pacto local desde as súas distintas perspectivas constitucional, xurídico-administrativa, económico-financeira e funcional, suscitando a reflexión e intercambio de opinións ó respecto por parte das administracións central, autonómica e local, implicadas no dito pacto.</p>
<p>Segunda.-Destinatarios.</p>
<p>Estudiosos, profesionais e interesados en xeral, que desexen afondar na materia obxecto do curso.</p>
<p>Terceira.-Desenvolvemento.</p>
<p>3.1. Lugar: Cambados, auditorio da casa do concello.</p>
<p>3.2. Datas de celebración: día 5 de agosto, en horario de mañá e tarde e día 6 de agosto, en horario de mañá.</p>
<p>Cuarta.-Contido.</p>
<p>4.1. Relatorios:</p>
<p>-Estado autonómico e autonomía local: problemática xeral.</p>
<p>-Bases dun necesario pacto local, criterios de harmonización e posibles áreas de transferencias.</p>
<p>-Perspectiva constitucional e xurídico-administrativa do pacto local.</p>
<p>-Vertiente económico-financeira do pacto local.</p>
<p>4.2. Mesa redonda:</p>
<p>-O estado actual dos traballos para a materialización do pacto local e a súa perspectiva futura. Visión do pacto desde Galicia.</p>
<p>Quinta.-Inscrición.</p>
<p>Ata o 1 de agosto.</p>
<p>Sexta.-Tramitación de solicitudes.</p>
<p>As solicitudes dirixiranse ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segundo o modelo que figura como anexo a esta convocatoria, e presentarase no rexistro xeral da EGAP, por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Sétima.-Selección.</p>
<p>As prazas adxudicaranse por rigorosa orde de entrada no rexistro. Só se admitirán inscricións fóra de prazo se quedasen prazas baleiras e sempre que se cumpran os requisitos xerais antes indicados.</p>
<p>Oitava.-Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento do curso, así como a de cancelalo se o escaso número de solicitudes non xustificase a súa realización.</p>
<p>Novena.-Certificado de asistencia.</p>
<p>Outorgaráselles certificado de asistencia ós alumnos que participen con regularidade nas actividades programadas.</p>
<p>Décima.-Información.</p>
<p>Para máis información, os interesados poderán dirixirse a:</p>
<p>-Pontevedra: Delegación Provincial da Consellería da Presidencia e Administración Pública, rúa Benito Corbal, nº 47-1º. Telf.: (986) 80 54 91.</p>
<p>-Santiago de Compostela, Escola Galega de Administración Pública, rúa de Madrid, 2-4, polígono das Fontiñas. Telf.: (981) 54 62 53/54 62 54.</p>
<p>-Cambados: oficinas municipais, praza do Concello, nº 1. Telf.: (986) 52 09 02/52 09 43.</p>
<p>Santiago de Compostela, 10 de xullo de 1997.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>5371</p>

