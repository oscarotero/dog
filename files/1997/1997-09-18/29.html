---
date: '1997-09-18'
id: AA06
page: 9
number: 180
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 18 de agosto de 1997, da Delegación Provincial de Pontevedra, de
  notificación de resolucións en expedientes sancionadores en materia de
  espectáculos públicos.
range: Resolución
url: 'https://www.xunta.gal/dog/Publicados/1997/19970918/AnuncioAA06_gl.html'
---
<p>Intentada a notificación persoal e devolta polo servicio de correos por ser imposible a súa práctica; de conformidade co disposto no artigo 59.4º da Lei 30/1992, do 26 de novembro, notifícaselle a Juan Carlos Fernández Chan, con último domicilio coñecido na rúa Juan Bautista Andrade, 11-5º, de Pontevedra, como propietario do disco-pub Garbosa, no concello de Poio, as resolucións dos expedientes sancionadores números: 1844/96, 1857/96, 1858/96, 1901/96, 1983/96, 2044/96, 2045/96, 2150/96, 2231/96 e 2248/96, polas que se lle impón unha sanción de multa de trescentas mil pesetas (300.000 ptas.) en cada un dos citados expedientes, e dos que se transcribe a súa parte dispositiva, que é a seguinte:</p>
<p>Primeiro.-Que os feitos imputados se tipifican como falta grave no artigo 23 ñ) en relación co 26 e) da Lei orgánica 1/1992, do 21 de febreiro; pola comisión dunha terceira infracción leve dentro do prazo dun ano; cumpríndose o requisito que establece o artigo 131.3 c) da Lei 30/1992, de que as dúas primeiras infraccións sexan firmes en vía administrativa.</p>
<p>Segundo.-Que esta delegación provincial é competente para resolver este procedemento de conformidade coa Orde do 26 de setembro de 1996 da Consellería de Xustiza, Interior e Relacións Laborais, de atribución do exercicio de funcións ós delegados provinciais, dictada ó abeiro dos decretos 360/1996, do 26 de setembro e 336/1996, do 13 de setembro, polo que se asumen as funcións e servicios transferidos en materia de espectáculos públicos pola Lei orgánica 16/1995, do 27 de decembro, e Real decreto 1640/1996, do 5 de xullo.</p>
<p>Por todo isto, resolvo impoñerlle ó denunciado unha sanción de multa de trescentas mil pesetas (300.000 ptas.). O importe da multa terase que aboar dentro dos 15 días seguintes á data de firmeza desta resolución, por transferencia mediante o impreso anexo, en calquera oficina bancaria, á conta corrente nº 2057-0060-06-3111200053 Xunta de Galicia-multas e sancións, da Caixa Pontevedra O.P. de Vigo.</p>
<p>No caso de non pagamento, e apercibido formalmente, ó abeiro do disposto no artigo 95 da Lei 30/1992, do 26 de novembro, de que se procederá ó seu cobro pola vía de constrinximento, coas recargas que legalmente procedan.</p>
<p>Fronte á presente resolución, que non esgota a vía administrativa, pode interpoñer recurso ordinario ante o conselleiro de Xustiza, Interior e Relacións Laborais, no prazo dun mes desde a data da notificación, presentando o escrito nesta delegación pro</p>
<p>vincial ou na propia Consellería de Xustiza, Interior e Relacións Laborais, todo isto de acordo co disposto nos artigos 114 ó 117 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 18 de agosto de 1997.</p>
<p>P.A.</p>
<p>Ramón Hermo Rey</p>
<p>Delegado provincial de Pontevedra</p>
<p>6685</p>

