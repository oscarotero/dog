---
date: '1997-09-18'
id: A9FE
page: 9
number: 180
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de setembro de 1997, da Delegación Provincial de Lugo, pola
  que se somete a información pública o proxecto sectorial de incidencia
  supramunicipal do parque eólico Muras I.
range: Resolución
url: 'https://www.xunta.gal/dog/Publicados/1997/19970918/AnuncioA9FE_gl.html'
---
<p>Por acordo do Consello da Xunta de Galicia, na súa reunión do 10 de xullo de 1997, e por proposta da Consellería de Industria e Comercio, declarouse o Plan Eólico de Galicia como plan sectorial de incidencia supramunicipal, para os efectos previstos na Lei 10/1995, do 23 de novembro, de ordenación do territorio de Galicia.</p>
<p>Conforme o procedemento establecido e dándolle cumprimento ó disposto no artigo 25.3º da citada Lei 10/1995, someto a información pública o proxecto sectorial do parque eólico Muras I, co fin de que toda persoa física ou xurídica que se considere interesada no expediente, poida examina-lo citado proxecto e presentar se é o caso as alegacións que se consideren oportunas no prazo dun mes, contado desde a publicación da presente resolución no DOG nesta delegación provincial sita en r/ Pascual Veiga, 12-14, 27071 Lugo, ou mediante calquera das formas e lugares recollidos no artigo 38 da Lei 30/1992, de réxime xurídico das administracións públicas e do procedemento administrativo común.</p>
<p>Lugo, 5 de setembro de 1997.</p>
<p>Jesús Bendaña Suárez</p>
<p>Delegado provincial de Lugo</p>
<p>7020</p>

