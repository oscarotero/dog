---
date: '1997-05-22'
id: 68A6
page: 4
number: 97
agency: INSTITUTO GALEGO DAS ARTES ESCÉNICAS E MUSICAIS
section: VI. ANUNCIOS
title: >-
  Anuncio do 7 de maio de 1997 pola que se fai pública a convocatoria ás
  entidades públicas e privadas galegas para a formación dunha rede ou circuíto
  estable de programación teatral e de monicreques de carácter profesional.
range: Anuncio
url: 'https://www.xunta.gal/dog/Publicados/1997/19970522/Anuncio68A6_gl.html'
---
<p>Obxecto: convocatoria de cofinanciamento ó 50% de programación teatral a entidades públicas (concellos principalmente) e algunha entidade privada que queira participar e que conten coa infraestructura necesaria e cumpran os requisitos básicos.</p>
<p>Requisitos básicos:</p>
<p>Contar cun local con equipamento e dimensións suficientes.</p>
<p>Ter unha persoa responsable de programación.</p>
<p>Establecer un prezo de despacho de billetes.</p>
<p>Destinar unha achega económica anual dun millón de pesetas como mínimo. Para este ano, por programarse tan só o segundo semestre de 1997, a cantidade mínima será de 500.000 pesetas.</p>
<p>As bases da convocatoria coas condicións técnicas particulares, así como o modelo de proposición, poderán ser examinados e/ou solicitado o seu envío por correo na sede administrativa do IGAEM, (Pavillón de Galicia. San Lázaro, apartado de correos 150, Santiago de Compostela).</p>
<p>A presentación de proposicións efectuarse no rexistro xeral do IGAEM (Pavillón de Galicia. San Lázaro, Santiago de Compostela), axustándose ó modelo anexo ás bases, por calquera dos procedementos previstos no artigo 100 do Regulamento xeral de contratación, no prazo de 20 días contados a partir do día seguinte ó da publicación deste anuncio no DOG.</p>
<p>Santiago de Compostela, 7 de maio de 1997.</p>
<p>Aníbal Otero Fernández</p>
<p>Xerente do Instituto Galego das Artes Escénicas e Musicais</p>
<p>3857</p>

