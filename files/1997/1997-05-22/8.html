---
date: '1997-05-22'
id: 686A
page: 4
number: 97
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Resolución do 13 de maio de 1997, da Dirección Xeral de Recursos Humanos, pola
  que se fan públicos os acordos dos tribunais que xulgan o proceso selectivo
  para o ingreso en determinadas categorías de persoal estatutario do Servicio
  Galego de Saúde, relativos á publicación da relación de aspirantes que
  superaron o dito proceso selectivo.
range: Resolución
url: 'https://www.xunta.gal/dog/Publicados/1997/19970522/Anuncio686A_gl.html'
---
<p>De conformidade co previsto no apartado 24 da base sexta das resolucións do 18 de maio de 1995 (DOG nº 99, do 25 de maio) e do 19 de xuño de 1995 (DOG nº 122, do 27 de xuño) os tribunais encargados de xulga-lo concurso-oposición para o</p>
<p>ingreso en determinadas categorías de persoal estatutario do Sergas publicarán no Diario Oficial de Galicia o acordo que conteña a relación de aspirantes, pola orde de puntuación alcanzada, que superaron o dito concurso-oposición, indicando a puntuación obtida en cada unha das fases e a puntuación total que será a suma de ambas, comprendendo a dita relación, de forma separada os aspirantes polo sistema de acceso libre e, se é o caso, polo de promoción interna e pola quenda reservada a minusválidos.</p>
<p>Así mesmo, o apartado 27 da dita base da convocatoria prevé que unha vez publicado ese acordo, o tribunal eleve á autoridade convocante a relación de aspirantes que superen o concurso-oposición na forma prevista no apartado 24 da mesma base.</p>
<p>Adoptado acordo ó respecto polos respectivos tribunais sobre a relación definitiva de aspirantes seleccionados que superaron o proceso selectivo citado, procede agora darlle publicidade no Diario Oficial de Galicia, facultándose expresamente para isto a este centro directivo, polo que,</p>
<p>RESOLVE:</p>
<p>Primeiro.-Publica-las relacións de aspirantes que superaron o concurso-oposición convocado pola Resolución do 18 de maio de 1995 para o ingreso nas categorías de auxiliar de enfermería e celador, e o concurso-oposición convocado pola Resolución do 19 de xuño de 1995 para o ingreso nas categorías de TEL, TER, TEAP, cociñeiro, mecánico, calefactor, telefonista e electricista, que se inclúen como anexos á presente resolución.</p>
<p>Segundo.-A presente resolución poderá ser impugnada polos interesados nos termos previstos na base décima das devanditas convocatorias.</p>
<p>Santiago de Compostela, 13 de maio de 1997.</p>
<p>Valeriano Martínez García</p>
<p>Director xeral de Recursos Humanos</p>
<p>ANEXO I</p>
<p>CONCURSO-OPOSICIÓN ACCESO A PRAZAS DE PERSOAL ESTATUTARIO (5-1997)</p>
<p>RELACIÓN DE ASPIRANTES QUE SUPERARON O CONCURSO-OPOSICIÓN</p>
<p>3614</p>

