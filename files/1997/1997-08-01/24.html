---
date: '1997-08-01'
id: '9536'
page: 7
number: 147
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 3 de xullo de 1997, da Dirección Xeral de Relacións Laborais,
  pola que se fai público o depósito da acta de constitución e dos estatutos da
  Asociación Galega de Empresas de Telecomunicacións por Cable (Astelga).
range: Resolución
url: 'https://www.xunta.gal/dog/Publicados/1997/19970801/Anuncio9536_gl.html'
---
<p>En cumprimento do disposto no artigo 4 do Real decreto 873/1977, do 22 de abril, de desenvolvemento da Lei 19/1977, do 1 de abril, e para os efectos previstos nel, faise público que no correspondente servicio desta dirección xeral foron depositados a acta de constitución e os estatutos da Asociación Galega de Empresas de Telecomunicacións por Cable (Astelga) que ten os seguintes ámbitos:</p>
<p>Territorial: Comunidade Autónoma de Galicia.</p>
<p>Profesional: poderán pertencer á devandita asociación aquelas empresas que, estando legalmente constituídas, ofrezan servicios de difusión de sinais de TV e avanzados de telecomunicacións a través de redes de cable desde un centro xestor ou cabeceira ás vivendas e edificios dun determinado territorio galego, e que teñan por obxectivo a prestación de servicios de telecomunicación por cable no país galego.</p>
<p>Asinan a acta de constitución: David Moldes Cobelas, en representación da empresa Teledis, S.L., e seis persoas máis representando outras tantas empresas.</p>
<p>Santiago de Compostela, 3 de xullo de 1997.</p>
<p>Juan Pedrosa Vicente</p>
<p>Director xeral de Relacións Laborais</p>
<p>5938</p>

