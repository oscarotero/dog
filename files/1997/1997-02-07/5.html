---
date: '1997-02-07'
id: '3462'
page: 1230
number: 26
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de novembro de 1996, da Delegación Provincial de Lugo, pola
  que se dispón a inscrición no rexistro e publicación no Diario Oficial de
  Galicia do convenio colectivo de ámbito provincial para a empresa Plásticos
  Ferro, S.L..
range: Resolución
url: 'https://www.xunta.gal/dog/Publicados/1997/19970207/Anuncio3462_gl.html'
---
<p>Visto o texto do convenio colectivo para a empresa Plasticos Ferro, S.L. (código 2700572), da provincia de Lugo, asinado o día 28 de outubro de 1996, pola representación da mentada empresa e a dos seus traballadores, e presentado nesta delegación o 4-11-1996, así como modificación do mesmo, dando nova redacción ó artigo 9 do convenio colectivo, presentada pola comisión negociadora no Goberno Civil o 22-11-1996, e data de entrada nesta delegación do 25-11-1996, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do mentado convenio á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 28 de novembro de 1996.</p>
<p>Manuel Bande Díaz</p>
<p>Delegado provincial de Lugo</p>
<p>Convenio de empresa Plásticos Ferro, S.L., ano de vixencia 1996-1997</p>
<p>Artigo 1º.-Ámbito de aplicación.</p>
<p>O presente convenio colectivo abranguerá tódolos traballadores do centro de traballo de Muras (Lugo) da empresa Plásticos Ferro, S.L., dedicada á fabricación de tuberías e accesorios para a conducción de fluídos, para a regulación das relacións laborais co persoal ó seu servicio, e estenderase, así mesmo, a calquiera outro centro de traballo que, relacionado coa actividade principal da empresa, puidese ter esta na provincia de Lugo.</p>
<p>Este convenio colectivo de traballo substitúe o anterior, publicado no BOP de Lugo co nº 227, con data 20 de setembro de 1995.</p>
<p>Artigo 2º.-Lexislación suplementaria.</p>
<p>No non previsto no presente convenio, aplicarase o disposto no Estatuto dos traballadores, Lei orgánica de liberdade sindical e demais disposicións legais vixentes.</p>
<p>As condicións de traballo que nel se estipulan teñen o carácter de mínimas e na súa virtude serán</p>
<p>nulos os pactos e cláusulas que, individual ou colectivamente, impliquen condicións menos favorables para os traballadores.</p>
<p>Artigo 3º.-Ámbito temporal.</p>
<p>O presente convenio entrará en vigor o día seguinte ó da súa publicación no BOP, se ben os efectos económicos serán retroactivos ó primeiro de xaneiro de 1996. A súa duración será de dous anos, desde o primeiro de xaneiro de 1996 ó 31 de decembro de 1997.</p>
<p>O convenio deberá ser denunciado por unha ou ámbalas dúas partes cun mes de antelación ó remate da súa vixencia. No caso de ser denunciado, o convenio prorrogarase por un ano máis automaticamente, excepto na súa parte económica que se incrementaría con dous puntos por riba do IPC do ano 1997.</p>
<p>A denuncia do convenio non significará ningunha modificación no seu articulado, que se continuará aplicando ata a negociación do novo convenio.</p>
<p>Artigo 4º.-Vinculación á totalidade.</p>
<p>As condicións aquí pactadas forman un todo orgánico e indivisible, e para efectos da súa aplicación práctica serán aplicadas globalmente.</p>
<p>Artigo 5º.-Ámbito persoal.</p>
<p>Este convenio abranguerá a totalidade dos traballadores, así como o persoal que ingrese na empresa durante a vixencia do convenio, que estean abranguidos no citado artigo 1º deste convenio.</p>
<p>Artigo 6º.-Garantías persoais.</p>
<p>Respectaranse a título individual as condicións de traballo que fosen superiores ás establecidas no presente convenio, consideradas no seu conxunto e a título individual.</p>
<p>Artigo 7º.-Organización do traballo.</p>
<p>A organización do traballo, segundo a lexislación vixente, é facultade e responsabilidade da dirección da empresa. A organización do traballo ten por obxecto alcanzar na empresa un nivel de productividade adecuado, baseado na utilización óptima dos recursos humanos e materiais. Isto é posible cunha actitude activa e responsable das partes integrantes, dirección, traballadores e comité de empresa.</p>
<p>Sen mingua da facultade aludida no parágrafo 1 deste artigo, os representantes dos traballadores terán funcións de orientación, proposta, emisión de informes etc., no relacionado coa organización e racionalización do traballo, de conformidade coa lexislación vixente, e especialmente de acordo co regulamentado no artigo 64 do Estatuto dos traballadores.</p>
<p>Artigo 8º.-Roupa de traballo.</p>
<p>Entregaránselle ó persoal dúas pezas de roupa de traballo, fundas, batas, ou chaquetas curtas, dependendo do posto de traballo, por ano. A conservación e limpeza das ditas pezas serán por conta do traballador, que deberá mantelas en bo estado de conservación e limpeza, ou da empresa naqueles casos que determine o Gabinete de Seguridade e Hixiene no Traballo.</p>
<p>O persoal de almacén e mantemento recibirá tres fundas por ano.</p>
<p>Entregaranse once pares de luvas como mínimo a cada operario de producción ou almacén por ano.</p>
<p>O uso da roupa de traballo será obrigatorio dentro da xornada laboral.</p>
<p>Os traballadores que realicen traballos no exterior serán dotados de roupa de auga.</p>
<p>Facilitaráselles ós traballadores de producción, almacén e mantemento, un par de botas de seguridade por ano.</p>
<p>Artigo 9º.-Xornada laboral.</p>
<p>A xornada laboral establécese en 40 horas semanais. Non excederá de 1.800 horas en cómputo anual.</p>
<p>A xornada será partida ou a quendas.</p>
<p>A xornada partida realizarase de luns a venres, a razón de 8 horas diarias.</p>
<p>A xornada a quendas realizarase segundo o calendario que se elaborará entre a dirección e o comité de empresa, con xornada de 8 horas diarias.</p>
<p>Artigo 10º.-Vacacións.</p>
<p>As vacacións serán de trinta días naturais. Desfrutaranse segundo o calendario que se elaborará entre a dirección e o comité de empresa.</p>
<p>O persoal da empresa poderá solicitar tres días ó ano a conta das vacacións. Estes días concederanse de acordo coas normas e/ou regulamentos que se establecerán entre a empresa e o comité de empresa.</p>
<p>Artigo 11º.-Réxime económico.</p>
<p>O réxime económico retributivo salarial para todo o persoal de Plásticos Ferro, S.L., afectado por este convenio, será o establecido para cada categoría nas táboas salariais como anexo.</p>
<p>O incremento salarial correspondente ó ano 1996 é do 6,5%.</p>
<p>O incremento salarial correspondente ó ano 1997 será do 3,5% en tódolos conceptos.</p>
<p>Artigo 12º.-Clasificación do persoal.</p>
<p>1. Xefe de división.</p>
<p>2. Xefe de área.</p>
<p>3. Xefe de quenda. Encargado.</p>
<p>4. Oficial de 1ª administrativo, xefe de grupo.</p>
<p>5. Oficial de 1ª de oficio.</p>
<p>6. Vendedor.</p>
<p>7. Auxiliar de laboratorio.</p>
<p>8. Oficial de 2ª de oficio.</p>
<p>9. Oficial de 2ª administrativo.</p>
<p>10. Auxiliar administrativo. Subalterno.</p>
<p>11. Axudante.</p>
<p>12. Peón.</p>
<p>13. Aprendiz.</p>
<p>Artigo 13º.-Antigüidade.</p>
<p>O plus de antigüidade aplicarase segundo a táboa que se xunta como anexo.</p>
<p>A antigüidade aplicarase desde o día de ingreso na empresa.</p>
<p>A antigüidade terá efecto desde o día de cumprimento da condición de antigüidade.</p>
<p>Os complementos de antigüidade que o día do asinamento deste convenio sexan superiores ós que correspondan segundo a táboa anexa, quedarán bloqueados ata que sexan superados pola táboa de complemento de antigüidade en vigor.</p>
<p>Artigo 14º.-Pluses.</p>
<p>1. Establécese un plus extrasalarial que se detalla na táboa anexa.</p>
<p>2. Plus de quendas. Terá unha contía do 10% sobre o salario base diario, contabilizando tódolos días do mes.</p>
<p>3. Plus de nocturnidade. Terá unha contía do 25% do salario base diario, nos días traballados na quenda de noite.</p>
<p>4. Plus de convenio. Terá unha contía que se detalla na táboa anexa.</p>
<p>Transvasarase ó salario base unha cantidade correspondente ó 20% do plus extrasalarial percibido o 31 de decembro de 1996, para efectos de realiza-las táboas salariais de 1997.</p>
<p>O plus extrasalarial establécese como compensación ó transporte e distancia, e precisamente segundo o seu carácter compensatorio, non será cotizable á Seguridade Social.</p>
<p>Os restantes pluses serán cotizables á Seguridade Social.</p>
<p>Artigo 15º.-Horas extraordinarias.</p>
<p>Retribuiranse conforme o establecido no Estatuto dos traballadores.</p>
<p>É voluntade das partes. procurar, na medida do posible a reducción destas.</p>
<p>Artigo 16º.-Gratificacións extraordinarias.</p>
<p>Establécense dúas pagas extraordinarias que se percibirán nos meses de xullo e decembro, antes do día 22 do mes respectivo, a razón de 30 días de salario base máis antigüidade.</p>
<p>Artigo 17º.-Paga de convenio.</p>
<p>Establécese unha paga de convenio que será rateado en doce mensualidades, na contía que se establece na táboa salarial adxunta.</p>
<p>Artigo 18º.-Póliza de seguros.</p>
<p>A empresa establecerá unha póliza de seguros que cubra os riscos de morte ou invalidez total e absoluta, motivadas por accidente, sexa ou non laboral, nas contías de dous millóns e dous millóns cincocentas mil ptas., respectivamente.</p>
<p>En caso de accidente que ocasione invalidez total e absoluta, a póliza cubrirá o pagamento de, ademais da cantidade anterior, outra cantidade por contía de dous millóns cincocentas vinte mil ptas.</p>
<p>Esta cobertura terá efecto 30 días despois da sinatura do convenio, e terá validez durante o tempo de permanencia do traballador na empresa.</p>
<p>Artigo 19º.-Premio por xubilación.</p>
<p>Establécense uns premios por xubilación nas seguintes contías, sempre que esta sexa efectiva dentro do primeiro mes do cumprimento de idade:</p>
<p>-Por xubilación voluntaria ós 64 anos: 400.000 pesetas.</p>
<p>-Por xubilación voluntaria ós 63 anos: 600.000 pesetas.</p>
<p>-Por xubilación voluntaria ós 62 anos: 800.000 pesetas.</p>
<p>-Por xubilación voluntaria ós 61 anos: 1.000.000 pesetas.</p>
<p>-Por xubilación voluntaria ós 60 anos: 1.200.000 pesetas.</p>
<p>Artigo 20º.-Permisos e licencias.</p>
<p>Aplicarase o disposto no Estatuto dos traballadores.</p>
<p>Artigo 21º.-Seguridade e hixiene.</p>
<p>Observarase o disposto no Estatuto dos traballadores, Lei de prevención de riscos laborais e demais normas complementarias.</p>
<p>Artigo 22º.-Traballos de categoría superior.</p>
<p>Cando un traballador realice traballos propios de categoría superior á que teña atribuída, por substitucións ou dunha forma continuada, percibirá, durante o tempo que realice tales traballos, a remuneración total correspondente á categoría á que circunstancialmente quedase adscrito.</p>
<p>Artigo 23º.-Cláusula de revisión</p>
<p>No suposto de que o IPC o 31 de decembro de 1996 supere o 3,5% farase unha revisión automática nas táboas de salarios pola porcentaxe que exceda do dito 3,5%, para o efecto de tomalo como base para os cálculos salariais de 1997.</p>
<p>As táboas salariais de 1997 confeccionaranse cando sexa publicado o IPC polo INE.</p>
<p>No suposto de que o IPC o 31 de decembro de 1997 supere o 2,6% farase unha revisión automática nas táboas de salarios pola porcentaxe que exceda do dito 2,6%, para o efecto de tomalo como base para os cálculos salariais de 1998.</p>
<p>Artigo 24º.-Dereitos sindicais.</p>
<p>Aplicarase o disposto no Estatuto dos traballadores, Lei orgánica de liberdade sindical, e demais normativa vixente.</p>
<p>Artigo 25º.-Incapacidade laboral transitoria.</p>
<p>A empresa, en caso de accidente ou ILT que esixa hospitalización completará o salario ata o 100% dos</p>
<p>conceptos salariais que integran a base de cotización durante todo o período de baixa.</p>
<p>Artigo 26º.-Prevención de alcoholemias.</p>
<p>Como prevención de accidentes laborais, e de acordo coa ordenanza laboral vixente, prohíbese introducir e consumir bebidas alcohólicas ou outras substancias non autorizadas no centro de traballo, así como presentarse ó traballo ou permanecer nel en estado de embriaguez ou de calquera outro xénero de intoxicación.</p>
<p>Artigo 27º.-Comité mixto paritario.</p>
<p>Para a interpretación deste convenio créase unha comisión paritaria composta por dous membros do comité de empresa e dous representantes da empresa.</p>
<p>Artigo 28º.-Contratos de traballo.</p>
<p>Os contratos de traballo observarán a lexislación vixente.</p>
<p>Por circunstancias do mercado, acumulación de tarefas ou excesos de pedidos que así o esixan, poderanse facer contratos con atención ó carácter excepcional da actividade ata un máximo de 9 meses, de acordo co artigo 15, apartados A e B e artigo 48 da Lei 11/1994, do 19 de maio.</p>
<p>Artigo 29º.-Axuda escolar.</p>
<p>Crearase unha axuda para os nenos en idade escolar.</p>
<p>Os representantes da empresa manifestan expresamente a súa vontade de tratar de manter no transcruso do ano 1996 o número de postos de traballo actualmente existentes.</p>
<p>Táboas salariais ano 1996</p>
<p>Actualización táboas salariais con IPC real ano 1995</p>
<p>Coef. 0,8%</p>
<table><tbody><tr><td></td></tr>
<tr><td></td></tr>
<tr><td>Grupo</td><td>Salario
base</td><td>Plus
convenio</td><td>Plus
extrasalarial</td></tr>
<tr><td></td></tr>
</tbody></table>
<table><tbody><tr><td>1 mes</td><td>134.228</td><td>6.196</td><td>48.227</td></tr>
<tr><td></td></tr>
<tr><td>2 meses</td><td>109.106</td><td>6.196</td><td>47.191</td></tr>
<tr><td></td></tr>
<tr><td>3 mes</td><td>95.710</td><td>6.196</td><td>31.632</td></tr>
<tr><td></td></tr>
<tr><td>4 mes</td><td>88.460</td><td>6.196</td><td>21.259</td></tr>
<tr><td></td></tr>
<tr><td>5 día</td><td>2.911</td><td>205</td><td>700</td></tr>
<tr><td></td></tr>
<tr><td>6 mes</td><td>85.166</td><td>6.196</td><td>11.202</td></tr>
<tr><td></td></tr>
<tr><td>7 mes</td><td>85.166</td><td>6.196</td><td>11.202</td></tr>
<tr><td></td></tr>
<tr><td>8 día</td><td>2.800</td><td>205</td><td>368</td></tr>
<tr><td></td></tr>
<tr><td>9 mes</td><td>85.166</td><td>6.196</td><td>11.202</td></tr>
<tr><td></td></tr>
<tr><td>10 mes</td><td>82.452</td><td>6.196</td><td>8.298</td></tr>
<tr><td></td></tr>
<tr><td>11 día</td><td>2.712</td><td>205</td><td>272</td></tr>
<tr><td></td></tr>
<tr><td>12 día</td><td>2.658</td><td>205</td><td>103</td></tr>
<tr><td></td></tr>
<tr><td>13 día</td><td>1.488</td><td>-</td><td>-</td></tr>
<tr><td></td></tr></tbody></table>
<p>Táboas salariais ano 1996</p>
<p>Incremento 6,5</p>
<table><tbody><tr><td></td></tr>
<tr><td></td></tr>
<tr><td>Grupo</td><td>Salario base</td><td>Plus convenio</td><td>Plus extrasalarial</td><td>Total anual</td></tr>
<tr><td></td></tr>
</tbody></table>
<table><tbody><tr><td>1 mes</td><td>142.953 ptas.</td><td>6.599 ptas.</td><td>51.362 ptas.</td><td>2.839.818 ptas.</td></tr>
<tr><td></td></tr>
<tr><td>2 mes</td><td>116.198 ptas.</td><td>6.599 ptas.</td><td>50.258 ptas.</td><td>2.425.254 ptas.</td></tr>
<tr><td></td></tr>
<tr><td>3 mes</td><td>101.931 ptas.</td><td>6.599 ptas.</td><td>33.688 ptas.</td><td>2.012.409 ptas.</td></tr>
<tr><td></td></tr>
<tr><td>4 mes</td><td>94.210 ptas.</td><td>6.599 ptas.</td><td>22.641 ptas.</td><td>1.764.023 ptas.</td></tr>
<tr><td></td></tr>
<tr><td>5 día</td><td>3.100 ptas.</td><td>218 ptas.</td><td>746 ptas.</td><td>1.762.394 ptas.</td></tr>
<tr><td></td></tr>
<tr><td>6 mes</td><td>90.702 ptas.</td><td>6.599 ptas.</td><td>11.930 ptas.</td><td>1.582.873 ptas.</td></tr>
<tr><td></td></tr>
<tr><td>7 mes</td><td>90.702 ptas.</td><td>6.599 ptas.</td><td>11.930 ptas.</td><td>1.582.873 ptas.</td></tr>
<tr><td></td></tr>
<tr><td>8 día</td><td>2.982 ptas.</td><td>218 ptas.</td><td>392 ptas.</td><td>1.579.549 ptas.</td></tr>
<tr><td></td></tr>
<tr><td>9 mes</td><td>90.702 ptas.</td><td>6.599 ptas.</td><td>11.930 ptas.</td><td>1.582.873 ptas.</td></tr>
<tr><td></td></tr>
<tr><td>10 mes</td><td>87.811 ptas.</td><td>6.599 ptas.</td><td>8.837 ptas.</td><td>1.502.404 ptas.</td></tr>
<tr><td></td></tr>
<tr><td>11 día</td><td>2.888 ptas.</td><td>218 ptas.</td><td>290 ptas.</td><td>1.499.589 ptas.</td></tr>
<tr><td></td></tr>
<tr><td>12 día</td><td>2.831 ptas.</td><td>218 ptas.</td><td>110 ptas.</td><td>1.407.728 ptas.</td></tr>
<tr><td></td></tr>
<tr><td>13 día</td><td>1.585 ptas.</td><td>-ptas.</td><td>-ptas.</td><td>721.048 ptas.</td></tr>
<tr><td></td></tr></tbody></table>
<p>Complemento de antigüidade mensual</p>
<p>Ano 1996</p>
<table><tbody><tr><td></td></tr>
<tr><td></td></tr>
<tr><td>Grupo</td><td>1 trienio</td><td>2º trienio</td><td>1 quinquenio</td><td>2º quinquenio</td><td>3 quinquenio
e seguintes</td></tr>
<tr><td></td></tr>
</tbody></table>
<table><tbody><tr><td>1</td><td>6.946 ptas.</td><td>13.893 ptas.</td><td>23.617 ptas.</td><td>33.342 ptas.</td><td>41.678 ptas.</td></tr>
<tr><td></td></tr>
<tr><td>2</td><td>5.646 ptas.</td><td>11.292 ptas.</td><td>19.197 ptas.</td><td>27.102 ptas.</td><td>33.877 ptas.</td></tr>
<tr><td></td></tr>
<tr><td>3</td><td>4.953 ptas.</td><td>9.906 ptas.</td><td>16.840 ptas.</td><td>23.774 ptas.</td><td>29.718 ptas.</td></tr>
<tr><td></td></tr>
<tr><td>4</td><td>4.578 ptas.</td><td>9.156 ptas.</td><td>15.565 ptas.</td><td>21.973 ptas.</td><td>27.467 ptas.</td></tr>
<tr><td></td></tr>
<tr><td>5</td><td>4.519 ptas.</td><td>9.039 ptas.</td><td>15.366 ptas.</td><td>21.693 ptas.</td><td>27.116 ptas.</td></tr>
<tr><td></td></tr>
<tr><td>6</td><td>4.407 ptas.</td><td>8.815 ptas.</td><td>14.985 ptas.</td><td>21.155 ptas.</td><td>26.444 ptas.</td></tr>
<tr><td></td></tr>
<tr><td>7</td><td>4.407 ptas.</td><td>8.815 ptas.</td><td>14.985 ptas.</td><td>21.155 ptas.</td><td>26.444 ptas.</td></tr>
<tr><td></td></tr>
<tr><td>8</td><td>4.347 ptas.</td><td>8.694 ptas.</td><td>14.780 ptas.</td><td>20.866 ptas.</td><td>26.082 ptas.</td></tr>
<tr><td></td></tr>
<tr><td>9</td><td>4.407 ptas.</td><td>8.815 ptas.</td><td>14.985 ptas.</td><td>21.155 ptas.</td><td>26.444 ptas.</td></tr>
<tr><td></td></tr>
<tr><td>10</td><td>4.267 ptas.</td><td>8.534 ptas.</td><td>14.507 ptas.</td><td>20.481 ptas.</td><td>25.601 ptas.</td></tr>
<tr><td></td></tr>
<tr><td>11</td><td>4.210 ptas.</td><td>8.421 ptas.</td><td>14.315 ptas.</td><td>20.210 ptas.</td><td>25.262 ptas.</td></tr>
<tr><td></td></tr>
<tr><td>12</td><td>4.127 ptas.</td><td>8.253 ptas.</td><td>14.030 ptas.</td><td>19.807 ptas.</td><td>24.759 ptas.</td></tr>
<tr><td></td></tr></tbody></table>
<p>827</p>

