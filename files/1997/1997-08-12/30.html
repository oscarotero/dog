---
date: '1997-08-12'
id: '99E2'
page: 7883
number: 154
agency: AUGAS DE GALICIA
section: VI. ANUNCIOS
title: >-
  Resolución do 4 de agosto de 1997, do Departamento de Xestión do Dominio
  Público Hidráulico, pola que se sinalan as datas para o levantamento das actas
  previas á ocupación dos bens afectados polas obras do encoro de Caldas de Reis
  no río Umia, concello de Cuntis (clave OH-136.306).
range: Resolución
url: 'https://www.xunta.gal/dog/Publicados/1997/19970812/Anuncio99E2_gl.html'
---
<p>O artigo 28 do vixente Estatuto de autonomía de Galicia, establece no seu apartado 2º a competencia da Comunidade Autónoma de Galicia no desenvolvemento lexislativo e a execución da lexislación do Estado en materia de expropiación forzosa.</p>
<p>Con data do 17 de decembro de 1996, o presidente do organismo autónomo Augas de Galicia aprobou definitivamente o anteproxecto da obra do encoro de Caldas de Reis no río Umia.</p>
<p>O Consello da Xunta de Galicia, en virtude do Decreto 375/1996, do 11 de outubro, acordou declara-la utilidade pública das mencionadas obras e a urxente ocupación dos bens afectados por estas, para os efectos do establecido no artigo 52 da vixente Lei de expropiación forzosa.</p>
<p>Na súa virtude, e en cumprimento do disposto nos artigos 52 da vixente Lei de expropiación forzosa, do 16 de decembro de 1954, 56 e seguintes do regulamento para a súa aplicación, este departamento no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios do Concello de Cuntis e que máis abaixo se detallan, para que comparezan nos lugares, datas e horas que se indican, para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, o valor destes e os prexuízos dimanantes da rápida ocupación, sen prexuízo de se trasladaren ó lugar dos predios se o consideran necesario.</p>
<table><tbody><tr><td></td></tr>
<tr><td>Horas</td></tr>
<tr><td></td></tr>
<tr><td></td></tr>
<tr><td>Días</td><td>9.30 a 11.30</td><td>11.30 a 13.30</td></tr>
<tr><td></td></tr>
</tbody></table>
<table><tbody><tr><td>25/08/97</td><td>0001 a 0032</td><td>0033 a 0065</td></tr>
<tr><td></td></tr>
<tr><td>26/08/97</td><td>0066 a 0097</td><td>0098 a 0130</td></tr>
<tr><td></td></tr>
<tr><td>27/08/97</td><td>0131 a 0162</td><td>0163 a 0195</td></tr>
<tr><td></td></tr>
<tr><td>28/08/97</td><td>0196 a 0227</td><td>0228 a 0260</td></tr>
<tr><td></td></tr>
<tr><td>29/08/97</td><td>0261 a 0292</td><td>0293 a 0325</td></tr>
<tr><td></td></tr>
<tr><td>01/09/97</td><td>0326 a 0357</td><td>0358 a 0390</td></tr>
<tr><td></td></tr>
<tr><td>02/09/97</td><td>0391 a 0422</td><td>0423 ó final</td></tr>
<tr><td></td></tr></tbody></table>
<p>O dito acto deberán acudi-los titulares afectados, persoalmente ou ben representados por persoa debidamente autorizada para actuar no seu nome, aportando os documentos acreditativos da súa titularidade, documento nacional de identidade e o último recibo da contribución; se o consideran oportuno, poderán acudir acompañados, pola súa conta, do seu perito e notario.</p>
<p>Así mesmo, e en cumprimento do establecido no artigo 56 do regulamento da Lei de expropiación forzosa, ábrese información pública durante o plazo de quince días hábiles, contados a partir do seguinte ó da publicación desta resolución ou ata o momento do levantamento da acta previa á ocupación correspondente, co fin de que os interesados poidan formular por escrito, ante o Departamento de Xestión do Dominio Público Hidráulico de Augas de Galicia, Xunta de Galicia, en Santiago de Compostela, as alegacións que consideren pertinentes co obxecto de enmendar posibles erros padecidos ó relaciona-los bens afectados pola urxente ocupación.</p>
<p>Santiago de Compostela, 4 de agosto de 1997.</p>
<p>Agustín Hernández Fdez. de Rojas</p>
<p>Xefe do Departamento de Xestión do Dominio</p>
<p>Público Hidráulico</p>
<p>5805</p>

