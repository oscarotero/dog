---
date: '1997-03-18'
id: 46F2
page: 2
number: 53
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Anuncio do 18 de decembro de 1996, do Xurado Provincial de Clasificación de
  Montes Veciñais en Man Común de Ourense, polo que se fai pública a
  clasificación do monte integrado polas parcelas denominadas Acibeiro, Aspirón,
  Barnotes, Costiña, Pías e Ribazas, a favor dos veciños de Casal do Bispo,
  Domés, Sa, Nogueira e Outeiro, da parroquia de San Martiño de Domés (concello
  de Verea).
range: Anuncio
url: 'https://www.xunta.gal/dog/Publicados/1997/19970318/Anuncio46F2_gl.html'
---
<p>O Xurado Provincial de Clasificación de Montes Veciñais en Man Común, na sesión celebrada o día dezaoito de decembro de mil novecentos noventa e seis, adoptou o acordo que ten a parte dispositiva do seguinte teor literal:</p>
<p>«Primeiro.-Clasifica-lo monte denominado integrado polas parcelas denominadas Acibeiro, Aspirón, Barnotes, Costiña, Pías e Ribazas de 3 ha e 23 áreas de superficie conxunta, a favor dos veciños de Casal do Bispo, Domés, Sa, Nogueira e Outeiro, da parroquia de San Martiño de Domés, do concello de Verea, e coas estremas descritas no considerando terceiro, como veciñal en man común, en réxime de comunidade xermánica.</p>
<p>Segundo.-Que se proceda á exclusión do citado monte de calquera inventario, catálogo ou rexistro público no que poidan figurar inscritos a favor de persoa ou entidade distinta á que agora se asigna a súa pertenza.</p>
<p>Notífiquese esta resolución ós alcaldes-presidentes dos concellos de Verea e Celanova, ós representantes das comunidades veciñais, ó xefe do Servicio de Montes e Industrias Forestais, ós que se lles fará saber que contra esta resolución, que esgota a vía administrativa, poderase interpoñer recurso contencioso-administrativo, logo da comunicación á que se refire o artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de dous meses perante a Sala do</p>
<p>Contencioso-Administrativo do Tribunal Superior de Xustiza de Galicia contados a partir do día seguinte ó da publicación da presente resolución no Diario Oficial de Galicia.</p>
<p>O que por orde do presidente se fai público no Diario Oficial de Galicia, para xeral coñecemento.</p>
<p>Ourense, 18 de decembro de 1996.</p>
<p>José Manuel Baltar Blanco</p>
<p>Secretario do Xurado Provincial de Clasificación de Montes Veciñais en Man Común de Ourense</p>
<p>1701</p>

