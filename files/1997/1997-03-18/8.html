---
date: '1997-03-18'
id: '4686'
page: 2
number: 53
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: V.7. a) Muflón macho de 2 anos. 120.000 ptas./unidade.
title: >-
  Decreto 53/1997, do 6 de marzo, polo que se declara a urxente ocupación, para
  efectos de expropiación forzosa, polo Concello de Burela (Lugo), dos bens e
  dereitos necesarios para a realización das obras do proxecto de urbanización e
  dotación de servicios na rúa do Barridal de Burela.
range: Decreto
url: 'https://www.xunta.gal/dog/Publicados/1997/19970318/Anuncio4686_gl.html'
---
<p>O Concello de Burela (Lugo), en sesión celebrada o día 27 de setembro de 1996, acordou aproba-lo proxecto de urbanización e dotación de servicios na rúa do Barridal de Burela en a mesma sesión</p>
<p>acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 21 de xaneiro de 1997 baixo o número 689.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 20 de febreiro de 1997, nº 2157.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque se trata de dotar de servicios básicos como subministración de auga potable e sumidoiros a unha zona que na actualidade carece deles ou que son insuficientes. Por outra parte, ó carecer de sumidoiros de augas pluviais, cando chove prodúcense arrastres que incluso provocan o taponamento da rede de sumidoiros existente na estrada xeral, xerándose problemas no tráfico rodado.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa xuntanza do día seis de marzo de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Burela (Lugo) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras o proxecto de urbanización e dotación de servicios na rúa do Barridal en Burela.</p>
<p>Santiago de Compostela, seis de marzo de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>1735</p>

