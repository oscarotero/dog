---
date: '1997-06-24'
id: 7FD2
page: 6
number: 120
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Orde do 4 de xuño de 1997 pola que se declara de interese para a promoción do
  Camiño de Santiago o proxecto presentado pola Asociación Cultural Ruta
  Marítima do Apóstolo consistente na organización dunha peregrinación en barco
  pola ruta marítima xacobea do mar de Arousa e Ulla ata o porto de Pontecesures
  e continuar a pé polo treito final do Camiño Portugués.
range: Orde
url: 'https://www.xunta.gal/dog/Publicados/1997/19970624/Anuncio7FD2_gl.html'
---
<p>O Decreto 245/1994, do 23 de xuño, regula o procedemento para que determinadas actividades e proxectos obteñan a declaración de interese para a promoción do Camiño de Santiago.</p>
<p>A súa disposición derradeira primeira faculta o conselleiro de Cultura e Comunicación Social para dicta-las disposicións necesarias para o desenvolvemento e execución deste decreto.</p>
<p>En virtude da referida autorización,</p>
<p>DISPOÑO:</p>
<p>Artigo único.-Declarar de interese para a promoción do Camiño de Santiago o proxecto presentado pola Asociación Cultural Ruta Marítima do Apóstolo, consistente na organización dunha peregrinación en barco pola ruta marítima do mar de Arousa e Ulla ata o porto de Pontecesures e continuar a pé polo treito final do Camiño Portugués, por considerar que se adapta o disposto no Decreto 245/1994, do 23 de xuño, segundo a valoración feita pola comisión creada para o efecto por Resolución do 25 de febreiro de 1997.</p>
<p>O proxecto queda inscrito no rexistro de actividades e proxectos de interese para a promoción do Camiño de Santiago co número 020.</p>
<p>Os titulares das actividades ou proxectos declarados farán constar na execución destes que foron declarados de interese pola Consellería de Cultura e Comunicación Social.</p>
<p>Santiago de Compostela, 4 de xuño de 1997.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>4236</p>

