---
date: '1997-09-08'
id: A3EE
page: 8
number: 172
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 30 de xullo de 1997 pola que se autoriza a ampliación dunha granxa
  mariña, sita no lugar de Cariño-Doniños, termo municipal de Ferrol (A Coruña),
  da que é titular Acuidoro, S.L.
range: Orde
url: 'https://www.xunta.gal/dog/Publicados/1997/19970908/AnuncioA3EE_gl.html'
---
<p>Vista a solicitude e o proxecto presentados por Antonio Casal Sixto, en representación da empresa Acuidoro S.L., con C.I.F. nº B-15.139.785, para amplia-la granxa mariña dedicada o engorde de rodaballo, localizada en Cariño-Doniños, da que é titular a citada empresa.</p>
<p>Examinado o proxecto de ampliación, elaborado polo enxeñeiro industrial superior Javier Guillén Rodríguez en xaneiro de 1977, e demais documentación aportada.</p>
<p>Esta consellería, de acordo coa lexislación vixente, á vista dos informes obtidos, por proposta da Dirección Xeral de Marisqueo e Acuicultura, tralo informe favorable do Servicio Técnico-Xurídico,</p>
<p>RESOLVE:</p>
<p>Outorgar a Acuidoro S.L., autorización para ampliar, nunha nave con superficie construída de 3.494 m., a granxa mariña, adicada ó engorde de rodaballo (Psetta maxima), autorizada por Orde do 9-7-1987 (DOG nº 158 do 19-8-1987), modificada por Orde do 5-7-1995 (DOG nº 214 do 8-11-1995), localizada en Cariño-Doniños, termo municipal de Ferrol (A Coruña).</p>
<p>Baixo as seguintes condicións:</p>
<p>Primeira.-A autorización implica o incremento da producción anual en 120 TM e da superficie útil de cultivo en 2.542 m, coa seguinte distribución.</p>
<p>Preengorde 125 mSuperficie útil de cultivo</p>
<p>16 piscinas de 7,81m125 m</p>
<p>Engorde 2.417 mSuperficie útil de cultivo</p>
<p>42 piscinas de 44,95 m1.888 m</p>
<p>7 piscinas de 75,57 m529 m</p>
<p>Segunda.-As obras e instalacions realizaranse de acordo co proxecto presentado, do que figura plano anexo a esta orde, e non suporá modificación do dominio público marítimo-terrestre outorgado.</p>
<p>Terceira.-As obras, que poderán dar comezo no momento no que se dispoña de tódalas autorizacións dos organismos competentes na materia, realizaranse no prazo máximo de 2 (dous) anos, contados a partir da publicación da presente orde. Do remate destas darase conta á delegación territorial desta conselleria na Coruña, para a súa inspección e elaboración do correspondente informe.</p>
<p>Cuarta.-As instalacións cumprirán o disposto no Real decreto 1437/1992, do 27 de novembro, polo que se fixan as normas sanitarias aplicables á producción e comercialización dos productos pesqueiros e da acuicultura. Así mesmo, ó establecemento seralle será de aplicación o disposto na orde inicial de outorgamento e disposicions legais concordantes.</p>
<p>Quinta.-O outorgamento desta autorización non exime o titular da obtención das licencias u outras autorizacións legalmente procedentes, esixibles por outros organismos en función das súas competencias.</p>
<p>Contra esta resolución, que esgota a vía administrativa, poderase interpoñer recurso contencioso administrativo na forma e prazo previstos no artigo 57 e seguintes da Lei reguladora da xurisdicción contencioso-administrativa do 27 de decembro de 1956.</p>
<p>Santiago de Compostela, de 30 de xullo de 1997.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>6638</p>

