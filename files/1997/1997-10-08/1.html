---
date: '1997-10-08'
id: B2E6
page: 9
number: 194
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 275/1997, do 1 de outubro, polo que se crea a Subcomisión de
  Informática Educativa.
range: Decreto
url: 'https://www.xunta.gal/dog/Publicados/1997/19971008/AnuncioB2E6_gl.html'
---
<p>O Decreto 290/1992, do 8 de outubro, polo que se modifica a composición e funcións da Comisión de Informática da Xunta de Galicia, crea as subcomisións de Informática Fiscal e Orzamentaria e a Sanitaria, co fin de estudiar e elevar ó Pleno da comisión, as propostas relativas á planificación e desenvolvemento da informática especializada nas ditas áreas.</p>
<p>A crecente implantación da tecnoloxía da información na área educativa fai aconsellable a creación dun órgano especializado no estudio das iniciativas informáticas en materia de educación e ordenación universitaria.</p>
<p>Na súa virtude, por proposta do conselleiro da Presidencia e Administración Pública e logo da deliberación do Consello da Xunta de Galicia na reunión con data do un de outubro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Dependendo da Comisión de Informática da Xunta de Galicia, créase a Subcomisión de Informática Educativa, que se encargará de elevar ó Pleno da comisión, as propostas relativas á planificación xeral e desenvolvemento da informática educativa.</p>
<p>Artigo 2º</p>
<p>A Subcomisión de Informática Educativa terá a seguinte composición:</p>
<p>Presidente: o secretario xeral da Consellería de Educación e Ordenación Universitaria.</p>
<p>Vocais: o director xeral de Organización e Sistemas Informáticos.</p>
<p>O director xeral de Persoal da Consellería de Educación e Ordenación Universitaria.</p>
<p>O director xeral de Centros e Inspección Educativa.</p>
<p>O director xeral de Ordenación Educativa e de Formación Profesional.</p>
<p>O director xeral de Universidades e Investigación.</p>
<p>O director xeral de Política Lingüística.</p>
<p>O xefe do Servicio de Informática da consellería.</p>
<p>Secretario: o subdirector xeral de Coordinación Administrativa e Xestión Orzamentaria.</p>
<p>Artigo 3º</p>
<p>Os membros desta subcomisión poderán delegar en favor dun subdirector ou xefe de servicio do seu centro directivo.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación.</p>
<p>Santiago de Compostela, un de outubro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>7568</p>

