---
date: '1997-10-08'
id: B33A
page: 9
number: 194
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 30 de setembro de 1997, da Dirección Xerencia do Complexo
  Hospitalario Arquitecto Marcide-Profesor Novoa Santos de Ferrol, pola que se
  anuncia, polo procedemento aberto e tramitación urxente, o concurso público de
  obras 1/1997 para a realización da reforma arquitectónica do Servicio de
  Radioloxía do citado complexo hospitalario.
range: Resolución
url: 'https://www.xunta.gal/dog/Publicados/1997/19971008/AnuncioB33A_gl.html'
---
<p>A Dirección Xerencia do Complexo Hospitalario Arquitecto Marcide-Profesor Novoa Santos de Ferrol, en virtude das atribucións que lle foron delegadas conforme o establecido no artigo 7 da orde</p>
<p>da Consellería de Sanidade e Servicios Sociais do 22 de maio de 1996 (DOG nº 111, do 6 de xuño), sobre delegación de competencias en órganos centrais e periféricos do Sergas, convoca o seguinte concurso público para a realización da reforma arquitectónica do Servicio de Radioloxía do Complexo Hospitalario Arquitecto Marcide-Profesor Novoa Santos de Ferrol.</p>
<p>1. Entidade adxudicadora.</p>
<p>Servicio Galego de Saúde, Complexo Hospitalario Arquitecto Marcide-Profesor Novoa Santos de Ferrol.</p>
<p>a) Dependencia que tramita o expediente: Servicio de Subministracións, Unidade de Contratación.</p>
<p>b) Número de expediente: CP obras 1/1997.</p>
<p>2. Obxecto da contratación.</p>
<p>a) Descrición do obxecto: execución das obras contidas no proxecto de reforma no Servicio de Radioloxía do Complexo Hospitalario Arquitecto Marcide-Profesor Novoa Santos de Ferrol.</p>
<p>b) Lugar de execución: Complexo Hospitalario Arquitecto Marcide-Profesor Novoa Santos de Ferrol.</p>
<p>c) Prazo de execución: o día 31 de decembro de 1997.</p>
<p>3. Tramitación, procedemento e modalidade de adxudicación.</p>
<p>a) Tramitación: urxente.</p>
<p>b) Procedemento: aberto.</p>
<p>c) Modalidade: concurso.</p>
<p>4. Orzamento base de licitación.</p>
<p>19.824.000 pesetas.</p>
<p>5. Garantías.</p>
<p>Provisional: 2% do orzamento de licitación: 396.480 pesetas.</p>
<p>6. Obtención de documentación e información.</p>
<p>Os pregos de cláusulas administrativas particulares e demais documentación complementaria estarán á disposición dos concursantes para o seu exame tódolos días laborables, agás os sábados, das 9 ás 15 horas, no Servicio de Subministracións do Complexo Hospitalario Arquitecto Marcide-Profesor Novoa Santos, estrada de San Pedro, s/n, 15405 Ferrol (A Coruña). Teléfono (981) 33 40 32. Fax (981) 33 40 84.</p>
<p>7. Requisitos específicos do contratista.</p>
<p>Non se lle esixirá clasificación ó empresario.</p>
<p>Os empresarios non españois acreditarán a súa solvencia económica, financeira e técnica de acordo co establecido nos artigos 16, 17 e 23 da Lei 13/1995, de contratos das administracións públicas e no prego de cláusulas administrativas particulares.</p>
<p>8. Presentación das ofertas ou das solicitudes de participación.</p>
<p>a) Prazo de presentación: as proposicións presentaranse antes das 14 horas do décimo terceiro día natural a partir do seguinte ó da publicación desta resolución no DOG.</p>
<p>b) Documentación que hai que presentar: a especificada no apartado 8 do prego de cláusulas administrativas particulares.</p>
<p>c) Lugar de presentación: ve-lo punto 1, rexistro xeral.</p>
<p>d) Prazo durante o cal o licitador estará obrigado a mante-la súa oferta: 3 meses desde a apertura de proposicións, de conformidade co artigo 116 do Regulamento xeral de contratación.</p>
<p>e) Admisión de variantes: non se admitirán ofertas que inclúan solucións técnicas que varíen o proxecto aprobado pola Administración.</p>
<p>9. Apertura das proposicións.</p>
<p>Realizarase en acto público pola mesa de contratación, na sala de xuntas do citado complexo hospitalario, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura terá lugar o día hábil seguinte.</p>
<p>10. Outras informacións.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax ou telegrama no mesmo día, de conformidade co artigo 100 do Regulamento xeral de contratación do Estado. Sen a concorrencia de ámbolos dous requisitos, non será admitida a proposición se é recibida polo órgano de contratación con posterioridade á data de remate do prazo sinalado neste anuncio. Transcorridos, con todo, dez días naturais seguintes ó da indicada data sen ter recibido a mencionada proposición, esta non será admitida en ningún caso.</p>
<p>Os criterios que se seguirán para a adxudicación do contrato son os que se establecen no apartado 11 do prego de cláusulas administrativas particulares.</p>
<p>11. Gastos de anuncios: o importe do anuncio da presente resolución na prensa e nos boletíns oficiais será por conta do adxudicatario ou adxudicatarios.</p>
<p>Ferrol, 30 de setembro de 1997.</p>
<p>Pedro Molina Coll</p>
<p>Director xerente do Complexo Hospitalario Arquitecto</p>
<p>Marcide-Profesor Novoa Santos de Ferrol</p>
<p>7638</p>

