---
date: '1997-10-24'
id: BB76
page: 10
number: 206
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 6 de outubro de 1997 pola que se publica a convocatoria de provisión,
  polo sistema de libre designación, de postos de traballo de funcionarios de
  Administración local con habilitación de carácter nacional.
range: Orde
url: 'https://www.xunta.gal/dog/Publicados/1997/19971024/AnuncioBB76_gl.html'
---
<p>De conformidade co disposto no artigo 28 de Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter</p>
<p>nacional, e no exercicio da competencia atribuída polo artigo 13.2.17 da Lei 4/1988, do 26 de maio, da función pública de Galicia, esta consellería,</p>
<p>DISPÓN:</p>
<p>Ordena-la publicación da convocatoria que figura como anexo da presente orde, para a provisión, polo sistema de libre designación, do posto de traballo de tesoureiro/a do Concello de Santiago de Compostela (A Coruña).</p>
<p>Santiago de Compostela, 6 de outubro de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO</p>
<p>Posto: tesoureiro.</p>
<p>Corporación: Concello de Santiago de Compostela.</p>
<p>Bases.</p>
<p>1. Obxecto.</p>
<p>As presentes bases teñen por obxecto rexe-la convocatoria para cubrir, polo sistema establecido no artigo 99 2º da Lei 7/85, do 2 de abril, reguladora das bases de réxime local, segundo a redacción dada pola Lei 10/93 (BOE do 22 de abril de 1993), o posto de tesoureiro reservado a funcionarios de Administración local con habilitación de carácter nacional.</p>
<p>2. Características do posto.</p>
<p>2.1. O posto que se vai cubrir está incluído no catálogo de postos de traballo aprobado polo Pleno da Corporación na sesión celebrada o día vinteseis de decembro de 1991.</p>
<p>2.2. O complemento de destino asignado ó posto é o correspondente ó nivel 30 e o seu sistema de provisión o de libre designación.</p>
<p>2.3. O complemento específico anual fixado para o posto é o que segue:</p>
<p>-3.874.728 ptas.</p>
<p>3. Requisitos.</p>
<p>3.1. Será requisito indispensable para concorrer á convocatoria e poder desempeña-lo posto, no caso de ser nomeado:</p>
<p>3.1.1. Estar integrado na subescala de intervención-tesourería.</p>
<p>3.2. Isto, non obstante, atendendo ó establecido na disposición transitoria primeira, número 2a) e f) do Real decreto 1174/1987, do 18 de setembro, sobre réxime xurídico dos funcionarios de Administración local con habilitación de carácter nacional, tamén poderán concorrer ó posto de tesoureiro, os tesoureiros de Administración local de primeira non integrados na subescala correspondente.</p>
<p>4. Convocatoria.</p>
<p>4.1. A convocatoria será remitida pola Alcaldía á Consellería da Presidencia e Administración Pública da Xunta de Galicia para a integra publicación no Diario Oficial de Galicia.</p>
<p>4.2. Así mesmo, disporase a publicación no Boletín Oficial del Estado.</p>
<p>5. Solicitudes.</p>
<p>5.1. As solicitudes dirixiranse á Alcaldía, dentro dos 15 días naturais seguintes ó da publicación da convocatoria no Boletín Oficial del Estado.</p>
<p>5.2. Ademais do contido mínimo establecido no artigo 70.1º da Lei 30/1992, de réxime xurídico das administracións públicas e do procedemento administrativo común, na solicitude deberá indicarse o número de rexistro persoal, a situación administrativa na que se atope o solicitante e o seu destino.</p>
<p>5.3. Xunto coas solicitudes, os aspirantes achegarán os seus currículum vitae, no que constarán os títulos académicos, os anos de servicio, os postos de traballo desempeñados na Administración, os estudios e cursos realizados, outros méritos que coiden oportuno pór de manifesto e a acreditación documental.</p>
<p>6. Nomeamento.</p>
<p>6.1. Concluído o prazo de presentación de solicitudes, a Alcaldía, no prazo dun mes, procederá, se é o caso e trala constatación da concorrencia dos requisitos esixidos nestas bases, a dicta-la resolución correspondente, a cal deberá ser motivada.</p>
<p>6.2. Da resolución darase conta ó Pleno da Corporación e trasladarase á Dirección Xeral da Función Pública do Ministerio para as Administracións Públicas, órgano ó que corresponderá a anotación no rexistro correspondente e a súa publicación no Boletín Oficial del Estado.</p>
<p>7. Toma de posesión.</p>
<p>Os prazos para a toma de posesión serán os mesmos cós establecidos para os funcionarios con habilitación nacional nomeados en virtude do procedemento de concurso.</p>
<p>8. Norma supletoria.</p>
<p>No non establecido nas presentes bases será de aplicación o título III, capítulo III do Regulamento xeral de provisión de postos de traballo e promoción profesional dos funcionarios civís da Administración do Estado, aprobado polo Real decreto 364/1995, do 10 de marzo.</p>
<p>9. Impugnación.</p>
<p>Contra a presente convocatoria e cantos actos administrativos deriven dela, poderán interpoñe-los interesados recurso contencioso-administrativo perante a sala desta xurisdicción do Tribunal Superior de Xustiza de Galicia, logo do de reposición perante esta corporación no prazo dun mes contado</p>
<p>desde o día seguinte á súa publicación, sendo o prazo para interpoñe-lo devandito recurso contencioso-administrativo o de dous meses contados desde o día seguinte á notificación do acordo resolutorio da reposición, se é expreso, e se non o fose, no prazo dun ano contado desde a data de interposición do devandito recurso de reposición, advertindo, sen embargo, que os interesados poden utilizar e exercer calquera outro que coiden pertinente.</p>
<p>7997</p>

