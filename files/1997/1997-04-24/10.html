---
date: '1997-04-24'
id: 5A4A
page: 3
number: 78
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de marzo de 1997, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo da empresa Parisiana, Hotel Atlántico.
range: Resolución
url: 'https://www.xunta.gal/dog/Publicados/1997/19970424/Anuncio5A4A_gl.html'
---
<p>Visto o expediente do convenio colectivo da empresa Parisiana, Hotel Atlántico que tivo entrada nesta delegación provincial da Consellería de Xustiza, Interior e Relacións Laborais o día 28-2-1997, subscrito en representación da parte económica pola empresa e, da parte social, polo comité de empresa o día 14-2-1997, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 18 de marzo de 1997.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Na Coruña, 14 de febreiro de 1997, reunidos:</p>
<p>José Enrique Sobrini Colomer, na súa calidade de presidente do consello de administración de Parisiana, S.A., e en representación do hotel Atlántico e discoteca As Gabeiras, e</p>
<p>César Prado Castelo, Luis López Carrón, Carmen Anllo Cousillas, María Luisa Míguez Bermúdez e José Ramón Sánchez Iglesias, na súa calidade de comité de empresa e en representación do cadro de traballadores do hotel Atlántico e da discoteca As Gabeiras, expoñen:</p>
<p>Que, despois dunha serie de conversacións sobre o estudio e aprobación do convenio de empresa, chegaron á formalización e aceptación do convenio para os devanditos centros de traballo, nos termos, pactos e condicións que, a seguir, se especifican:</p>
<p>Artigo 1º.-Ámbito funcional.</p>
<p>O presente convenio afecta ó persoal que forma o cadro do hotel Atlántico e discoteca As Gabeiras, situados na cidade da Coruña.</p>
<p>Artigo 2º.-Vixencia.</p>
<p>Este convenio entrará en Vigo o día 1 de xaneiro de 1996 e finalizará o 31 de decembro de 1996.</p>
<p>Artigo 3º.-Denuncia.</p>
<p>Poderá ser denunciado por calquera das partes con tres meses de antelación, como mínimo, á data do seu vencemento. Se non fose denunciado, entenderase prorrogado por períodos dun ano, sucesivamente.</p>
<p>Artigo 4º.-Modalidade retributiva.</p>
<p>A retribución salarial do persoal afectado polo presente convenio consistirá nun soldo base, de acordo coas distintas categorías profesionais, ó que se sumarán os complementos que se pactan, polo que queda totalmente suprimida a porcentaxe de servicio que rexía nesta actividade.</p>
<p>Artigo 5º.-Compensación e melloras.</p>
<p>As melloras que se implantan neste convenio, así como as voluntarias que se establezan no sucesivo, serán compensadas e absorbidas ata onde alcance, nos aumentos, melloras ou condicións superiores de calquera natureza que, fixadas por disposición legal, contrato individual ou concesión voluntaria, poidan establecerse no sucesivo.</p>
<p>Artigo 6º.-Clasificación profesional.</p>
<p>A clasificación profesional que se establece no presente convenio é meramente enunciativa; non está, polo tanto, obrigada a empresa a ter cubertas tódalas categorías, mentres os servicios o requiran.</p>
<p>Dada a existencia na empresa dalgunhas actividades que non foron recollidas na ordenanza laboral, establécese a definición das seguintes categorías laborais:</p>
<p>Director. É o que, con título e poderes adecuados, asume a dirección e responsabilidade na empresa, de acordo co estipulado no Estatuto de directores de establecementos turísticos.</p>
<p>Subdirector. É o empregado que, baixo as ordes do director, asiste a este nas súas funcións e o substitúe nos casos de ausencia e enfermidade.</p>
<p>Xefe de persoal. É o que, baixo a dependencia do director e en estreita colaboración con el, se encarga do control do persoal, salarios, liquidacións da Seguridade Social e todo o derivado das relacións entre empresa e empregados.</p>
<p>Xefe de inmobles. É o xefe superior do que dependen os servicios de seguridade e hixiene, obras novas e, en xeral, todo o referente a mantemento do edificio, maquinaria e utensilios del, coordinando tales servicios, con iniciativa propia, dentro das normas dictadas pola dirección da empresa.</p>
<p>Administrador-contable. É o empregado que, dependente da dirección e provisto, ou non, de pode</p>
<p>res, posúe a titulación adecuada e unha sólida experiencia administrativa, contable e fiscal, ten a responsabilidade do funcionamento deste servicio, coa correspondente colaboración de oficiais, auxiliares e calquera outro tipo de persoal administrativo de oficina.</p>
<p>Respecto do resto das categorías que figuran expresamente neste convenio, haberá que aterse, no tocante á súa definición, ó sinalado na ordenanza de hostelería do 28-2-1974.</p>
<p>Artigo 7º.-Niveis ocupacionais.</p>
<p>Tódalas categorías profesionais representadas polos empregados afectos a este convenio adscribiranse de acordo cos seguintes niveis ocupacionais:</p>
<p>Nivel 0. Director.</p>
<p>Nivel 1. Subdirector.</p>
<p>Nivel 2. Xefe de persoal.</p>
<p>Nivel 3. Xefe de inmobles.</p>
<p>Nivel 4. Administrador-contable.</p>
<p>Nivel 5. Xefe de recepción.</p>
<p>Xefe de comedor.</p>
<p>Xefe de sala.</p>
<p>Nivel 6. Xefe de servicios técnicos.</p>
<p>Primeiro conserxe.</p>
<p>Gobernanta xeral.</p>
<p>2º xefe de recepción.</p>
<p>Caixeiro xeral.</p>
<p>Xefe de economato e adega.</p>
<p>Encargado de sauna.</p>
<p>Encargado de discoteca.</p>
<p>Nivel 7. Segundo conserxe.</p>
<p>Contable.</p>
<p>Xefe de sector.</p>
<p>Xefe de partida.</p>
<p>Nivel 8. Recepcionista.</p>
<p>Conserxe de noite.</p>
<p>Gobernanta.</p>
<p>Encargada de lavandería e lencería.</p>
<p>Oficial de contabilidade.</p>
<p>Camareiro.</p>
<p>Cociñeiro.</p>
<p>Cafeteiro.</p>
<p>Telefonista de 1ª.</p>
<p>Disc-jockey.</p>
<p>Nivel 9. Telefonista de 2ª.</p>
<p>Auxiliar de recepción.</p>
<p>Auxiliar de oficina maior de 21 anos.</p>
<p>Gobernanta de 2ª.</p>
<p>Encargada de lencería.</p>
<p>Encargada de limpeza.</p>
<p>Mecánico ou calefactor.</p>
<p>Nivel 10. Axudante de camareiro.</p>
<p>Axudante de cociñeiro.</p>
<p>Mozo de equipaxes.</p>
<p>Porteiro de servicio.</p>
<p>Axudante de economato e adega.</p>
<p>Mozo de habitación.</p>
<p>Costureira-lavandeira-pranchadora.</p>
<p>Limpadora.</p>
<p>Mozo de limpeza.</p>
<p>Mozo de lavandería.</p>
<p>Fregadora.</p>
<p>Vixilante de noite.</p>
<p>Ordenanza.</p>
<p>Camareira de pisos.</p>
<p>Nivel 11. Mozo dos recados, maior de 18 anos.</p>
<p>Nivel 12. Aprendices 3º ano.</p>
<p>Nivel 13. Aprendices de 2º ano.</p>
<p>Mozo dos recados menor de 18 anos.</p>
<p>Nivel 14. Aprendices 1º ano.</p>
<p>O persoal definido nos niveis 0, 1, 2, 3 e 4 poderá percibir, ademais dos salarios fixados no artigo seguinte, un complemento salarial, o cal, dada a súa peculiar responsabilidade e por tratarse dunha relación laboral de carácter especial, considerada no artigo 2.1º do Estatuto dos traballadores, será fixado de común acordo coa empresa. Esta, ademais, poderá gratificar a calquera empregado cun plus especial, se o coida procedente.</p>
<p>No suposto da existencia dunha reclamación de clasificación profesional, a dirección, antes de resolvela, requirirá o informe dos representantes dos traballadores.</p>
<p>Artigo 8º.-Retribucións.</p>
<p>A cada categoría profesional aplicaránselle-las contías salariais mínimas correspondentes a cada nivel, e que serán as seguintes:</p>
<p>Nivel 0: trescentas cincuenta e cinco mil trinta pesetas mensuais (355.030).</p>
<p>Nivel 1: duascentas doce mil novecentas pesetas mensuais (212.900).</p>
<p>Nivel 2: duascentas mil novecentas dez pesetas mensuais (200.910).</p>
<p>Nivel 3: cento oitenta e seis mil setenta pesetas mensuais (186.070).</p>
<p>Nivel 4: cento cincuenta e seis mil cento trinta pesetas mensuais (156.130).</p>
<p>Nivel 5: cento vintetrés mil oitocentas dez pesetas mensuais (123.810).</p>
<p>Nivel 6: cento vintedúas mil cincocentas setenta pesetas mensuais (122.570).</p>
<p>Nivel 7: cento doce mil setecentas trinta e cinco pesetas mensuais (112.735).</p>
<p>Nivel 8: cento seis mil cento dez pesetas mensuais (106.110).</p>
<p>Nivel 9: noventa e oito mil setecentas quince pesetas mensuais (98.715).</p>
<p>Nivel 10: noventa e tres mil oitocentas corenta e cinco pesetas mensuais (93.845).</p>
<p>Nivel 11: oitenta e cinco mil novecentas pesetas mensuais (85.900).</p>
<p>Nivel 12: setenta e cinco mil setecentas seis pesetas mensuais (75.706).</p>
<p>Nivel 13: sesenta e cinco mil cincocentas pesetas mensuais (65.500).</p>
<p>Nivel 14: cincuenta e cinco mil trescentas trinta pesetas mensuais (55.330).</p>
<p>Artigo 9º.-Manutención.</p>
<p>A partir do 1 de xaneiro de 1996 só terán dereito a manutención, como complemento salarial en especie, con carga á empresa e durante as horas que presten servicio aqueles empregados que, o 31 de decembro de 1995 estivesen exercendo tal dereito.</p>
<p>Para o resto do persoal que, con dereito a manutención, renuncia a esta, seralle substituída, con cargo á empresa, pola cantidade mensual de seis mil seiscentas vintecinco (6.625) pesetas.</p>
<p>Artigo 10º.-Aloxamento.</p>
<p>Considérase incluído nos salarios que figuran no artigo 8º o importe do aloxamento daquel persoal que o ten recoñecido pola ordenanza laboral do 28-2-1974.</p>
<p>Artigo 11º.-Plus de asistencia.</p>
<p>Queda establecida a percepción deste plus na contía mensual de cinco mil duascentas dez (5.210) pesetas. Perderase o importe correspondente a un día deste plus por cada xornada que se falte ó traballo.</p>
<p>Artigo 12º.-Plus de transporte.</p>
<p>O persoal afecto ó presente convenio percibirá en compensación por gastos de transporte a cantidade mensual de oito mil duascentas cincuenta (8.250) pesetas. En caso de inasistencia, este plus percibirase proporcionalmente ós días traballados.</p>
<p>Artigo 13º.-Aumentos por antigüidade.</p>
<p>Os complementos salariais por antigüidade, recollidos na vixente ordenanza de traballo para as industrias de hostelería do 28-2-1974, establécense de acordo coa seguinte escala:</p>
<p>4 % sobre o salario do artigo 8º, ó cumprir tres anos de servicio efectivo na empresa.</p>
<p>9 % ó cumprir seis anos.</p>
<p>17 % ó cumprir nove anos.</p>
<p>29 % ó cumprir catorce anos.</p>
<p>41 % ó cumprir dezanove anos.</p>
<p>48 % ó cumprir vintecatro anos de servicio.</p>
<p>50 % ó cumprir vintecinco anos de servicio, data a partir da cal se incrementará nun 2 % anual, ata o límite de 40 anos de servicio (80 %).</p>
<p>A data inicial para a determinación de antigüidade será a do ingreso na empresa, aínda que cambie, por ascenso ou por calquera outro motivo, de categoría laboral.</p>
<p>Os premios por antigüidade para o persoal con data de ingreso na empresa posterior ó 1-1-1987 quedarán establecidos por trienios, a razón de dúas mil seiscentas cincuenta pesetas (2.650).</p>
<p>Esta última cantidade será revisada co resto das condicións económicas do convenio.</p>
<p>Artigo 14º.-Gratificacións extraordinarias.</p>
<p>Durante a vixencia do presente convenio, aboaranse tres gratificacións extraordinarias, de trinta días cada unha, nos meses de xullo, setembro e decembro, constituídas polos salarios establecidos no artigo 8º, incrementados coa antigüidade que corresponda en cada caso.</p>
<p>O persoal que se atope cumprindo o servicio militar percibirá, mentres se atope en tal situación, estas pagas extraordinarias en razón de quince días.</p>
<p>Artigo 15º.-Vacacións.</p>
<p>O período de vacacións para o persoal afecto ó presente convenio será de trinta días naturais por ano.</p>
<p>Con independencia das vacacións, os traballadores desfrutarán dos días non recuperables legalmente establecidos.</p>
<p>Os días 29 e 30 de xullo, festividade de Santa Marta, consideraranse festivos para os efectos laborables, con opción, por parte da empresa, para poder substituílos por pagamento en metálico co fin de mante-lo normal funcionamento dela. A substitución en metálico será a que corresponda ó traballador polo seu salario base, maila antigüidade de cada xornada laboral.</p>
<p>Artigo 16º.-Xornada laboral.</p>
<p>A duración máxima da xornada laboral ordinaria será de corenta horas semanais de traballo efectivo.</p>
<p>Esta xornada deberá ser continuada nos departamentos de recepción-conserxería, teléfono, pisos, lencería, administración-contabilidade e servicio técnico.</p>
<p>Artigo 17º.-Dote por matrimonio.</p>
<p>A indemnización para o persoal que contraia matrimonio e rescinda o seu contrato de traballo por tal causa, consistirá no aboamento dunha mensualidade por cada ano de servicio á empresa, cun máximo de seis, composta polo salario que figura no artigo 8º, segundo a súa categoría profesional, incrementado coa antigüidade que lle corresponda.</p>
<p>O persoal que leve máis de dous anos ó servicio da empresa e contraia matrimonio, continuando nela, percibirá en concepto de dote, unha mensualidade que comprenderá a retribución do salario que lle corresponda pola súa categoría laboral, maila antigüidade, se procede.</p>
<p>Artigo 18º.-Licencias.</p>
<p>Sen perda de retribución ningunha, a empresa concederá licencias nos casos seguintes e coa duración que se expresa:</p>
<p>Matrimonio do traballador: 15 días.</p>
<p>Enfermidade grave, intervención cirúrxica ou morte do cónxuxe, pais, fillos ou familiares ata segundo grao de consanguinidade ou afinidade: 4 días.</p>
<p>Parto da esposa: 4 días.</p>
<p>Voda de fillos e irmáns, bautizos e primeiras comuñóns: se é dentro da provincia, 1 día; se é fóra dela, 3 días.</p>
<p>Traslado de domicilio habitual: 1 día.</p>
<p>Libre disposición, non acumulable a vacacións: 2 días.</p>
<p>Artigo 19º.-Excedencia.</p>
<p>O traballador cunha antigüidade na empresa de, polo menos, un ano, terá dereito a que se lle recoñeza a situación de excedencia voluntaria por un período máximo de cinco anos. Concederase polo tempo solicitado e en ningún caso se poderá producir tal situación nos contratos de duración determinada.</p>
<p>O traballador reunirá as condicións seguintes:</p>
<p>a) Contar cunha antigüidade na empresa superior a un ano. A concesión outorgarase no prazo dun mes a partir da petición.</p>
<p>b) A excedencia terá unha duración mínima de seis meses e máxima de cinco anos.</p>
<p>c) O traballador que desexe reincorporarse ó seu posto de traballo notificarallo á empresa cun mes de anticipación á data en que expire o prazo.</p>
<p>d) Perderá o dereito á reincorporación ó seu emprego todo aquel excedente que, en tal período de tempo, prestase servicios por conta allea en calquera posto de traballo, dentro do territorio nacional, en empre</p>
<p>sas comprendidas na ordenanza de traballo para as industrias de hostelería do 28-2-1974.</p>
<p>e) Se a empresa dese emprego a outro traballador para substituí-lo excedente, aquel terá a condición de interino e causará baixa ó reincorporarse o substituído. Se este non se reincorpora no prazo e condicións sinaladas, cesaría definitivamente na empresa, e o interino adquiriría a condición de fixo.</p>
<p>f) Os traballadores terán dereito a un período de excedencia non superior a tres anos, para atende-lo coidado de cada fillo, contados desde a data do nacemento deste. Os fillos sucesivos darán dereito a un novo período de excedencia que, se é o caso, poría fin ó que viñese desfrutando. Cando a nai e o pai traballen, só un deles poderá exercer tal dereito.</p>
<p>g) Así mesmo, poderán solicita-la situación de excedencia os traballadores que exerzan funcións sindicais de ámbito provincial ou superior, mentres dure o seu mandato.</p>
<p>h) Para acollerse a outra excedencia voluntaria, o traballador deberá cubrir un novo período de traballo de catro anos, polo menos, no servicio efectivo á empresa.</p>
<p>i) A excedencia concederase sen dereito ningún a retribución, e o tempo que dure non será computable para ningún efecto.</p>
<p>Artigo 20º.-Quebranto de moeda.</p>
<p>En concepto de quebranto de moeda, os departamentos que se indican percibirán os seguintes importes mensuais:</p>
<p>Caixa xeral: 2.300 ptas.</p>
<p>Recepción: 2.500 ptas.</p>
<p>Bar, discoteca, conserxería nocturna: 1.750 ptas.</p>
<p>Saunas: 1.750 ptas.</p>
<p>Artigo 21º.-Pluses especiais.</p>
<p>O persoal que se especifica a seguir, por razón do desempeño do propio posto de traballo, percibirá os seguintes importes mensuais:</p>
<p>Xefe servicio técnico: 3.500 ptas.</p>
<p>Mecánico ou calefactor: 2.320 ptas.</p>
<p>Conserxe de servicio nocturno: 11.640 ptas.</p>
<p>Vixilante de noite: 11.640 ptas.</p>
<p>Artigo 22º.-Enfermidade.</p>
<p>En caso de enfermidade ou accidente, a empresa incrementará as prestacións da Seguridade Social ata o 100% do salario establecido no artigo 8º, máis antigüidade e manutención. Así mesmo, percibirase o plus de asistencia na súa totalidade en caso de accidente, intervención cirúrxica, hospitalización ou parto.</p>
<p>Estes complementos manteranse por un período máximo de doce meses.</p>
<p>Así mesmo, os períodos de baixa por enfermidade ou accidente de traballo non se terán en conta para deducir días do período de vacacións.</p>
<p>Artigo 23º.-Xubilación-defunción.</p>
<p>Acórdase a xubilación obrigatoria ós sesenta e cinco anos de idade, sempre que o traballador teña cuberto o período de cotización que dá dereito a percibir, da Seguridade Social, a pensión correspondente.</p>
<p>Ó se produci-lo cesamento definitivo, por xubilación ou invalidez, entregaráselle ó empregado, como premio, a cantidade resultante de aplicar seis días de retribución total por cada ano de servicio á empresa.</p>
<p>Así mesmo, os empregados que, de forma voluntaria, adianten a súa xubilación á idade anteriormente estipulada, percibirán o citado premio, incrementado nun 20 % por cada ano en que se anticipe tal feito.</p>
<p>En caso de falecemento dun productor en activo, concederáselle á viúva, viúvo ou fillos (sempre e cando estes dependan economicamente do falecido) un auxilio de defunción que consistirá no aboamento de seis días de retribución total por cada ano de servicio á empresa, cun máximo de seis mensualidades.</p>
<p>Artigo 24º.-Prazos de aviso previo.</p>
<p>O prazo de aviso previo nos casos de cesamento voluntario dos traballadores será o seguinte:</p>
<p>Trinta días para empregados dos niveis 0, 1, 2, 3 e 4.</p>
<p>Vinte días para empregados dos niveis 5 e 6.</p>
<p>Dez días para o resto do persoal.</p>
<p>O incumprimento destes prazos por parte dos traballadores dará lugar á perda do que puidese corresponderlles polas partes proporcionais das gratificacións extraordinarias consideradas no artigo 14º.</p>
<p>Artigo 25º.-Vixilancia, interpretación e aplicación.</p>
<p>Para a interpretación, aplicación, conciliación, arbitraxe e vixilancia deste convenio créase unha comisión paritaria integrada polas seguintes persoas:</p>
<p>Por parte dos traballadores: César Prado Castelo, Luis López Carrón, José Ramón Sánchez Iglesias, María Luisa Míguez Bermúdez, Carmen Anllo Cousillas.</p>
<p>Por parte da empresa: o consello de administración ou a persoa ou persoas en que este delegue, que non excederá nunca en número ou a comisión formada polos empregados.</p>
<p>Disposición adicional</p>
<p>Faise consta-lo seguinte:</p>
<p>a) Que o número de horas de traballo efectivo para tódolos empregados será de 1.793 horas, en cómputo anual.</p>
<p>b) Que as remuneracións anuais dos traballadores, en función do dito número de horas, son as que seguidamente se relacionan, diferenciándoas por niveis salariais:</p>
<p>En nivel O: 5.566.480</p>
<p>En nivel 1: 3.434.535</p>
<p>En nivel 2: 3.254.700</p>
<p>En nivel 3: 3.032.060</p>
<p>En nivel 4: 2.582.930</p>
<p>En nivel 5: 2.098.110</p>
<p>En nivel 6: 2.079.570</p>
<p>En nivel 7: 1.932.025</p>
<p>En nivel 8: 1.832.680</p>
<p>En nivel 9: 1.721.750</p>
<p>En nivel 10: 1.648.670</p>
<p>En nivel 11: 1.529.550</p>
<p>En nivel 12: 1.376.600</p>
<p>En nivel 13: 1.223.640</p>
<p>En nivel 14: 1.071.000</p>
<p>En proba de conformidade con canto se deixa exposto, asínano os comparecentes no lugar e data antes indicados. Emítese o presente en papel timbrado da clase 8ª, pregos numerados do 1C2397926 ó 1C2398928, ambos inclusive.</p>
<p>Por parte da empresa: J. Enrique Sobrini Colomer. Asinado.</p>
<p>Por parte dos traballadores: César Prado Castelo, Carmen Anllo Cousillas, Luis López Carrón, J. Ramón Sánchez Iglesias e María Luisa Míguez Bermúdez. Asinado.</p>
<p>2901</p>

