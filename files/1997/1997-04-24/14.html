---
date: '1997-04-24'
id: 5A5E
page: 3
number: 78
agency: INSTITUTO GALEGO DE PROMOCIÓN ECONÓMICA
section: IV. OPOSICIÓNS E CONCURSOS
title: >-
  Resolución do 15 de abril de 1997 pola que se convoca unha praza de persoal
  laboral fixo.
range: Resolución
url: 'https://www.xunta.gal/dog/Publicados/1997/19970424/Anuncio5A5E_gl.html'
---
<p>O Instituto Galego de Promoción Económica, Igape, convoca probas de selección para cubri-la seguinte praza de persoal laboral fixo:</p>
<p>-1 técnico superior-letrado.</p>
<p>As retribucións desta praza poderán ser de ata 4.000.000 de ptas. brutas anuais.</p>
<p>Requisitos xerais:</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Condicións específicas da praza:</p>
<p>Requisitos mínimos esixidos que deberán acreditarse:</p>
<p>-Licenciado en dereito.</p>
<p>-Experiencia profesional como letrado exercente durante polo menos tres anos, o que se acreditará con certificado do colexio, alta e último recibo do IAE, ou ben mediante a acreditación suficiente (vida laboral e certificado de empresa) do exercicio da profesión por conta allea mediante relación laboral e/ou funcionarial.</p>
<p>Outros coñecementos necesarios para cubrir este posto:</p>
<p>-Regulación e ámbito normativo do Igape.</p>
<p>-Procedemento administrativo.</p>
<p>-Contratación administrativa.</p>
<p>-Procedementos xurisdiccionais civís e contencioso-administrativos.</p>
<p>-Obrigas e contratos civís e mercantís.</p>
<p>-Hipotecas e outros dereitos reais de garantía.</p>
<p>-Dereito concursal.</p>
<p>-Dereito de sociedades.</p>
<p>-Regulación do sistema financeiro.</p>
<p>-Inglés.</p>
<p>-Informática a nivel usuario en contorno Windows.</p>
<p>Documentación que hai que presentar:</p>
<p>-Fotocopia DNI.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a titulación e experiencia esixidas.</p>
<p>-Currículum vitae demostrable.</p>
<p>Lugar e prazo de presentación:</p>
<p>-As solicitudes presentaranse en calquera das oficinas do Igape.</p>
<p>-O prazo de presentación será de 15 días hábiles naturais contados a partir do día seguinte ó da publicación deste anuncio.</p>
<p>Proceso de selección:</p>
<p>1. Expirado o prazo de presentación de solicitudes, o comité de selección publicará as listas previas de admitidos e excluídos ó proceso de selección, coa motivación da exclusión, se é o caso, establecéndose un prazo de cinco días hábiles para, a petición do interesado, reparar calquera erro que sexa emendable. Esgotado este prazo, publicaranse as listas definitivas de admitidos e excluídos ó proceso de selección, incluíndo lugar e data en que comezarán as probas, ás que deberán asisti-los candidatos provistos do DNI. Estas listas serán publicadas nos taboleiros de anuncios do Igape.</p>
<p>2. As probas de selección consistirán nunha proba teórico-práctica e entrevista persoal.</p>
<p>a) Proba teórico-práctica.-Tratará sobre os coñecementos e demais requisitos esixidos na convocatoria para cubrir este posto, a que terá que superar para pasar á entrevista persoal.</p>
<p>A proba teórico-práctica, poderá realizarse nunha ou dúas fases, a criterio do comité de selección, neste último caso, soamente pasarán á entrevista persoal, aqueles candidatos que superasen as dúas fases da proba.</p>
<p>Unha vez corrixida a proba teórico-práctica, o comité de selección publicará no taboleiro de anuncios do Igape, a lista de aprobados e suspensos, e incluirá o lugar e data en que se realizarán as entrevistas persoais.</p>
<p>b) Entrevista persoal.-Avaliaranse os coñecementos do candidato, ademais da súa adecuación ó posto de traballo.</p>
<p>3. Unha vez rematado todo o proceso anterior, o comité de selección publicará o nome das persoas seleccionadas no taboleiro de anuncios do Igape, facendo consta-la data de ingreso, así como a documentación complementaria que deberán achegar para formaliza-lo contrato.</p>
<p>Santiago de Compostela, 15 de abril de 1997.</p>
<p>Diego Diz Fernández</p>
<p>Director general do Instituto Galego de Promoción Económica</p>
<p>3184</p>

