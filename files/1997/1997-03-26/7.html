---
date: '1997-03-26'
id: FECA
page: 2
number: 59
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 61/1997, do 26 de febreiro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización das obras do proxecto: 21 RVL 95
  Sarria. Acondicionamento da E.P. de Mazadoiro a Lamarrigueira, p.k. 0,000 ó
  3,500, remate.
range: Decreto
url: 'https://www.xunta.gal/dog/Publicados/1997/19970326/AnuncioFECA_gl.html'
---
<p>A Deputación Provincial de Lugo, en sesión celebrada o día 28 de xullo de 1995, acordou aproba-lo proxecto de 21 RVL 95 Sarria. Acondicionamento da E.P. de Mazadoiro a Lamarrigueira, p.k. 0,000 ó 3,500, remate e na sesión celebrada o día 31 de xullo de 1995, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A deputación remitiu documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 11 de decembro de 1996, baixo o número 13.014.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 26 de marzo 1996, nº 2.838.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a obra está incluída no plan da rede viaria local, ano 1995, e os investimentos que o financian deberán estar concluídos o 31 de decembro, polo que é urxente dispor dos terreos necesarios para executa-la obra.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa xuntanza do día vinteseis de febreiro de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución</p>
<p>das obras do proxecto de 21 RVL 95. Sarria. Acondicionamento E.P. de Mazadoiro a Lamarrigueira, p.k. 0,000 ó 3,500, remate.</p>
<p>Santiago de Compostela, vinteseis de febreiro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións</p>
<p>Laborais</p>
<p>97-831</p>

