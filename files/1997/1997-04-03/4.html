---
date: '1997-04-03'
id: 1052E
page: 3
number: 63
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de febreiro de 1997 pola que se fai pública a validación de cursos
  de especialización en lingua galega.
range: Orde
url: 'https://www.xunta.gal/dog/Publicados/1997/19970403/Anuncio1052E_gl.html'
---
<p>Pola Orde do 26 de novembro de 1993 (DOG do 23-12-1993), artigo 2º, outórgaselle-lo título de profesor especialista en lingua galega ós licenciados en filoloxía e ós diplomados en EXB polas escolas universitarias de formación do profesorado de EXB que posúan os certificados do ciclo elemental e do ciclo superior de galego das escolas oficiais de idiomas.</p>
<p>Por outra banda, a Orde do 6 de abril de 1983 (DOG do 23-4-1983), que establece o procedemento para a concesión da validación dos cursos de iniciación, perfeccionamento e especialidade realizados para profesores de preescolar e educación básica, establece no seu artigo primeiro que se lles outorgará o título de profesor especialista en galego ós profesores de EXB que teñan, como mínimo, aprobadas tres asignaturas de galego dunha licenciatura de filoloxía.</p>
<p>Tendo os aspirantes que se relacionan no anexo I superados tódolos requisitos que se establecen no primeiro parágrafo, e os que se relacionan no anexo II os establecidos no segundo parágrafo, a Consellería de Educación e Ordenación Universitaria procede a autoriza-la expedición dos diplomas correspondentes.</p>
<p>En virtude do exposto,</p>
<p>DISPOÑO:</p>
<p>Artigo único.-Declarar que os profesores que se relacionan nos anexos I e II desta orde teñen dereito á concesión do diploma de profesores especialistas en lingua galega, debendo esta consellería expedírlle-los correspondentes documentos, para os efectos legais oportunos.</p>
<p>Disposición derradeira</p>
<p>Única.-Facúltase a Dirección Xeral de Política Lingüística da Consellería de Educación e Ordenación Universitaria para dicta-las instruccións necesarias para o desenvolvemento desta orde.</p>
<p>Santiago de Compostela, 17 de febreiro de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>Gómez López, María Cristina.</p>
<p>Pérez Gómez, María José.</p>
<p>Rodríguez García, Ana María.</p>
<p>Sobredo Mata, María del Pilar.</p>
<p>Villanueva Segade, María Mercedes.</p>
<p>ANEXO II</p>
<p>Pérez-Roca Fernández, Carlos José.</p>
<p>Suárez Hernández, Ramón.</p>
<p>2110</p>

