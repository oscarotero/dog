---
date: '1997-03-21'
id: F292
page: 2
number: 56
agency: CONCELLO DE BUEU
section: VI. ANUNCIOS
title: >-
  Bases para a provisión dunha praza de administrativo de Administración xeral
  do grupo C persoal funcionario vacante correspondente á oferta de emprego
  público do ano 1996 polo sistema de promoción interna.
range: Bases
url: 'https://www.xunta.gal/dog/Publicados/1997/19970321/AnuncioF292_gl.html'
---
<p>Primeira.-Obxecto da convocatoria.</p>
<p>A provisión en propiedade dunha praza de administrativo de Administración xeral polo sistema de promoción interna contida na oferta de emprego público de 1996 enmarcada no grupo C escala de Administración xeral, subescala Administración xeral, reservadas a funcionarios de carreira.</p>
<p>Segunda.-Sistema de selección.</p>
<p>Establécese como procedemento de selección o concurso-oposición entre funcionarios de carreira do concello pertencentes ó grupo D.</p>
<p>Tercira.-Publicidade das bases e convocatoria.</p>
<p>As bases específicas das probas selectivas así como as correspondentes convocatorias publicaranse no BOP, Diario Oficial de Galicia e no taboleiro de edictos da Casa do Concello, debendo efectuarse anunico das convocatorias no Boletín Oficial del</p>
<p>Estado computándose o prazo para a presentación de solicitudes a partir da publicación no BOE.</p>
<p>Cuarta.-Admisión de aspirantes.</p>
<p>Rematado o prazo de presentación de solicitudes, publicarase no BOP, e exporase no taboleiro de anuncios da Casa do Concello, no prazo dun mes, resolución pola que se aproba a lista de admitidos e excluídos. Na devandita resolución indicarase o lugar e data de realización do primeiro exercicio, designación do tribunal, así como a relación de aspirantes excluídos, con expresión das causas e prazo de emenda de defectos. Para repara-lo defecto que motivara a súa exclusión das relacións de admitidos e excluídos, os aspirantes disporá dun prazo de dez días naturais, contados a partir do seguinte ó da publicación da citada resolución.</p>
<p>Os aspirantes que dentro do prazo sinalado non reparen a exclusión ou aleguen a omisión, xustificando o seu dereito a ser incluídos na relación de admitidos, serán definitivamente excluídos da realización das probas.</p>
<p>Rematado o prazo dos vinte días naturais fixado para a presentación de solicitudes, a alcaldía dictará resolución aprobando a lista de aspirantes admitidos e excluídos con especificación, se é o caso, dos motivos de exclusión, designando o tribunal cualificador e fixando a data e lugar para a celebración das probas selectivas de cada praza.</p>
<p>A lista de admitidos e excluídos maila composición do tribunal cualificador así como o sinalamento da data para a celebración das probas publicaranse no BOP e no taboleiro de anuncios da Casa do Concello.</p>
<p>Quinta.-Sistema de selección.</p>
<p>En canto ó sistema de selección será o de concurso-oposición, debendo os aspirantes presentar xunto coa solicitude a documentación acreditativa dos méritos alegados, en todo caso, antes de finalización do prazo sinalado para a admisión de instancias.</p>
<p>No suposto dos méritos que se pretendan alegar procedan doutras administracións e non se puidesen presentar no prazo de solicitude, xuntarase copia compulsada da solicitude destes así como declaración na que se compromete a presentalos antes da data sinalada para a celebración do concurso. En todo caso, o tribunal non procederá á valoración daqueles que non estivesen xustificados con anterioridade á data da convocatoria da reunión para tal fin.</p>
<p>Sexta.-Presentación de solicitudes.</p>
<p>As solicitudes para participar nas probas selectivas convocadas dirixiranse ó alcalde-presidente do Concello de Bueu xuntando fotocopia do DNI e, se é o caso, a documentación acreditativa dos méritos alegados, axustándose ás seguintes normas:</p>
<p>a) O prazo de presentación de solicitudes será de vinte días naturais contados a partir do seguinte ó</p>
<p>da publicación do anuncio da convocatoria no Boletín Oficial del Estado.</p>
<p>b) A presentación de solicitudes poderá facerse no rexistro xeral do Concello de Bueu ou en calquera das formas establecidas no artigo 38.4º da Lei 30/1992, de réxime xurídico das administracións públicas e do procedemento administrativo común.</p>
<p>Sétima.-Condicións dos aspirantes.</p>
<p>a) Ser funcionario de carreira do Concello de Bueu en situación de servicio activo, pertencente á escala de Administración xeral, grupo D, debendo contar con polo menos dous anos de servicios ininterrompidos no concello na referida subescala.</p>
<p>b) Estar en posesión do título de bacharelato, formación profesional de segundo grao ou equivalente.</p>
<p>Tódolos anteriores requisitos deberán posuírse no momento de finaliza-lo prazo de presentación de solicitudes.</p>
<p>Oitava.-Fase de concurso: baremo para puntuación de méritos.</p>
<p>A fase de concurso maila súa valoración é previa á fase de oposición.</p>
<p>-Por posuí-lo título de técnico especialista en informática: 2,5 puntos.</p>
<p>-Por cursos relacionados coa área de contabilidade impartidas ó abeiro de organismos públicos oficiais (mínimo trinta horas): 0,5 puntos por cada un ata un máximo de 1 punto.</p>
<p>-Por desempeño de funcións correspondentes á praza convocada ou doutra dun grupo superior por un tempo non inferior a seis meses no seu cómputo total: 1 punto.</p>
<p>-Curso de perfeccionamento de lingua galega: 0,5 puntos.</p>
<p>Novena.-Fase de oposición.</p>
<p>Consistirá nun so exercicio teórico-práctico que constará das seguintes partes:</p>
<p>-Unha parte de carácter escrito que consistirá en responder a un cuestionario test que versará sobre as materias do programa anexo durante un máximo de trinta minutos.</p>
<p>-Unha segunda parte de carácter práctico relacionado co programa de contabilidade SICAL que se realizará no prazo máximo de trinta minutos.</p>
<p>Esta fase terá carácter eliminatorio puntuándose globalmente de 0 a 10 puntos sendo preciso acadar un mínimo de 5 puntos para supera-la fase de oposición.</p>
<p>Puntuación final: será resultado de suma-la puntuación da fase de concurso coa media aritmética de puntuación da fase de oposición. Será proposto para a praza convocada o aspirante que acade a maior puntuación.</p>
<p>Décima.-Tribunal.</p>
<p>Os méritos estarán xulgados por un tribunal integrado por membros con igual ou superior titulación á das prazas convocadas e estará integrado polos seguintes membros:</p>
<p>Presidente: o da corporación ou concelleiro en quen delegue.</p>
<p>Secretario: o da corporación ou funcionario en quen delegue.</p>
<p>Vocais:</p>
<p>-O concelleiro delegado de persoal ou concelleiro en quen delegue.</p>
<p>-Un funcioonario da área con titulación e especialización superior á praza convocada que será designado polo alcalde.</p>
<p>-O interventor municipal do concello.</p>
<p>-Un representante da Comunidade Autónoma.</p>
<p>Así mesmo, poderá ser convocado un representante-delegado de persoal do concello con voz, pero sen voto.</p>
<p>Décimo primeira.-Lista de aprobados, presentación de documentos e nomeamento.</p>
<p>O tribunal fará pública no lugar da celebración do último exercicio a relación de aprobados por ode de puntuación e proporá o nomeamento daquel que acade maior puntuación.</p>
<p>O aspirante proposto presentará ante a secretaría da corporación dentro dos vinte días naturais seguintes os documentos acreditativos das condicións e requisitos esixidos na base segunda tralos cales será nomeado debendo tomar posesión do posto de traballo dentro dos trinta días hábiles contados partir da notificación do nomeamento.</p>
<p>Décimo segunda.-Incidencias.</p>
<p>A convocatoria e mailas súas bases e cantos actos administrativos se deriven deste e da actuación do tribunal poderán ser impugnados polos interesados nos casos e na forma prevista na Lei de procedemento administrativo.</p>
<p>O tribunal queda autorizado para resolver cantas dúbidas se presenten e toma-los acordos necesarios para a boa orde do concurso-oposición e todo o non previsto nestas bases.</p>
<p>PROGRAMA ANEXO</p>
<p>1. A Constitución española de 1978. Principios xerais.</p>
<p>2. Dereitos e deberes fundamentais dos españois.</p>
<p>3. A organización territorial do Estado. Os estatutos de autonomía. O seu significado. Especial referencia ó Estatuto de autonomía para Galicia.</p>
<p>4. A Coroa. O poder lexislativo.</p>
<p>5. O Goberno. A administración do Estado.</p>
<p>6. O poder xudicial na Constitución. O Consello Xeral do Poder Xudicial. A organización xudicial española.</p>
<p>7. O Estatuto de autonomía de Galicia. Competencia e recursos financeiros. A asemblea lexislativa. O presidente e o consello de goberno. A administración autonómica.</p>
<p>8. As fontes do dereito administrativo. A xerarquía de fontes. A Constitución. A lei. Disposicións executivas con forza de lei. O regulamento, concepto, clases e límites.</p>
<p>9. O acto administrativo. Concepto, clases e elementos. Eficacia e validez dos actos administrativos. A súa motivación. Notificación e publicación. Revisión en vía administrativa: anulación e revogación.</p>
<p>10. O procedemento administrativo: concepto e clases, a súa regulación actual. Idea xeral da iniciación, ordenación, instrucción e finalización do procedemento.</p>
<p>11. Principios de actuación da administración pública. Eficacia, xerarquía, descentralización, desconcentración e coordinación.</p>
<p>12. Os recursos administrativos. Conceptos e principios xerais. Recursos ordinarios e de revisión. A xurisdicción contencioso-administrativa.</p>
<p>Administración local.</p>
<p>13. O réxime local español: principios constitucionais e regulación actual. A autonomía local.</p>
<p>14. A provincia e o municipio no réxime local español. Regulación constitucional e ordinaria.</p>
<p>15. A organización provincial. A deputación provincial. O presidente. O pleno e a Comisión de Goberno. Competencias da deputación provincial.</p>
<p>16. O concello. O Pleno.</p>
<p>17. O alcalde. A comisión de goberno. Competencias dos concellos.</p>
<p>18. Organización complementaria municipal.</p>
<p>19. Ordenanzas e regulamentos locais. Procedemento de aprobación e elaboración. Os bandos.</p>
<p>20. Réxime de sesións e acordos das corporacións locais.</p>
<p>21. A función pública local. Cadro de persoal e relación de postos de traballo. A oferta de emprego público.</p>
<p>22. Selección de funcionarios locais. Dereitos e deberes dos funcionarios.</p>
<p>23. Os dereitos colectivos. A Seguridade Social dos funcionarios.</p>
<p>24. Estatuto do veciño. Información e participación cidadá.</p>
<p>25. Regulamento de participación veciñal.</p>
<p>26. As formas de actividade das entidades locais. A intervención administrativa na actividade privada. O réxime xurídico das licencias.</p>
<p>27. Os bens das entidades locais.</p>
<p>28. A xestión dos servicios públicos locais.</p>
<p>29. A contratación administrativa na esfera local.</p>
<p>30. A facenda local. Ordenanzas fiscais.</p>
<p>31. Clasificación dos ingresos locais. Réxime xurídico do gasto público local.</p>
<p>32. Os orzamentos locais. Contabilidade e contas.</p>
<p>33. O planeamento urbanístico. Clases de plans.</p>
<p>34. A intervención administrativa na edificación e uso do solo. As licencias. Actos suxeitos. Procedemento e órganos competentes para a súa concesión. Especial referencias ás licencias de obra e de apertura e funcionamento de industrias e actividades.</p>
<p>Ciencia da administración e informática.</p>
<p>35. Importancia do factor humano na organización do traballo en equipo. Motivación e autoestima do persoal.</p>
<p>36. A información administrativa. Relacións da administración cos cidadáns.</p>
<p>37. A eficacia administrativa. A dirección por obxectivos.</p>
<p>38. O arquivo. Organización dos fondos documentais. O arquivo a disposición da Administración, cidadáns e investigación.</p>
<p>39. Concepto de informática, arquitectura de ordenadores. Unidade central de proceso. Definición de rexistro.</p>
<p>40. Estructuras de almacenamento de datos. Tipos de ficheiros. Métodos de acceso. As bases de datos.</p>
<p>Bueu, 10 de febreiro de 1997.</p>
<p>Xosé Novas Piñeiro</p>
<p>Alcalde-presidente</p>
<p>2070</p>

