---
date: '1997-04-15'
id: 55CA
page: 3
number: 71
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 4 de marzo de 1997, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, do
  convenio colectivo de ámbito provincial para o sector de rematantes,
  serradoiros e preparados industriais da madeira.
range: Resolución
url: 'https://www.xunta.gal/dog/Publicados/1997/19970415/Anuncio55CA_gl.html'
---
<p>Visto o texto do convenio colectivo para o sector de rematantes, serradoiros e preparados industriais da madeira (código nº 3200275) de Ourense, con entrada nesta delegación provincial o día 21-2-1997, subscrito, en representación da parte económica, pola Asociación Empresarial de Serradoiros e Rematantes da Madeira e, da parte social, polas centrais sindicais CC.OO., UXT e CSI-CSIF, todas elas con lexitimidade suficiente para asinalo, en xuntanza celebrada o día 20-2-1997, de conformidade co disposto no artigo 90.2º e 3º, do Estatuto dos traballadores, texto refundido aprobado polo R.D. 1/1995, do 24 de marzo, R.D. 1040/1981, do 22 de maio, sobre rexistro e depósito de convenios colectivos de traballo e R.D. 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo. Esta delegación provincial,</p>
<p>ACORDA:</p>
<p>Primeiro.-Ordena-la súa inscrición no rexistro de convenios colectivos desta delegación provincial, con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 4 de marzo de 1997.</p>
<p>Manuel López Casas</p>
<p>Delegado provincial de Ourense</p>
<p>Convenio colectivo provincial de rematantes, serradores e preparados industriais da madeira de Ourense, 1996</p>
<p>Artigo 1º.-Ámbito de aplicación.</p>
<p>O presente convenio colectivo afectará a tódolos traballadores do sector de rematantes, serradores e preparados industriais da madeira e a tódalas empresas del que se atopen establecidas ou que se establezan na provincia de Ourense. Queda excluído do presente convenio o persoal de alta dirección ou alto consello.</p>
<p>Artigo 2º.-Vixencia, prórroga e denuncia.</p>
<p>O presente convenio será de aplicación a partir do 1 de setembro de 1996, con independencia da súa publicación no BOP. A súa duración será dun ano a partir da súa data, é dicir, ata o 31 de agosto de 1997, salvo nos seus efectos económicos os cales comezarán a rexer a partir do 1 de xaneiro de 1997.</p>
<p>O convenio entenderase prorrogado tacitamente de ano en ano sempre que non sexa denunciado por algunha das partes polo menos con tres meses de antelación ó termo da súa vixencia mediante comunicación escrita á outra parte na que se faga consta-las partes do convenio que se pretenden negociar, así como a representación que desempeña a parte denunciante. Así mesmo, entenderase prorrogado durante o tempo que medie entre a data da súa finalización e a entrada en vigor dun novo convenio que o substitúa.</p>
<p>Artigo 3º.-Compensación e absorción.</p>
<p>As melloras do presente convenio poderán ser compensadas e absorbidas ata onde alcance o cómputo anual con aquelas condicións superiores que se teñan establecidas polas empresas ou as que se establezan por disposición legal salvo que expresamente se pacte o contrario.</p>
<p>Cando se produza un incremento do salario mínimo interprofesional que supere o salario base estipulado no presente convenio, este pasará a se-lo salario mínimo interprofesional vixente, compensándose e absorbéndose o incremento co plus de asistencia.</p>
<p>Artigo 4º.-Condicións máis beneficiosas.</p>
<p>Tódalas condicións persoais máis beneficiosas consignadas en anteriores convenios ou pactos entre a patronal e os traballadores serán pactadas individualmente.</p>
<p>Artigo 5º.-Xornada de traballo.</p>
<p>A duración da xornada anual de traballo efectivo no presente convenio colectivo será no ano 2000 de 1780 horas. En consecuencia e debido á adaptación prevista no convenio xeral da madeira as xornadas laborais de traballo ata o ano 2000 serán as seguintes:</p>
<p>1996: 1.796 horas.</p>
<p>1997: 1.792 horas.</p>
<p>1998: 1.788 horas.</p>
<p>1999: 1.784 horas.</p>
<p>2000: 1.780 horas.</p>
<p>Co fin de compensa-la xornada e axustala á correspondente a 1997, os traballadores terán dereito a catro días e medio libres, fixándose para o efecto os seguintes:</p>
<p>10 de novembro, 26 de decembro, a tarde do 31 de decembro de 1996, 2 de maio e 24 de xullo de 1997, salvo acordo entre empresa e traballadores para a fixación doutros distintos.</p>
<p>Artigo 6º.-Salarios.</p>
<p>Todo o persoal afectado polo presente convenio percibirá as retribucións consignadas na táboa salarial anexa, incrementadas, se é o caso, co prezo da antigüidade que corresponda e demais conceptos retributivos.</p>
<p>Artigo 7º.-Antigüidade.</p>
<p>A partir do 30 de setembro de 1996, non se devengarán por este concepto novos dereitos quedando, por tanto, suprimido.</p>
<p>Non obstante, os traballadores que xerasen antes do 30 de setembro de 1996 novos dereitos e contías en concepto de antigüidade, manterán a cantidade consolidada na dita data. A dita contía quedará reflectida na nómina de cada traballador como complemento persoal, baixo o concepto de «antigüidade consolidada», non sendo absorbible nin compensable.</p>
<p>Para compensa-la perda económica que supón a desaparición deste concepto calcularase o equivalente a 8 anos (isto é, segundo o criterio da antiga ordenanza laboral). Un quinquenio máis tres quintas partes doutro quinquenio, das bases e porcentaxes de concepto de antigüidade de cada convenio de ámbito inferior ó presente ou, no seu defecto, das porcentaxes da ordenanza laboral.</p>
<p>A contía resultante dividirase entre cinco.</p>
<p>A cantidade resultante de efectua-la operación anterior será a que se adicionará ó importe anual do salario base durante os cinco primeiros anos.</p>
<p>A compensación da antigüidade para 1997, 1998, 1999 e 2000 será de 1.380 ptas. para tódalas categorías.</p>
<p>En canto ó valor do quinquenio consolidado será de 3.520 ptas. mensuais para tódalas categorías.</p>
<p>Artigo 8º.-Gratificación de asistencia.</p>
<p>Establécese unha gratificación de asistencia que será a seguinte:</p>
<p>Peón: 3.111 ptas./mes.</p>
<p>Axudante: 6.426 ptas./mes.</p>
<p>Oficial 2ª: 7.945 ptas./mes.</p>
<p>Oficial 1ª: 8.220 ptas./mes.</p>
<p>Encargado: 8.497 ptas./mes.</p>
<p>Conductor: 7.945 ptas./mes.</p>
<p>Auxiliar administrativo: 7.945 ptas./mes.</p>
<p>Coa perda, en caso de falta sen xustificar durante a xornada de traballo do 20% na primeira ausencia, do 40% na segunda e da totalidade a partir da terceira. As faltas consideraranse tanto consecutivas como alternas dentro dun mesmo mes.</p>
<p>Artigo 9º.-Axudas de gastos por desprazamentos.</p>
<p>Os traballadores afectados polo presente convenio que por razóns de traballo teñan que se desprazar fóra do seu centro de traballo habitual seranlles aboados os gastos que se ocasionen debidamente xustificados.</p>
<p>Artigo 10º.-Gratificacións extraordinarias.</p>
<p>As gratificacións extraordinarias de Nadal e xullo serán de 30 días de salario base máis antigüidade.</p>
<p>Consideraranse gratificacións extraordinarias coa denominación de paga de verán e paga de Nadal, que serán aboadas, respectivamente, antes do 30 de xuño e 20 de decembro, e devengaranse por semestres naturais, e por cada día natural en que se devengase o salario base.</p>
<p>Devengo de pagas:</p>
<p>-Paga de verán: do 1 de xaneiro ó 30 de xuño.</p>
<p>-Paga de Nadal: do 1 de xullo ó 31 de decembro.</p>
<p>A contía dos ditos complementos será a que se especifique para cada un dos grupos ou niveis nas táboas deste deste convenio incrementada, coa antigüidade que corresponda.</p>
<p>Ó persoal que ingrese na empresa faráselle efectiva a parte proporcional das gratificacións extraordinarias conforme os criterios anteriores, no momento de realiza-la liquidación dos seus haberes.</p>
<p>Artigo 11º.-Retribución de menores.</p>
<p>O contrato de aprendizaxe que realicen as empresas comprendidas dentro do ámbito funcional do presente convenio, terá por obxecto a formación práctica e teórica do traballador contratado. O dito traballador non deberá ter ningún tipo de titulación, xa sexa superior, media, académica ou profesional relacionada con cada posto de traballo que hai que desempeñar.</p>
<p>O contido do contrato, igual cás súas posibles prórrogas, deberá formalizarse por escrito e figurará nel de modo claro, a actividade ou profesión obxecto da aprendizaxe.</p>
<p>En ningún caso se poderá realizar este tipo de contrato naquelas actividades nas que concorran circunstancias de tipo tóxicas, penosas, perigosas ou nocturnas. Tamén estará prohibida a realización de horas extraordinarias.</p>
<p>A idade do traballador, con contrato destas circunstancias, non poderá ser inferior a 16 anos nin superior a 22 anos.</p>
<p>A) A duración máxima será de 3 anos, xa sexan alternos ou continuados, cunha ou varias empresas dentro do ámbito funcional do sector do presente convenio.</p>
<p>B) Non se poderán realizar contratos de duración inferior a 6 meses podendo prorrogar ata tres veces por períodos como mínimo de 6 meses.</p>
<p>C) Este tipo de contrato realizarase a tempo completo. O 15% do total da xornada dedicarase a formación teórica. Concretarase no contrato as horas e días dedicados á formación. Así mesmo, especificarase o centro formativo, se é o caso, encargado do ensino teórico.</p>
<p>O ensino teórico, de ser psoible, deberá ser previo á formación práctica. O titor deberá velar pola adecuada formación do aprendiz así como de tódolos riscos profesionais.</p>
<p>O traballo efectivo que preste o traballador na empresa deberá estar relacionado coa especialidade ou obxecto do contrato.</p>
<p>O salario que vai percibir o aprendiz será o 75%, 85% e o 95% do salario do axudante ou categoría equivalente do presente convenio, durante o primeiro, segundo ou terceiro ano do contrato, respectivamente.</p>
<p>No caso de cesamento na empresa, entregarase ó traballador un certificado referente á formación teórica e práctica adquirida, no que constará a duración dela.</p>
<p>Artigo 12º.-Horas extraordinarias.</p>
<p>Conforme o disposto no Estatuto dos traballadores, as horas extraordinarias aboaranse cun recargo do 75% sobre o valor da hora ordinaria.</p>
<p>Artigo 13º.-Vacacións.</p>
<p>O tempo anual de vacacións será de trinta días naturais a salario real ou a parte proporcional que corresponda no caso de non levar traballando o ano requirido para o desfrute pleno deste dereito.</p>
<p>O total de días anuais de vacacións repartiranse para os efectos de desfrute con carácter xeral da seguinte forma: 15 días seguidos a desfrutar en verán.</p>
<p>O resto para desfrutar de acordo entre traballador e empresa, atendendo de forma prioritaria as necesidades de producción.</p>
<p>Deberase facer público cun mínimo de dous meses a data das vacacións.</p>
<p>A retribución que se percibirá por vacacións comprenderá a media da totalidade das retribucións salariais percibidas durante o trimestre natural inmediatamente anterior á data de desfrute das vacacións, con excepción das horas extraordinarias e as gratificacións extraordinarias.</p>
<p>Os traballadores que cesen durante o transcurso do ano, terán dereito a que na liquidación que se lles practique no momento da baixa na empresa, se integre o importe da remuneración correspondente á parte das vacacións devengadas e non desfrutadas.</p>
<p>Polo contrario, e nos cesamentos de carácter voluntario, se o traballador desfrutase das súas vacacións, a empresa poderá deducir da liquidación que se lle practique a parte correspondente ós días de exceso desfrutados, en función do tempo de prestación de actividade laboral efectiva durante o ano.</p>
<p>Para os efectos do devengo de vacacións, considerarase como tempo efectivamente traballado o correspondente á situación de incapacidade temporal, sexa cal sexa a causa. Non obstante, dado que o dereito ó desfrute de vacacións caduca co transcurso do ano natural, perderase, se no seu vencemento o traballador continuase en baixa, aínda que manterá o dereito a percibi-la diferencia entre a retribución de vacacións e a prestación de incapa</p>
<p>cidade temporal de ser aquela de superior contía. O mesmo criterio aplicarase para os supostos de cesamentos por finalización de contrato.</p>
<p>Artigo 14º.-Roupa de traballo.</p>
<p>O persoal afectado polo presente convenio recibirá da empresa as pezas de protección, hixiene e seguridade no traballo tales como luvas, botas ou calzado adecuado e traxes ou roupa de traballo; estas últimas pezas serán entregadas unha cada seis meses e será obrigatorio o seu uso cando o traballo o requira. As ditas pezas serán en todo momento propiedade da empresa e o traballador virá obrigado á boa conservación e uso. As empresas poderán facer constar nas ditas pezas o anagrama dela ou da actividade.</p>
<p>Artigo 15º.-Revisión médica.</p>
<p>As empresas afectadas polo presente convenio solicitarán unha revisión médica anual para todo o cadro de persoal.</p>
<p>O tempo que o traballador empregue para asistir á dita revisión será aboado pola empresa.</p>
<p>Artigo 16º.-Incapacidade laboral transitoria por accidente de traballo.</p>
<p>As empresas afectadas polo presente convenio aboarán a aqueles dos seus traballadores que se atopen en situación de incapacidade laboral transitoria como consecuencia de accidente laboral ocorrido no centro de traballo e durante as horas del, e durante o tempo da hospitalización, unha compensación económica consistente na diferencia que exista entre as prestacións que o traballador perciba da Seguridade Social e o salario real que lle corresponda segundo a súa categoría profesional.</p>
<p>Artigo 17º.-Póliza de seguros.</p>
<p>As empresas virán obrigadas a concertar con primas íntegras ó seu cargo no prazo de tres meses a partir da contratación dun traballador unha póliza de seguros para a cobertura de riscos de falecemento ou incapacidade dos traballadores por accidente de traballo, incluídos os in itínere que garantan ó traballador accidentado ou ós seus causa habentes, no caso de falecemento producido por causa fortuíta, espontánea, exterior e independente.</p>
<p>-1.500.000 ptas. en caso de morte.</p>
<p>-1.500.000 ptas. en caso de invalidez total.</p>
<p>-1.750.000 ptas. en caso de invalidez absoluta.</p>
<p>-2.000.000 de ptas. en caso de gran invalidez.</p>
<p>A referida póliza só abranguerá os procesos iniciados a partir da vixencia e validez dela.</p>
<p>Esta compensación é compatible coa pensión ou indemnización que poida causa-lo traballador na Seguridade Social ou Montepío. Non obstante, a indemnización a que se fai mención neste artigo considerarase como entregada a conta da indemnización que, se é o caso, puidesen declarar con cargo ás empresas os tribunais de xustiza, unha vez</p>
<p>que exista sentencia definitiva, sobresemento ou renuncia de accións.</p>
<p>Artigo 18º.-Comisión mixta paritaria.</p>
<p>Para a interpretación, vixilancia e cumprimento do presente convenio, constitúese unha comisión mixta paritaria que estará formada polas persoas que compuxeron a mesa negociadora do convenio.</p>
<p>Disposicións derradeiras</p>
<p>Primeira.-No non previsto no presente convenio colectivo rexerá o disposto do Real decreto lexislativo 1/1995, do 24 de marzo, texto refundido da Lei do Estatuto dos traballadores e o convenio estatal da madeira asinado o 21 de marzo de 1996 entre as centrais sindicais UGT e CC.OO. e a representación patronal CONEMAC, como dereito de directa aplicación para todas aquelas cuestións non recollidas no presente convenio provincial e que afecten ás empresas e traballadores do correspondente ámbito territorial.</p>
<p>Segunda.-As táboas retributivas para os anos 1997 e 1998 incrementaranse no IPC oficial dos últimos 12 meses precedentes ó 31 de agosto dos anos citados, ós que se lles engadirá ademais a parte correspondente á compensación por supresión da antigüidade e o rateo da paga de marzo que desaparece como tal.</p>
<p>Para 1996 o incremento salarial será do 3,7%.</p>
<p>Terceira.-O rateo da paga de marzo (10 días) supón para cada traballador a cantidade de 1.675 ptas. mensuais.</p>
<p>Cuarta.-O presente convenio axustarase ó previsto no acordo xeral da madeira mentres non sexa revogado por sentencia firme do Tribunal Supremo ou Tribunal Constitucional.</p>
<p>No suposto de que o mencionado acordo xeral da madeira fose revogado ou declarado nulo polo Tribunal Supremo ou o Tribunal Constitucional, as partes asinantes do presente convenio acordan reunirse para tratar de forma específica e dar unha solución negociada ás cantidades aboadas polas empresas en concepto de compensación da antigüidade que segundo o mencionado acordo xeral da madeira había de quedar conxelada no prazo de cinco anos.</p>
<p>Disposicións transitorias</p>
<p>Primeira.-En relación coa duración do convenio sinalada no artigo 2º do presente convenio sinálase que para efectos do incremento salarial, as partes reuniranse a primeiros de setembro co obxecto de aplica-lo IPC correspondente ó ano anterior e fixa-las táboas salariais dese ano, tendo en conta que para efectos de incremento salarial a duración do convenio será de tres anos, é dicir, ata o 31 de agosto de 1998 e nos termos que sinala a disposición adicional primeira do convenio estatal da madeira, data a partir da cal, en caso de ser denunciado o convenio, se reunirán as partes para a negociación do incremento salarial.</p>
<p>Segunda.-Os efectos económicos do presente convenio entrarán en vigor o 1 de xaneiro de 1997, polo que a pesar da duración do presente convenio e a súa vixencia desde o 1 de setembro de 1996 ata o 31 de agosto de 1997, non se devengarán atrasos de ningún tipo ata a dita data (1-1-1997). Igualmente, os atrasos derivados da negociación do presente convenio e producidos desde o 1-1-1997 serán aboados no prazo máximo de dous meses desde a publicación del no BOP.</p>
<p>Terceira.-A pesar de que a partir do presente ano 1997 e de acordo co sinalado no acordo xeral da madeira a paga de marzo ratearase mensualmente, os traballadores terán en 1997 dereito á paga de marzo devengada ó longo de 1995 e 1996, a cal se cobrará íntegra.</p>
<p>Cláusula de submisión ó AGA</p>
<p>Ante a importancia que poida te-la resolución pacífica dos conflictos laborais a elaboración dun acordo interporfesional galego sobre procedementos extraxudiciais de solución de conflictos de traballo AGA, asinado entre a Confederación de Empresarios de Galicia e as centrais sindicais UGT, CC.OO. e CIG, as partes asinantes deste convenio durante a súa vixencia, acordan someterse ás disposicións contidas no AGA nos propios termos nos que están formulados.</p>
<p>ANEXO I</p>
<p>Peón 70.390 ptas.</p>
<p>Axudante 70.390 ptas.</p>
<p>Oficial 2ª 70.390 ptas.</p>
<p>Oficial 1ª 70.390 ptas.</p>
<p>Encargado 70.390 ptas.</p>
<p>Conductor 70.390 ptas.</p>
<p>Auxiliar administrativo 70.390 ptas.</p>
<p>2752</p>

