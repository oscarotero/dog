---
date: '1997-12-17'
id: DF0A
page: 12
number: 243
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Notificación do 17 de novembro de 1997, da Delegación Provincial de Ourense,
  das providencias de apertura dos expedientes sancionadores de caza, devoltos
  polo servicio de correos ó resultaren descoñecidos os seus destinatarios
  (expediente 61/97 C).
range: Notificación
url: 'https://www.xunta.gal/dog/Publicados/1997/19971217/AnuncioDF0A_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro), de réxime xurídico das administracións</p>
<p>públicas e do procedemento administrativo común (L.R.X.P.A.), notifícaselles ós denunciados cos datos persoais e último enderezo coñecido que se sinalarán de seguida, as incoacións dos correspondentes expedientes sancionadores acordadas polo delegado provincial da Consellería de Agricultura, Gandería e Montes de Ourense, por presuntas infraccións da Lei de caza 1/1970, do 4 de abril (BOE do 6 de abril) e do seu regulamento, Decreto 506/1971, do 25 de marzo (BOE do 30 de marzo). Así mesmo, designo instructora dos expedientes a María Rosa Rodríguez Cougil, quen poderá ser obxecto de recusación en calquera momento da tramitación dos expedientes, cando concorra calquera dos supostos determinados nos artigos 28 e 29 da L.R.X.P.A.</p>
<p>Os denunciados disporán dun prazo de quince (15) días hábiles, contados a partir do seguinte ó da publicación desta notificación para examinaren os expedientes nesta delegación provincial, sita na rúa Florentino L. Cuevillas, 4 e 6 baixo, Ourense, e presentaren os descargos e documentos que consideren convenientes na súa defensa.</p>
<p>De non presentaren alegación no prazo fixado, e consonte o Art. 13 do Regulamento 1398/1993, do 4 de agosto, de procedemento para o exercicio da potestade sancionadora, este acordo de iniciación poderá ser considerado proposta de resolución para tódolos efectos.</p>
<p>Este órgano administrativo acordará a terminación do procedemento no suposto de que o interesado recoñeza a súa responsabilidade nos cargos que se lle imputan e proceda, en calquera momento anterior á resolución do procedemento e empregando os impresos normalizados que serán facilitados nas oficinas desta delegación provincial ou en calquera outra dependente da Xunta de Galicia, ó pagamento voluntario da sanción que en cada caso corresponda. Todo sen prexuízo da posibilidade que asiste a cada expedientado de formula-los recursos que establece a lexislación aplicable e vixente, e ó abeiro do Art. 8 do citado regulamento.</p>
<p>O órgano competente para resolve-los sinalados procedementos, dentro da Consellería de Agricultura, Gandería e Montes en Ourense, virá determinado polo tipo de infracción cometida, segundo o Art. 12 da L.R.X.P.A. e no Decreto 5/1987, do 14 de xaneiro, da Consellería de Agricultura, Gandería e Montes.</p>
<p>Ourense, 17 de novembro de 1997.</p>
<p>Jacobo Gómez-Orellana Rodríguez</p>
<p>Delegado provincial de Ourense</p>
<p>ANEXO</p>
<p>Nº expediente: 61/97 C.</p>
<p>Nome e apelidos do denunciado: Ángel Ramos Ramos.</p>
<p>Último enderezo coñecido: Vilariño-O Pereiro de Aguiar.</p>
<p>Feito denunciado: can incontrolado en época de veda.</p>
<p>Precepto infrinxido e sancionador: artigo 48.2.24 da Lei de caza.</p>
<p>Sanción proposta: 3.500.</p>
<p>Instructora: Mª Rosa Rodríguez Cougil.</p>
<p>9633</p>

