---
date: '1997-06-09'
id: 728A
page: 5
number: 109
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 134/1997, do 22 de maio, sobre desconcentración de competencias
  sancionadoras en materia de vivenda nos delegados provinciais da Consellería
  de Política Territorial, Obras Públicas e Vivenda.
range: Decreto
url: 'https://www.xunta.gal/dog/Publicados/1997/19970609/Anuncio728A_gl.html'
---
<p>O artigo 103.1º da Constitución elevou a desconcentración ó rango de principio inspirador da actuación administrativa.</p>
<p>A desconcentración opera como instrumento para lograr unha maior eficacia no funcionamento da Administración e como medio de acadar un maior achegamento ó administrado.</p>
<p>A Lei 13/1996, do 30 de decembro, de infraccións en materia de vivenda, establece que en defecto de procedemento específico haberá que aterse ó procedemento sancionador xeral. Na súa disposición derradeira primeira autoriza o Consello da Xunta a dictar cantas disposicións de aplicación e desenvolvemento sexan necesarias.</p>
<p>O Regulamento para o exercicio da potestade sancionadora, R.D. 1398/1993, do 4 de agosto, establece a posibilidade de desconcentración por unha disposición administrativa de carácter xeral da titularidade e o exercicio das competencias sancionadoras en órganos xerarquicamente dependentes daqueles que as teñan atribuídas.</p>
<p>O artigo 12.2º da Lei de réxime xurídico das administracións públicas e do procedemento administrativo común establece así mesmo a posibilidade de que a titularidade e o exercicio das competencias atribuídas ós órganos administrativos poidan ser desconcentradas noutros xerarquicamente dependentes daqueles.</p>
<p>A propia estructura orgánica do Instituto Galego da Vivenda e Solo (IGVS) e a organización do traballo das súas unidades administrativas fan necesaria unha desconcentración das competencias sancionadoras atribuídas na Lei de infraccións en materia de vivenda ó conselleiro e ó director xeral do IGVS, nos delegados provinciais da Consellería de Política Territorial, Obras Públicas e Vivenda.</p>
<p>En consecuencia, por proposta do conselleiro de Política Territorial, Obras Públicas e Vivenda e logo</p>
<p>de deliberación do Consello da Xunta de Galicia na súa reunión do vintedous de maio de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Desconcéntranse nos delegados provinciais da Consellería de Política Territorial, Obras Públicas e Vivenda as competencias para a imposición das sancións que, segundo a Lei 13/1996, do 30 de decembro, de infraccións en materia de vivenda, correspondan ó conselleiro de Política Territorial, Obras Públicas e Vivenda e ó director xeral do IGVS.</p>
<p>Artigo 2º</p>
<p>As resolucións dictadas en virtude de desconcentración poderán ser obxecto de recurso ordinario.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintedous de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>
<p>4340</p>

