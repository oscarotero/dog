---
date: '1997-06-09'
id: 72CA
page: 5
number: 109
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (37/1992).
range: Edicto
url: 'https://www.xunta.gal/dog/Publicados/1997/19970609/Anuncio72CA_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela,</p>
<p>Fai saber que neste xulgado do meu cargo, baixo o número 37/1992, séguense autos de executivo outros títulos, por instancia do procurador Victorino Regueiro Muñoz, en representación do Banco Pastor, S.A., contra Antonio Bouzas Ferreiro e Mª Rosa Sierra Domínguez, representados polo procurador Caamaño Queijo, sobre reclamación de cantidade,</p>
<p>actuacións nas que se acordou a venda en primeira e poxa pública, por termo de vinte días e prezo da súa valoración pericial, dos seguintes predios que se lle ten embargados ós demandados:</p>
<p>1. Monte da Luz, dedicado a monte, situado na parroquia de Dorrón, do concello de Sanxenxo, de 14 concas de superficie, igual a 7 áreas e 33 centiáreas, 60 decímetros cadrados. Linda: norte, Elvira Sanmartín; sur, Hermosinda Rodiño Pérez; leste, camiño, e oeste, camiño. Prezo de valoración 7.268.000 ptas.</p>
<p>2. Monte da Luz, situado no lugar de Outeiro, parroquia de Dorrón, concello de Sanxenxo, dedicado a monte, de 16 áreas, 97 centiáreas de superficie. Linda: norte, Jesús Otero Justo; sur, Rogelio Rodiño; leste, Cándido Sanmartín e oeste, mar. Inscrito no tomo 610, libro 106 de Sanxenxo, folio 128, predio nº 11.970 do Rexistro da Propiedade de Cambados. Prezo de valoración 3.574.000 ptas.</p>
<p>A poxa terá lugar na sala de audiencias deste xulgado, situado na rúa Viena nº 2-2º, polígono das Fontiñas o vindeiro día 9 de xullo ás 11 horas, baixo as seguintes condicións:</p>
<p>1. O tipo de remate será o que se sinala como prezo de valoración ó final da descrición de cada un dos predios, sen que se admitan ofertas que non cubran as dúas terceiras partes da devandita suma.</p>
<p>2. Para tomar parte na licitación, os licitadores deberán consignar previamente na conta de consignacións deste xulgado no BBV nº de conta 1592-17-37-92 o vinte por cento do tipo de remate.</p>
<p>3. Poderanse facer ofertas por escrito, en prego pechado, desde o anuncio da poxa ata que esta teña lugar, depositando na mesa do xulgado, xunto con aquel, o vinte por cento do tipo de remate.</p>
<p>4. Só o acredor poderá face-lo remate en calidade de cederllo a un terceiro.</p>
<p>5. Reservaranse en depósito por instancia do acredor as consignacións dos licitadores que non resultasen rematantes e que o admitan e teñan cuberto o tipo da poxa, para os efectos de que, se o primeiro adxudicatario non cumprise coa obriga, poida aprobarse o remate a favor dos que lle sigan pola orde das súas respectivas ofertas.</p>
<p>6. Os títulos de propiedade, suplidos por certificación do rexistro, atópanse de manifesto na secretaría do xulgado, debendo os licitadores conformarse con eles, sen que poidan esixir outros.</p>
<p>7. As cargas e gravames anteriores e os preferentes, se os houber, ó crédito do autor, quedarán subsistentes e sen cancelar, entendéndose que o rematante os acepta e queda subrogado na responsabilidade deles, sen destinarse para a súa extinción o prezo de remate.</p>
<p>Para o suposto de que resultase deserta a primeira poxa, sinálase para que teña lugar a segunda o vin</p>
<p>deiro día 10 de setembro, ás 11 horas, nas mesmas condicións que a primeira, salvante o tipo do remate que será do 75% da primeira; e, no caso de que resultase deserta a devandita segunda poxa, terá lugar unha terceira sen suxeición a tipo, o día 6 de outubro, ás 11 horas, rexendo para ela as restantes condicións fixadas para a segunda.</p>
<p>A presente publicación serve de notificación para os demandados no caso de que non puidese efectuarse no seu domicilio.</p>
<p>Dado en Santiago de Compostela, 6 de maio de 1997.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>4201</p>

