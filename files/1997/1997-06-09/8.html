---
date: '1997-06-09'
id: 729E
page: 5
number: 109
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Resolución do 26 de maio de 1997 pola que se establecen os criterios para a
  liquidación de estadías e servicios en centros concertados sociosanitarios na
  súa aplicación de módulos residenciais.
range: Resolución
url: 'https://www.xunta.gal/dog/Publicados/1997/19970609/Anuncio729E_gl.html'
---
<p>O artigo 79 da Lei 4/1993, do 14 de abril, de servicios sociais establece que, sen prexuízo da súa gratuidade, os usuarios dos servicios sociais participarán, na medida das súas posibilidades económicas, no</p>
<p>financiamento destes, de conformidade cos principios de solidariedade e redistribución. Ó mesmo tempo, establécense os baremos obxectivos para a súa efectividade, debendo garantir, en todo caso, a reserva a favor do usuario das cantidades necesarias para atende-los seus gastos persoais.</p>
<p>No mesmo sentido, a Orde do 7 de maio de 1997, de concertación e acreditación de centros sociosanitarios, no seu artigo 9 establece que os usuarios de longa estadía colaborarán no financiamento do módulo residencial mediante a entrega á entidade concertada do 75% dos seus ingresos líquidos mensuais, quedando excluídas do cómputo as gratificacións extraordinarias.</p>
<p>Deste xeito, a presente resolución ten por obxecto a unificación do procedemento administrativo para a liquidación de estadías e servicios nos centros sociosanitarios, en réxime de concertación coa Consellería de Sanidade e Servicios Sociais, e no referente á participación do usuario no financiamento do módulo residencial de longa estadía en centros sociosanitarios.</p>
<p>Por iso, en virtude da disposición derradeira primeira da Orde do 7 de maio de 1997, de concertación e acreditación de centros sociosanitarios, díctase a presente resolución:</p>
<p>Liquidación de estadías en centros sociosanitarios concertados coa Xunta de Galicia.</p>
<p>Primeiro.-Os usuarios de longa estadía en centros sociosanitarios, ou os seus representantes legais, desde o momento do seu internamento, participarán no financiamento do módulo residencial por estadía en centro sociosanitario concertado cunha contribución correspondente ó 75% da totalidade dos seus ingresos líquidos mensuais percibidos, exceptuando destes o importe percibido en concepto de pagas extraordinarias.</p>
<p>Nos supostos de matrimonio ou persoas unidas maritalmente que se atopen ámbolos dous na situación de internamento, realizarase unha soa liquidación conxunta a nome do titular ingresado.</p>
<p>No caso de cargas familiares, a contía do financiamento que deberá aboa-lo usuario farase de acordo coas seguintes táboas e dependendo dos ingresos líquidos mensuais destes.</p>
<table><tbody><tr><td></td></tr>
<tr><td></td></tr>
<tr><td>Ingresos
mensuais</td><td>Só</td><td>Cónxuxe a
cargo</td><td>Dúas persoas
a cargo</td><td>Tres persoas
a cargo</td><td>Catro ou
máis persoas</td></tr>
<tr><td></td></tr>
</tbody></table>
<table><tbody><tr><td>Menos de 64.505</td><td>75 %</td><td>Exento</td><td>Exento</td><td>Exento</td><td>Exento</td></tr>
<tr><td></td></tr>
<tr><td>64.505 e 100.001</td><td>75 %</td><td>2 %</td><td>Exento</td><td>Exento</td><td>Exento</td></tr>
<tr><td></td></tr>
<tr><td>100.001 e 150.001</td><td>75 %</td><td>18 %</td><td>Exento</td><td>Exento</td><td>Exento</td></tr>
<tr><td></td></tr>
<tr><td>150.001 e 200.000</td><td>75 %</td><td>24 %</td><td>7 %</td><td>Exento</td><td>Exento</td></tr>
<tr><td></td></tr>
<tr><td>200.001 e 250.001</td><td>75 %</td><td>29 %</td><td>10 %</td><td>2 %</td><td>Exento</td></tr>
<tr><td></td></tr>
<tr><td>250.001 e 300.001</td><td>75 %</td><td>32 %</td><td>13 %</td><td>5 %</td><td>Exento</td></tr>
<tr><td></td></tr>
<tr><td>Máis de 300.001</td><td>75 %</td><td>34 %</td><td>15 %</td><td>7 %</td><td>Exento</td></tr>
<tr><td></td></tr></tbody></table>
<p>Segundo.-O centro, servicio ou establecemento concertado estará obrigado a reter dos ingresos dos usuarios os importes que estes deban achegar para o financiamento dos servicios recibidos. Estes, á súa vez, serán deducidos no importe da factura mensual que o concertado elabore para o cobramento dos seus servicios atendendo ó procedemento regulamentado.</p>
<p>Cada centro deberá cubri-lo modelo achegado anexo á presente resolución remitíndollo á Dirección Provincial do Sergas.</p>
<p>A dirección provincial aboará a diferencia que resulte da contía correspondente que deberá aboa-lo usuario ata o total do custo efectivo do módulo residencial concertado.</p>
<p>Terceiro.-En períodos de ausencia do centro por permisos ou internamentos en centros hospitalarios, os usuarios aboarán o 54% da cantidade que lles correspondería de acordo cos números anteriores.</p>
<p>As ausencias temporais voluntarias de máis de 15 días producirán a alta do paciente no centro.</p>
<p>En casos excepcionais de maior tempo de ausencia, será avaliado cada caso de xeito individual polo centro sociosanitario e a Dirección Provincial do Sergas.</p>
<p>Santiago de Compostela, 26 de maio de 1997.</p>
<p>Manuel A. Silva Romero</p>
<p>Secretario xeral da Consellería de Sanidade</p>
<p>e Servicios Sociais</p>
<table><tbody><tr><td></td></tr>
<tr><td></td></tr>
<tr><td>Apelidos
e nome</td><td>DNI</td><td>Nº Benef.
ó seu cargo</td><td>Novo ingreso
residente</td><td>Días
ocupados</td><td>Días
ausencia</td><td>Clase
pensión</td><td>Ingresos
mes</td><td>Custo que aboará
o Benef.</td><td>Custo que aboará
a Ocupac.</td><td>Direc. Prov.
total/Pla./mes</td></tr>
</tbody></table>
<table><tbody><tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td></td></tr>
<tr><td>Total..........</td></tr>
<tr><td></td></tr>
<tr><td>Nº Vacantes..........</td><td>Custo que aboará a Dirección Provincial..........</td></tr>
<tr><td></td></tr>
<tr><td>Total mes..........</td></tr>
<tr><td></td></tr></tbody></table>
<p>D........................................................................... en calidade de..................................................................,</p>
<p>Certifica que os datos contidos no desagregamento que antecede son exactos e correspóndense coa realidade en cada un dos residentes relacionados, e para que conste ante a Dirección Provincial do Servicio Galego de Saúde, asina o presente documento en  a de de</p>
<p>3779</p>

