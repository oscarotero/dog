---
date: '1997-03-05'
id: 103A6
page: 1
number: 44
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 40/1997, do 20 de febreiro, polo que se declara a urxente ocupación,
  para efectos de expropiación forzosa, polo Concello de Santiago de Compostela
  (A Coruña), dos bens e dereitos necesarios para a realización das obras do
  proxecto: expropiación para a execución da conexión dos vertidos do Milladoiro
  ó colector do Sar, saneamento en Porto e Rocha Vella, ampliación de
  abastecemento de auga en Porto.
range: Decreto
url: 'https://www.xunta.gal/dog/Publicados/1997/19970305/Anuncio103A6_gl.html'
---
<p>O Concello de Santiago de Compostela, (A Coruña) en sesión celebrada o día 28 de xuño de 1996, acordou aproba-lo proxecto de expropiación para a execución da conexión dos vertidos do Milladoiro ó colector do Sar, saneamento en Porto e Rocha Vella, ampliación de abastecemento de auga en Porto e na sesión do día 27 de decembro de 1996, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitíu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 29 de xaneiro 1997, nº 1037.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a urxencia vén motivada polo compromiso do concello de poñer a disposición da Consellería de Política Territorial, Obras Públicas e Vivenda os terreos necesarios para a execución das obras, así</p>
<p>como á necesidade de executa-las obras debido ó sensible impacto contaminante dos vertidos directos ó rego de Vilar, e a través deste ó río Sar, así como dotar de saneamento ó lugar de Porto e Rocha Vella, resultando imposible nun curto período de tempo chegar a acordo coa totalidade dos propietarios, visto que, os predios que se van ocupar son ó redor de douscentos, moi pequenos, con poucos metros de afección e moitos herdeiros e copropietarios en numerosos casos enfrontados.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2 e 28.2 do Estatuto de autonomía de Galicia.</p>
<p>Na súa virtude, e por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día vinte de febreiro de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Santiago de Compostela (A Coruña) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de expropiación para a execución de conexión dos vertidos do Milladoiro ó colector do Sar, saneamento en Porto e Rocha Vella, ampliación de abastecemento de auga en Porto.</p>
<p>Santiago de Compostela, vinte de febreiro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>1408</p>

