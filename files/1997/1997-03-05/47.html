---
date: '1997-03-05'
id: 1043A
page: 1
number: 44
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 19 de febreiro de l997, da Xerencia do Hospital da Costa de
  Burela, pola que se anuncia a contratación polo sistema de concurso público e
  procedemento aberto da subministración sucesiva de marcapasos (C.P. 3/1997) e
  da subministración sucesiva de lencería e vestiario (C.P. 4/1997).
range: Resolución
url: 'https://www.xunta.gal/dog/Publicados/1997/19970305/Anuncio1043A_gl.html'
---
<p>A Dirección Xerencia do Hospital da Costa de Burela, en virtude das atribucións que lle foron delegadas conforme o establecido no artigo 7 da Orde de 22 de maio de l996 (DOG nº 111, do 6 de xuño) convoca expedientes de contratación polo sistema de concurso público e procedemento aberto de:</p>
<p>* C.P. 3/1997, subministración sucesiva de marcapasos. Orzamento: 14.800.000 (catorce millóns oitocentas mil), IVE incluído.</p>
<p>* C.P. 4/97, subministración sucesiva de lencería e vestiario. Orzamento: 7.595.000 (sete millóns cincocentas noventa e cinco mil), IVE incluído.</p>
<p>1. Prazo de execución: desde a sinatura do contrato ata o 31-12-1997 con posibilidade de prórroga por anos naturais.</p>
<p>2. Documentos de interese para os licitadores: o prego de cláusulas administrativas particulares e demais documentación complementaria poden ser solicitados no Servicio de Subministracións do Hospital da Costa, teléfono (982) 58 99 58 e fax (982) 58 99 08, durante o prazo de admisión de proposicións.</p>
<p>3. Admisión de variantes:</p>
<p>* C.P.3/1997: admítense todo tipo de propostas que supoñan unha mellora para a prestación da subministración mantendo en todo caso as condicions básicas establecidas no prego de cláusulas e no prego de prescricións técnicas.</p>
<p>* C.P. 4/1997: non se admiten.</p>
<p>4. Solvencia económica e financeira: deberá acreditarse por algún dos medios previstos no artigo 16 da Lei de contratos das administracións públicas (Lei 13/1995, do 18 de maio).</p>
<p>5. Solvencia técnica: deberá acreditarse por algún dos medios previstos no artigo 18 da Lei de contratos das administracións públicas (Lei 13/1995, do 18 de maio).</p>
<p>6. Criterios de adxudicación:</p>
<p>C.P. 3/1997:</p>
<p>Características técnicas: ata 5 puntos.</p>
<p>Prezo: ata 5 puntos.</p>
<p>Experiencia demostrada, xustificada e contrastada: ata 4 puntos.</p>
<p>Servicio e prontitude na subministración: ata 4 puntos.</p>
<p>C.P. 4/1997:</p>
<p>Prezo: ata 5 puntos.</p>
<p>Prazo de entrega: ata 4 puntos.</p>
<p>Calidade: ata 4 puntos.</p>
<p>7. Fianzas: deberá consignarse unha fianza provisional do 2% do orzamento de licitación. A devandita fianza constituirase segundo o disposto no artigo 36 da Lei 13/1995, do 18 de maio, de contratos das administracions públicas.</p>
<p>8. Clasificación: non se esixe.</p>
<p>9. Presentación da proposición: as proposicións deberanse presentar en man, en sobres pechados ou asinados polo licitador ou persoa que o represente, no rexistro do Hospital da Costa de Burela antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Hospital da Costa a remisión da oferta mediante télex ou telegrama no mesmo día.</p>
<p>10. Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital da Costa ás 11 horas do décimo primeiro día natural contado a partir do seguinte a aquel no que remate o prazo de presentación de ofertas.No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>11. Documentación que deberán aporta-los licitadores: os documentos sinalados no prego de cláusulas administrativas particulares.</p>
<p>12. Anuncios: o pagamento dos anuncios do presente concurso público será por conta dos adxudicatarios do contrato.</p>
<p>Burela, 19 de febreiro de l997.</p>
<p>Fernando Varela Noreña</p>
<p>Director xerente do Hospital da Costa de Burela</p>
<p>1546</p>

