---
date: '1997-01-31'
id: 317A
page: 1
number: 21
agency: FUNDACIÓN CENTRO DE TRANSFUSIÓN DE GALICIA
section: VI. ANUNCIOS
title: >-
  Anuncio do 29 de xaneiro de 1997 polo que se publica a convocatoria dos
  aspirantes a contratacións temporais da Fundación Centro de Transfusión de
  Galicia.
range: Anuncio
url: 'https://www.xunta.gal/dog/Publicados/1997/19970131/Anuncio317A_gl.html'
---
<p>Con data do 20 de novembro de 1996 publicouse no Diario Oficial de Galicia a Lei 10/1996, do 5 de novembro, de actuacións de entes e empresas nas que ten participación maioritaria a Xunta de Galicia en materia de persoal e contratación; no apartado 2º do artigo 7 de dita lei establécese que</p>
<p>as entidades ás que se refire o artigo 1 poderán acollerse para a contratación de persoal laboral temporal a un sistema de listas previo por categorías. As listas confeccionaranse, tralo pertinente anuncio público, de conformidade co baremo aprobado pola entidade respectiva.</p>
<p>Segundo o disposto no apartado 2º do artigo 7 da dita lei e no acordo do Padroado da fundación, do 23 de decembro de 1996, convócanse os aspirantes interesados en presenta-la súa solicitude de inscrición nas listas que se confeccionen en aplicación del co fin de que, no prazo máximo dun mes a partir do día seguinte ó da publicación desta convocatoria no Diario Oficial de Galicia, formulen a súa solicitude no modelo normalizado que lles será facilitado pola fundación, xuntando a ela os xustificantes dos méritos alegados. A presentación das solicitudes poderase facer no Centro de Transfusión de Galicia en horario de 9 a 17 horas.</p>
<p>Os interesados poderán recolle-las bases da convocatoria e o modelo de solicitude no Centro de Transfusión de Galicia, Avd. Monte da Condesa, s/n, 15706 Santiago de Compostela. Poderán solicitar información no teléfono 26 90 95 de 9 a 15 horas.</p>
<p>Só se valorarán os méritos acadados ata o día anterior á data de publciación no DOG desta convocatoria.</p>
<p>Santiago de Compostela, 29 de xaneiro de 1997.</p>
<p>Roberto García de Villaescusa Collazo</p>
<p>Director técnico da Fundación Centro de</p>
<p>Transfusión de Galicia</p>
<p>642</p>

