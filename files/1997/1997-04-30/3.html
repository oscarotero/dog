---
date: '1997-04-30'
id: 5D0A
page: 3
number: 82
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de abril de 1997 pola que se autoriza definitivamente a apertura e
  funcionamento do centro privado de educación especial Unidade de Diagnóstico e
  Tratamento de Nenos Autistas e Psicóticos das Pontes de García Rodríguez.
range: Orde
url: 'https://www.xunta.gal/dog/Publicados/1997/19970430/Anuncio5D0A_gl.html'
---
<p>Examinado o expediente incoado pola titularidade do centro privado de educación especial Unidade de Diagnóstico e Tratamento de Nenos Autistas e Psicóticos das Pontes de García Rodríguez en solicitude de autorización definitiva para a apertura e funcionamento do dito centro.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes da Unidade Técnica e Inspección Educativa.</p>
<p>Vistos o Real decreto 334/1985, do 6 de marzo, de ordenación da educación especial (BOE do 16), a Orde ministerial do 30 de xaneiro de 1986 (BOE do 4 de febreiro), o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitarias (BOE do 26), o Decreto 320/1996, do 26 de xullo (DOG do 6 de agosto), o Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias (DOG do 22) e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Concede-la autorización definitiva, para a súa apertura e funcionamento, ó centro privado de educación especial Unidade de Diagnóstico e Tratamento de Nenos Autistas e Psicóticos das Pontes de García Rodríguez, segundo os datos que no anexo se relacionan.</p>
<p>Santiago de Compostela, 17 de abril de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Municipio: As Pontes de García Rodríguez.</p>
<p>Localidade: As Pontes de García Rodríguez.</p>
<p>Enderezo: Rúa dos Covelos, s/n.</p>
<p>Denominación específica: Unidade de Diagnóstico e Tratamento de Nenos Autistas e Psicóticos.</p>
<p>Titular: Asociación de Padres de Niños Autistas y Psicóticos de la Provincia de A Coruña.</p>
<p>Ensinanzas que se autorizan: educación especial.</p>
<p>Número de unidades: 1 de autistas.</p>
<p>3129</p>

