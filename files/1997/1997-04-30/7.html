---
date: '1997-04-30'
id: 5D1A
page: 3
number: 82
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 7 de abril de 1997 pola que se modifica a do 2 de xaneiro de 1997,
  pola que se fixan as tarifas e prezos en servicios de xuventude nas
  instalacións xuvenís para o ano 1997.
range: Orde
url: 'https://www.xunta.gal/dog/Publicados/1997/19970430/Anuncio5D1A_gl.html'
---
<p>Coa finalidade de establecer medidas orientadas a favorecer na medida do posible a figura da familia numerosa, parece oportuno recoller na orde pola que se regulan tarifas e prezos en servicios de xuventude nas instalacións xuvenís para o ano 1997 algún tipo de vantaxe neste sentido.</p>
<p>Por iso,</p>
<p>DISPOÑO:</p>
<p>Artigo único.-Engádese un apartado 5 ó artigo único da Orde do 2 de xaneiro de 1997 pola que se fixan as tarifas e prezos en servicios de xuventude nas instalacións xuvenís para o ano 1997, coa seguinte redacción:</p>
<p>«5. Os membros de familias que teñan o título de familia numerosa terán un desconto do 50% sobre as tarifas recollidas no apartado B (actividades promovidas pola Dirección Xeral de Xuventude) do anexo desta orde.</p>
<p>Para estes efectos, o beneficiario do desconto deberá presentar, xunto coa documentación que proceda en cada caso, unha fotocopia do título de familia numerosa onde figure».</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 7 de abril de 1997.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>3172</p>

