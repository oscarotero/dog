---
date: '1997-10-28'
id: BD1A
page: 10
number: 208
agency: 'CONSELLERÍA DE AGRICULTURA, GANDERÍA E MONTES'
section: IV. OPOSICIÓNS E CONCURSOS
title: >-
  Orde do 14 de outubro de 1997 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Agricultura, Gandería e Montes, anunciado pola Orde do 4 de
  setembro de 1997.
range: Orde
url: 'https://www.xunta.gal/dog/Publicados/1997/19971028/AnuncioBD1A_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Agricultura, Gandería e Montes pola Orde do 4 de setembro de 1997 (DOG nº 179, do 17 de setembro de 1997), en uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15º 4 e de conformidade co disposto no artigo 27º 2 da referida lei, e na disposición sexta da dita orde, e demais normativa vixente, esta consellería,</p>
<p>ACORDA:</p>
<p>Primeiro.-Resolve-la citada convocatoria conforme se sinala no anexo desta orde, adxudicando destino, no posto de traballo que se indica, ó funcionario que se cita.</p>
<p>Segundo.-O cesamento no actual destino do funcionario que obteña praza producirase no prazo de tres días contados a partir do seguinte ó da data da publicación desta orde no Diario Oficial de Galicia. A toma de posesión da praza adxudicada deberase realizar no prazo dos tres días seguintes ó do cesamento, se se trata da mesma localidade na que actualmente presta os seus servicios o funcionario, ou no prazo dun mes, tratándose de distinta localidade, conforme o establecido no artigo 14º do Real decreto 93/1991, do 20 de marzo.</p>
<p>Terceiro.-A xefatura de persoal do centro no que cause baixa o funcionario, así como o daquel no que obteña praza, consignarán no título administrativo, dentro do prazo sinalado no punto anterior, as dilixencias de cesamento e de toma de posesión, respectivamente, e efectuaranse acto seguido os trámites necesarios para a entrada en nómina, conforme dispón a orde da Consellería da Presidencia e Administración Pública, do 28 de novembro de 1983.</p>
<p>Trasladaranse as dilixencias efectuadas, mediante copia á Dirección Xeral da Función Pública da Consellería da Presidencia e Administración Pública.</p>
<p>Cuarto.-Contra esta orde poderase interpoñer recurso contencioso-administrativo nos termos e prazos sinalados na Lei reguladora da xurisdicción</p>
<p>contencioso-administrativa, logo da comunicación a esta consellería conforme o previsto no artigo 110º 3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 14 de outubro de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO</p>
<p>Nº R.P.: A06AG009711942.</p>
<p>Grupo: A.</p>
<p>Apelidos e nome: Díaz Cano, Manuel.</p>
<p>Posto de traballo: Subdirección Xeral de Sanidade e Producción Animal e Vexetal.</p>
<p>Nivel: 30.</p>
<p>Localidade: Santiago de Compostela.</p>
<p>Dependencia: Dirección Xeral de Producción Agropecuaria e Industrias Agroalimentarias.</p>
<p>8156</p>

