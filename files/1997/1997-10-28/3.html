---
date: '1997-10-28'
id: BD12
page: 10
number: 208
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 20 de outubro de 1997 pola que se convocan unhas xornadas de
  estudio sobre a responsabilidade patrimonial das administracións públicas e do
  persoal ó seu servicio.
range: Resolución
url: 'https://www.xunta.gal/dog/Publicados/1997/19971028/AnuncioBD12_gl.html'
---
<p>A Escola Galega de Administración Pública organiza unhas xornadas de estudio sobre a responsabilidade patrimonial das administracións públicas e do persoal ó seu servicio, conforme as seguintes bases:</p>
<p>1. Obxectivos.</p>
<p>Potencia-los coñecementos dos participantes sobre o novo sistema introducido pola Lei 30/1992, do 26 de novembro, de réxime xurídico das administracións públicas e do procedemento administrativo común, en materia de responsabilidade das administracións públicas e do persoal ó seu servicio, con especial incidencia na responsabilidade derivada do funcionamento da Administración sanitaria, de xustiza e educativa.</p>
<p>Trataranse estos temas:</p>
<p>-Responsabilidade patrimonial da Administración pública: principios e procedementos.</p>
<p>-Responsabilidade das autoridades e persoal ó servicio das administracións públicas.</p>
<p>-A responsabilidade civil da Administración no Código Penal.</p>
<p>-Responsabilidade polo funcionamento anormal da Administración de xustiza.</p>
<p>-Responsabilidade patrimonial e Administración sanitaria: presupostos e xurisdicción competente.</p>
<p>-Responsabilidade dos centros docentes públicos e do profesorado por danos causados ós seus alumnos.</p>
<p>-A responsabilidade da Administración e medio ambiente.</p>
<p>3. Destinatarios.</p>
<p>Funcionarios da Administración de xustiza e da Administración estatal, autonómica e local: profesionais do dereito, docentes universitarios, xuristas e interesados en xeral.</p>
<p>4. Lugar e datas.</p>
<p>As xornadas convocadas terán lugar os días 10 e 11 de novembro no salón de actos da Escola Galega de Administración Pública, rúa de Madrid, 2-4, polígono das Fontiñas, en Santiago de Compostela.</p>
<p>A dita actividade abrirase o luns, día 10 de novembro, e rematará o martes día 11.</p>
<p>5. Inscrición.</p>
<p>-Prazo: remata o mércores, día 6 de novembro de 1997.</p>
<p>-Lugar de presentación: no rexistro xeral da Egap (polígono das Fontiñas, rúa de Madrid, 2-4, 15707 Santiago de Compostela). Tfno.: 54 60 40. Fax: 54 63 37.</p>
<p>-Forma: as solicitudes de inscrición faranse por escrito, no modelo oficial que figura o final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, a partir do día 6 de novembro, por teléfono de 10.30 a 14.45 horas, o seguinte número: (981) 54 62 39.</p>
<p>6. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a estas, e expresarase neste documento a natureza da actividade e as datas da súa realización.</p>
<p>Santiago de Compostela, 20 de outubro de 1997.</p>
<p>Domingo Bello Janeiro</p>
<p>Director da Escola galega de Administración Pública</p>
<p>8094</p>

