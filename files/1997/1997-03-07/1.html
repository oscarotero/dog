---
date: '1997-03-07'
id: 416E
page: 2062
number: 46
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 31 de xaneiro de 1997 pola que se aproban as bases que rexerán o
  concurso público de catro bolsas de colaboración en proxectos de investigación
  sobre terminoloxía científico-técnica que se van desenvolver no Centro de
  Investigacións Ramón Piñeiro, e se anuncia a súa convocatoria.
range: Orde
url: 'https://www.xunta.gal/dog/Publicados/1997/19970307/Anuncio416E_gl.html'
---
<p>O artigo 1 do Decreto 346/1996, do 13 de setembro, en harmonía co artigo 27 de Estatuto de autonomía para Galicia, establece a competencia da Consellería de Educación e Ordenación Universitaria para a promoción e ensino da lingua galega e o fomento da investigación.</p>
<p>A disposición adicional da Lei 3/1983, do 15 de xuño, de normalización lingüística, considera como criterio de autoridade o que estableza a Real Academia Galega nas «cuestións relativas á normativa, actualización e uso correcto da lingua galega».</p>
<p>Neste sentido, o Consello da Xunta de Galicia, na súa reunión do día trinta e un de outubro de mil novecentos noventa e seis, acordou autoriza-la sinatura dun convenio de colaboración, de carácter plurianual, entre a Consellería de Educación e Ordenación Universitaria e a Real Academia Galega, polo que se crea, no seo do Seminario de Lexicografía da Real Academia Galega e do Centro de Investigacións Ramón Piñeiro, da Consellería de Educación e Ordenación Universitaria, o Servicio de Terminoloxía Científico-Técnica, que ten como cometido o estudio, revisión e difusión da terminoloxía en lingua galega nos diferentes eidos da ciencia e da tecnoloxía.</p>
<p>Dentro do plan de actividades da Consellería de Educación e Ordenación Universitaria para 1997 figura a convocatoria pública de bolsas de investigación para realizar proxectos concretos sobre terminoloxía científico-técnica, no Centro de Investigacións Ramón Piñeiro, dando así cumprimento ó estipulado no convenio mencionado no parágrafo anterior.</p>
<p>O seu outorgamento enmárcase dentro das funcións atribuídas á Consellería de Educación e Ordenación Universitaria no artigo 3 do Decreto 25/1993, do 11 de febreiro (DOG nº 34, do 19 de febreiro) de creación e posta en funcionamento do Centro de Investigacións Ramón Piñeiro.</p>
<p>Na súa virtude, apróbanse as seguintes,</p>
<p>BASES:</p>
<p>Primeira.-Obxecto.</p>
<p>O concurso ten por obxecto a adxudicación de catro bolsas de colaboración en proxectos de investigación sobre terminoloxía científico-técnica, que desenvolverán no Centro de InvestigaciónsRamón Piñeiro.</p>
<p>Segunda.-Contía das bolsas.</p>
<p>O importe das bolsas incluirá:</p>
<p>-Unha asignación mensual de 122.000 pesetas, coa retención fiscal que corresponda, que será incompatible con calquera outra axuda ou actividade remunerada.</p>
<p>-Seguro de asistencia médica e seguro combinado de accidentes.</p>
<p>O gasto que se proxecta, por unha contía máxima total de 5.000.000 de etas, será financiado con cargo á partida orzamentaria 07.06.353F.640.0, correspondente ós orzamentos xerais da Comunidade Autónoma de Galicia para o ano 1997, segundo a estipulación quinta do convenio de carácter plurianual, asinado entre a Consellería de Educación e Ordenación Universitaria e a Real Academia Galega, polo que se crea o Servicio de Terminoloxía Científico-Técnica.</p>
<p>Terceira.-Duración.</p>
<p>O período de desfrute das bolsas será ata o 31 de decembro de 1997.</p>
<p>A data de incorporación ó centro será dentro dos dez días seguintes ó da notificación da adxudicación. O bolseiro que non se incorpore no prazo establecido perderá os dereitos inherentes á bolsa concedida, salvo causa xustificada de atraso apreciada polo coordinador científico do Centro de Investigacións Ramón Piñeiro.</p>
<p>Por resolución da Dirección Xeral de Política Lingüística, as bolsas poderanse prorrogar anualmente, ata un máximo de tres anos, incluído o ano da concesión, á vista do traballo realizado polo bolseiro, sempre que o permitan as dispoñibilidades orzamentarias. No suposto de prórroga, a dotación económica poderá incrementarse de acordo co índice de prezos ó consumo que se estableza para cada ano.</p>
<p>Cuarta.-Requisitos.</p>
<p>a) Posuí-la nacionalidade española ou ser nacional dun país membro da Unión Europea.</p>
<p>b) Estar en posesión do título de licenciado en filoloxía.</p>
<p>c) Acreditar coñecemento da lingua galega no nivel de perfeccionamento.</p>
<p>d) Non ter sido separado do servicio de ningunha Administración ou institución como consecuencia de expediente disciplinario.</p>
<p>e) Coñecemento de informática, particularmente en procesador de textos e bases de datos.</p>
<p>f) Valoranse a experiencia e coñecementos acreditados en terminoloxía e lexicografía.</p>
<p>g) Valorarase ter coñecemento doutras linguas.</p>
<p>Quinta.-Solicitudes.</p>
<p>As solicitudes, no modelo que se adxunta como anexo, irán dirixidas ó coordinador-científico do Centro de Investigacións Ramón Piñeiro e entregaranse na sede deste (estrada Santiago-Noia, km 3 - A Barcia, 15896 Santiago de Compostela), ou ben en calquera dos centros previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de solicitudes será de vinte días naturais contados a partir do seguinte ó da publicación da presente convocatoria no DOG, acompañadas da documentación seguinte:</p>
<p>-Certificación académica persoal completa.</p>
<p>-Currículum vitae, acompañado de cantos documentos poidan avalalo.</p>
<p>-Acreditación de coñecemento da lingua galega a nivel perfeccionamento.</p>
<p>-Fotocopia do DNI ou pasaporte.</p>
<p>-Declaración xurada na que se compromete a renunciar, se fose seleccionado, á percepción doutras remuneracións, bolsas ou axudas, e tamén de non ter sido separado do servicio de ningunha Administración nin institución pública como consecuencia de expediente disciplinario.</p>
<p>Tódolos documentos deberán ser orixinais ou copias cotexadas con eles.</p>
<p>Sexta.-Selección.</p>
<p>A selección dos candidatos será realizada por unha comisión presidida polo coordinador-ientífico do Centro de Investigacións Ramón Piñeiro e composta por tres vocais propostos por aquel e nomeados polo director xeral de Política Lingüística. Actuará como secretario o scretario do centro.</p>
<p>Ademais do exame da documentación presentada, a comisión poderá convoca-lo solicitantes a unha entrevista persoal.</p>
<p>A comisión non valorará aqueles méritos alegados polos solicitantes nas súas instancias que non estean acreditados documentalmente. O presidente da comisión proporálle ó director xeral de Política Lingüística a relación de candidatos seleccionados para o seu nomeamento.</p>
<p>Sétima.-Obrigas.</p>
<p>Os bolseiros permanecerán no Centro de Investigacións Ramón Piñeiro, en horario habitual de xornada de mañá ou tarde.</p>
<p>O incumprimento por parte do bolseiro dalgunha das condicións recollidas nas presentes bases suporá a perda da bolsa concedida e, de se-lo caso, o reintegro das cantidades xa cobradas.</p>
<p>A condición de bolseiro non dará lugar a relación laboral nin administrativa coa Xunta de Galicia.</p>
<p>Oitava.-A convocatoria, as súas bases e todos cantos actos administrativos se deriven dela, poderán ser impugnados polos interesados nos casos e na forma establecidos na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Novena.-Pagamento da bolsa.</p>
<p>O pagamento da bolsa realizarase mensualmente, logo do informe do responsable do Servicio de Terminoloxía Científico-Técnica, co visto e prace do coordinador científico do centro, sempre que os traballos se desenvolvan con normalidade e de acordo coas bases establecidas.</p>
<p>Disposicións derradeiras</p>
<p>Primeira.-Facúltase o director xeral de Política Lingüística para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.- A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 31 de xaneiro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>1578</p>

