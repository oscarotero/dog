---
date: '1997-03-07'
id: 418E
page: 2083
number: 46
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 5 de febreiro de 1997 pola que se convoca a VIII Mostra Galega de
  Coros Polifónicos-Xuventude 97.
range: Orde
url: 'https://www.xunta.gal/dog/Publicados/1997/19970307/Anuncio418E_gl.html'
---
<p>O Real decreto 2434/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de cultura, especifica no seu anexo I.B.3.h que aquela asume as competencias de promoción e organización de actividades de animación sociocultural no ámbito artístico, artesanal, turístico e de aire libre, dirixidas ós sectores da xuventude, infancia, terceira idade e sectores marxinados.</p>
<p>Neste marco competencial, o ámbito cultural e artístico no que respecta á xuventude é compartido conxuntamente polas consellerías de Familia, Muller e Xuventude, que, a través da Dirección Xeral de Xuventude desenvolve o programa «Fomento da acti</p>
<p>vidade xuvenil», que ten entre os seus obxectivos básicos promociona-la actividade cultural e artística entre a nosa xuventude, e a Consellería de Cultura e Comunicación Social, a través da súa Dirección Xeral de Cultura, que ten, entre outras funcións, a de colaborar no desenvolvemento do teatro, a danza, as artes líricas e a imaxe, así como a promoción das artes plásticas e populares, de acordo co Decreto 2/1994, do 13 de xaneiro, e o Decreto 256/1996, do 20 de xuño, polos que, respectivamente, se establece a estructura orgánica de cada unha das ditas consellerías.</p>
<p>Polo exposto, a Consellería de Familia, Muller e Xuventude, consciente da importancia que ten facilitar vías polas que poida manifestarse a actividade e inquedanza artística individual e colectiva da xuventude galega, e contando coa colaboración da Consellería de Cultura e Comunicación Social, dada a natureza das actividades que se van realizar, con</p>
<p>voca unha serie de certames, concursos e mostras que abranguen un amplo abano de manifestacións de carácter artístico e artesanal e que constitúen o programa Certames e Mostras Xuventude 97.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>A Conselleria de Familia, Muller e Xuventude convoca a VIII Mostra Galega de Coros Polifónicos Xuventude 97, segundo as bases que se establecen no anexo I desta orde, onde se regulan os aspectos relativos á participación, condicións xerais que van rexer na respectiva convocatoria, inscricións, desenvolvemento, premios e xurado.</p>
<p>Artigo 2º</p>
<p>A mostra obxecto da presente convocatoria desenvolverase a través das delegacións provinciais da Consellería de Familia, Muller e Xuventude coa colaboración das delegacións provinciais da Consellería de Cultura e Comunicación Social.</p>
<p>Artígo 3º</p>
<p>As actividades que leven consigo o desenvolvemento desta mostra serán custeadas con cargo á aplicación orzamentaria 14.03.355B.640.1 dos orzamentos xerais da Comunidade Autónoma de Galicia para 1997.</p>
<p>Disposicións derradeiras</p>
<p>Primera.-Facúltase o director xeral de Xuventude para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de febreiro de 1997.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO I</p>
<p>VIII Mostra Galega de Coros</p>
<p>Polifónicos-Xuventude 97</p>
<p>I.-Participantes.</p>
<p>Tódolos grupos ou coros que o soliciten, formados por mozos galegos ou residentes en Galicia, cun máximo de 40 compoñentes.</p>
<p>II.-Condicións xerais.</p>
<p>1.-A mostra terá cáracter convivencial e non competitivo.</p>
<p>2.-Os compoñentes dos coros terán entre 15 e 30 anos cumpridos no ano 1997. Soamente poderán pasar estas idades o 10% dos compoñentes totais do coro.</p>
<p>3.-Os temas presentados serán tres e terán que respectarse na actuación da fase final, no caso de que se acceda a ela. Enviaranse nunha cinta casete</p>
<p>ou casetes indicando os títulos dentro dun sobre pechado. No exterior do sobre deberá figura-lo lema do grupo e os títulos dos temas.</p>
<p>4.-Noutro sobre pechado presentarase o boletín de inscrición que se indica no anexo III xunto cunha fotocopia do DNI por ámbalas dúas caras de cada un dos compoñentes do coro, debendo figurar no seu exterior o lema do grupo.</p>
<p>5.-A Dirección Xeral de Xuventude reserva para si o dereito de editar ou difundi-las obras musicais que sexan seleccionadas para a fase final.</p>
<p>III.-Inscricións.</p>
<p>As solicitudes deberán formularse no impreso normalizado que se indica no anexo II, e dirixiranse ó director xeral de Xuventude.</p>
<p>Os grupos ou coros deberán presenta-las solicitudes xunto cos sobres pechados no Servicio de Xuventude da Delegación Provincial da Consellería de Familia, Muller e Xuventude da provincia na que residan habitualmente, que pode ser en: r/ Ronda de Fingoi, s/n -27002 Lugo; Avda. da Habana, 81-baixo 32004 Ourense; r/ Durán Loriga, 9-1º 15003 A Coruña; r/ Mª Berdiales 20-entresollado 36203 Vigo; e r/ Benito Corbal 47-2º, 36001 Pontevedra, ou enviarano por correo certificado antes do día 5 de abril 1997.</p>
<p>IV.-Organización.</p>
<p>A Delegación Provincial da Consellería de Familia, Muller e Xuventude de Pontevedra supervisará a presente mostra.</p>
<p>V.-Desenvolvemento.</p>
<p>O xurado seleccionará os grupos ou coros que considere de máis calidade, ata un máximo de seis. Para actuar na fase final cada grupo dispón dun tempo máximo de 15 minutos. A fase final terá lugar no Auditorio Municipal de Ponteareas, o 25 de abril de 1997.</p>
<p>VI.-Premios.</p>
<p>Establécense os premios e axudas seguintes:</p>
<p>Premios: 60.000 pesetas, trofeo e diploma para cada un dos seis coros seleccionados para a fase final.</p>
<p>Axudas: os gastos de transporte e manutención serán por conta da organización.</p>
<p>A organización convidará a unha cea de convivencia ós finalistas o día da fase final.</p>
<p>VII.-Xurado.</p>
<p>Será nomeado polo director xeral de Xuventude e polo director xeral de Promoción Cultural, estará composto por persoas cualificadas no campo da polifonía, recaendo a secretaría nun funcionario da Delegación Provincial da Consellería de Familia, Muller e Xuventude de Pontevedra. A decisión do xurado será irrecorrible.</p>
<p>1581</p>

