---
date: '1997-11-26'
id: D0BE
page: 11
number: 229
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 5 de novembro de 1997 pola que se convoca concurso público para
  a provisión de diversas prazas de corpos docentes universitarios (89 a
  102/1997).
range: Resolución
url: 'https://www.xunta.gal/dog/Publicados/1997/19971126/AnuncioD0BE_gl.html'
---
<p>De conformidade co establecido no título quinto da Lei 11/1983, do 25 de agosto, e o artigo 2.4º do Real decreto 1888/1984, do 26 de setembro, este rectorado resolveu convocar concurso para as prazas que se relacionan no anexo I da presente resolución, conforme as seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); Real decreto 1888/1984, do 26 de setembro (BOE do 26 de outubro), modificado parcialmente polo Real decreto 1427/1986, do 13 de xuño (BOE do 11 de xullo); Orde do 28 de decembro de 1984 (BOE do 16 de xaneiro de 1985), e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós citados concursos requírense os seguintes requisitos xerais:</p>
<p>a) Ser español. Non obstante, poderán participar en idénticas condicións cós españois:</p>
<p>-Os nacionais dos demais estados membros da Unión Europea, logo de acreditaren a nacionalidade consonte o disposto na Lei 17/1993, do 23 de decembro (BOE do 24), sobre o acceso a determinados sectores da función pública dos nacionais dos demais estados membros da Unión Europea e demais normativa de desenvolvemento.</p>
<p>-Trala acreditación, os nacionais daqueles estados ós que, en virtude de tratados internacionais subscritos pola Unión Europea e ratificados por España, lles sexa aplicable a libre circulación de traballa</p>
<p>dores nos termos en que esta está definida no Tratado Constitutivo da Unión Europea.</p>
<p>b) Ter cumpridos dezaoito anos e non ter cumpridos os setenta anos de idade.</p>
<p>c) Non ter sido separado, por expediente disciplinario, do servicio da Administración do Estado ou da Administración autonóma, institucional ou local, nin atoparse inhabilitado para o exercicio de funcións públicas.</p>
<p>d) Non padecer enfermidade nin defecto físico ou psíquico que impida o desenvolvemento das funcións correspondentes a profesor de universidade.</p>
<p>Terceira.-Deberán reunir, ademais, as condicións específicas que se sinalan no artigo 4.1º do Real decreto 1888/1984, do 26 de setembro, segundo a categoría da praza, e, de se-lo caso, titulación suficiente debidamente recoñecida polo Ministerio de Educación e Ciencia para o exercicio profesional en España como profesor universitario.</p>
<p>Cando, estando en posesión do título de doutor, se concorra a prazas de catedrático de universidade, conforme o previsto no artigo 4.1º c), do Real decreto 1888/1984, do 26 de setembro, e non se pertenza a ningún dos corpos que nel se sinalan, os interesados deberán acreditar que foron eximidos de tales requisitos dentro do prazo fixado para solicita-la participación no concurso.</p>
<p>Non poderá concursar a prazas de profesor titular de universidade quen estivese contratado durante máis de dous anos como axudante desta universidade, coas excepcións previstas no artigo 37.4º da Lei 11/1983, do 25 de agosto (BOE do 1 de setembro), de reforma universitaria.</p>
<p>Cuarta.-Quen desexen tomar parte no concurso remitiralle a correspondente solicitude ó rector da Universidade de Vigo, por calquera dos procedementos establecidos na Lei 30/1992, do 26 de novembro (BOE do 27), de réxime xurídico das administracións públicas e do procedemento administrativo común, no prazo de vinte días hábiles a partir do día seguinte a aquel no que teña lugar a publicación desta convocatoria no Boletín Oficial del Estado mediante instancia, segundo o modelo do anexo II debidamente cuberto, xunto cos documentos que acrediten reuni-los requisitos para participar no concurso. A concorrencia dos ditos requisitos deberá estar referida sempre a unha data anterior á de expiración do prazo fixado para solicita-la participación no concurso.</p>
<p>Os aspirantes deberán xustificar ter aboadas 9.180 ptas. en concepto de inscrición na conta da Universidade de Vigo, outros ingresos, nº 0040225994 de Caixavigo (oficina principal, rúa García Barbón, 1-3) epígrafe -outros ingresos-, achegando coa súa solicitue resagardo acreditativo do ingreso realizado que fai referencia a esta convocatoria.</p>
<p>Quinta.-Finalizado o prazo de presentación de solicitudes, o rector da Universidade de Vigo, por calquera dos procedementos establecidos na Lei de réxime xurídico das administracións públicas e do procedemento administrativo común, remitiralles a tódolos aspirantes relación completa de admitidos e excluídos, con indicación das causas da exclusión. Contra a dita resolución os interesados poderán presentar unha reclamación perante o rector no prazo de quince días hábiles contados desde o seguinte ó da notificación da relación de admitidos e excluídos.</p>
<p>Sexta.-O presidente da comisión, dentro do prazo habilitado regulamentariamente para a súa constitución, dictará unha resolución que lles deberá ser notificada a tódolos interesados cunha antelación mínima de 15 días naturais respecto da data do acto para o que se cita, convocando a:</p>
<p>a) Tódolos membros titulares da comisión e, se é o caso, os suplentes necesarios para efectua-lo acto de constitución daquela.</p>
<p>b) Tódolos aspirantes admitidos para participar no concurso, para realiza-lo acto de presentación dos concursantes e, con sinalamento do día, a hora e lugar de celebración do dito acto.</p>
<p>Sétima.-No acto de presentación os concursantes entregaranlle ó presidente da comisión a documentación sinalada nos artigos 9 e 10 do Real decreto 1888/1984, do 26 de setembro, modificado polo Real decreto 1427/1986, do 13 de xuño, segundo se trate de concurso ou concurso de méritos.</p>
<p>Oitava.-Os candidatos propostos para a provisión das prazas deberán presentar na secretaría xeral da universidade, no prazo dos quince días hábiles seguintes ó de conclusión da actuación da comisión, por calquera dos medios sinalados no artigo 38.4º da Lei de réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia do documento nacional de identidade, ou documento equivalente de ser nacional dun Estado membro da Unión Europea.</p>
<p>b) Certificación médica oficial de non padecer enfermidade nin defecto físico ou psíquico que impida o desempeño das funcións correspondentes a profesor de universidade.</p>
<p>c) Declaración xurada de que non ter sido separado de ningunha Administración pública en virtude de expediente disciplinario e non atoparse inhabilitado para o acceso e exercicio da función pública.</p>
<p>Os que tiveren a condición de funcionarios públicos de carreira estarán exentos de xustifica-los ditos documentos e requisitos, e deberán presentar certificación do ministerio ou organismo do que depen</p>
<p>dan, acreditativa da súa condición de funcionarios e cantas circunstancias consten na folla de servicios.</p>
<p>Vigo, 5 de novembro de 1997.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>ANEXO I</p>
<p>Número de prazas: 1.</p>
<p>Praza número: 89/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: bioloxía celular.</p>
<p>Departamento ó que está adscrita: Bioloxía Funcional e Ciencia da Saúde.</p>
<p>Actividades que realizará quen obteña a praza: docencia en citoloxía e histoloxía vexetal e animal.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 90/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: bioloxía vexetal.</p>
<p>Departamento ó que está adscrita: Bioloxía Vexetal e Ciencias do Solo.</p>
<p>Actividades que realizará quen obteña a praza: docencia en fisioloxía vexetal I e II.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 91/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: bioquímica e bioloxía molecular.</p>
<p>Departamento ó que está adscrita: Bioquímica, Xenética e Inmunoloxía.</p>
<p>Actividades que realizará quen obteña a praza: docencia en química e bioquímica dos alimentos. Aplicación das encimas nas industrias alimentarias.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 92/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: química física.</p>
<p>Departamento ó que está adscrita: Química Física e Química Orgánica.</p>
<p>Actividades que realizará quen obteña a praza: docencia en materias da área.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 93/1997.</p>
<p>Corpo o que pertece a praza: profesores titulares de universidade.</p>
<p>Área de coñecemento á que corresponde: química inorgánica.</p>
<p>Departamento ó que está adscrita: Química Inorgánica.</p>
<p>Actividades que realizará quen obteña a praza: docencia en química inorgánica.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 94/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: lingüística xeral.</p>
<p>Departamento ó que está adscrita: Traducción, Lingüística e Teoría da Literatura.</p>
<p>Actividades que realizará quen obteña a praza: docencia lingüística.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 95/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: enxeñería mecáncia.</p>
<p>Departamento ó que está adscrita: Enxeñería Mecánica, Máquinas e Motores Térmicos e Fluídos.</p>
<p>Actividades que realizará quen obteña a praza: docencia en materias da área.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 96/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: máquinas e motores térmicos.</p>
<p>Departamento ó que está adscrita: Enxeñería Mecáncia, Máquinas e Motores Términcos e Fluídos.</p>
<p>Actividades que realizará quen obteña a praza: docencia en calor e frío industrial II na titulación de enxeñeiro industrial. Xeradores e motores térmicos I na titulación de minas, termotecnia na E.T. forestal.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 97/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: teoría do sinal e comunicacións.</p>
<p>Departamento ó que está adscrita: Tecnoloxía das Comunicacións.</p>
<p>Actividades que realizará quen obteña a praza: docencia en sinais e sistemas discretos procesados de voz e audio.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 98/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: comunicación audiovisual e publicidade.</p>
<p>Departamento ó que está adscrita: Psicoloxía Evolutiva e Comunicación.</p>
<p>Actividades que realizará quen obteña a praza: docencia en teoría e técnica cinematográfica.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 99/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: periodismo.</p>
<p>Departamento ó que está adscrita: Psicoloxía Evolutiva e Comunicación.</p>
<p>Actividades que realizará quen obteña a praza: docencia e teoría e técnica da comunicación radiofónica. Redacción e locución nos medios audiovisuais.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 100/1997.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: fisioterapia.</p>
<p>Departamento ó que está adscrita: Bioloxía Funcional e Ciencia da Saúde.</p>
<p>Actividades que realizará quen obteña a praza: docencia en fisioterapia I e II.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 101/1997.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: expresión gráfica na enxeñería.</p>
<p>Departamento ó que está adscrita: Deseño na Enxeñería.</p>
<p>Actividades que realizará quen obteña a praza: docencia en debuxo técnico.</p>
<p>Clase de convocatoria: concurso.</p>
<p>Número de prazas: 1.</p>
<p>Praza número: 102/1997.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: enxeñería mecánica.</p>
<p>Departamento ó que está adscrita: Enxeñería Mecánica, Máquinas e Motores Térmicos e Fluídos.</p>
<p>Actividades que realizará quen obteña a praza: docencia en materia da área.</p>
<p>Clase de convocatoria: concurso.</p>
<p>8881</p>

