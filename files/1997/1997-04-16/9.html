---
date: '1997-04-16'
id: 56A6
page: 3586
number: 72
agency: XULGADO DE PRIMEIRA INSTANCIA E INSTRUCCIÓN NÚMERO UN DE FERROL
section: V. ADMINISTRACIÓN DE XUSTIZA
title: Edicto de poxa (266/1996).
range: Edicto
url: 'https://www.xunta.gal/dog/Publicados/1997/19970416/Anuncio56A6_gl.html'
---
<p>A maxistrada xuíza en funcións do Xulgado de Primeira Instancia e Instrucción número un de Ferrol e o seu partido, Enma González Álvarez, fai saber:</p>
<p>Que nos autos de xuízo de menor contía, seguidos baixo o nº 266/1996, promovidos por Pedro Pita Balsa, contra herdeiros descoñecidos de Josefina Gomariz García, pola parte actora foi solicitada a poxa voluntaria do inmoble que ó final se describe, na sala de audiencias deste xulgado, sinalándose para a primeira poxa o vindeiro día 19 de maio, ás 10 horas; e, se é o caso, para a segunda, o vindeiro día 18 de xuño, ás 10 horas, baixo as condicións seguintes:</p>
<p>1. O tipo de remate será o de dous millóns cincocentas mil pesetas (2.500.000), sen que se admitan ofertas que non cubran as dúas terceiras partes da dita cantidade.</p>
<p>2. Para tomar parte na poxa deberán consigna-los licitadores, polo menos, o vinte por cento do tipo de remate no establecemento destinado parar o efecto. Non obstante, o promovente poderá participar na poxa sen necesidade de verificar tal consignación.</p>
<p>3. Soamente o promovente poderá cederlle o remate a un terceiro.</p>
<p>4. Reservarase en depósito, por instancia do promovente, as consignacións dos ofertantes que, cubrindo o tipo de poxa, non resultasen se-lo rematante e que o admitan, para efectos de que, se o adxudicatario non cumprise a obriga, poida aprobarse o remate a favor dos que o sigan por orde das súas respectivas ofertas.</p>
<p>5. O promovente, a teor do disposto no artigo 2051 da Lei de axuizamento civil, reserva para si expre</p>
<p>samente o dereito de aprobar, dentro do terceiro día seguinte ó do remate, as proposicións que fosen realizadas.</p>
<p>6. O rematante deberá consignar no termo de dous días desde a aprobación do remate a diferencia entre o prezo ofertado na poxa e a cantidade consignada para participar nela. De non facelo así, procederase a unha nova poxa en quebra, destinándose os depósitos constituídos en primeiro lugar a satisface-los gastos que orixine a nova poxa, e logo ó pagamento das custas causadas na execución da sentencia.</p>
<p>7. Para o suposto de non se presentar proposta ningunha admisible na data sinalada para a primeira poxa, farase unha segunda, baixo as mesmas condicións da primeira, na que servirá de tipo a cantidade resultante de rebaixar nun 25% o tipo da primeira poxa.</p>
<p>8. Prevense ós licitadores que se convoca esta poxa sen terse suplida previamente a falta de títulos de propiedade da metade indivisa pertencente ós herdeiros descoñecidos e incertos de Josefina Gomariz García; e que as cargas e gravames a que estea afecto o predio continuarán subsistentes, sen se destina-lo prezo de remate á súa extinción, entendéndose que o rematante as acepta e queda subrogado na súa responsabilidade.</p>
<p>9. Os títulos de propiedade que poidan existir quedan de manifesto na escribanía para instrucción dos que queiran interesarse na poxa.</p>
<p>10. En caso de que tivese que supenderse calquera das poxas, trasladarase a súa celebración á mesma hora do día seguinte hábil.</p>
<p>Inmoble que se poxa:</p>
<p>Termo municipal de Ferrol. Urbana. Número sete. Apartamento da dereita visto desde a fronte do edificio, da segunda planta, do portal letra A da casa sita en Vilar ou Pereiral, parroquia de San Martiño de Covas, no concello de Ferrol, da superficie duns 100 metros cadrados, distribuído en varias dependencias, e visto desde a fronte do edificio. Linda: fronte, muralla propia que o separa de Pastor Freire e outros; fondo, Manuel Beceiro Fernández; dereita, apartamento da esquerda do portal letra B; e esquerda, oco das escaleiras e o apartamento da esquerda deste mesmo portal e planta. Inscrito no Rexistro da Propiedade de Ferrol, no tomo 1.241, libro 426, folio 151 volto, predio nº 37.230.</p>
<p>Dado en Ferrol o dezanove de marzo de mil novecentos noventa e sete.</p>
<p>A maxistrada xuíza</p>
<p>Rubricado</p>
<p>A secretaria</p>
<p>Rubricado</p>
<p>2869</p>

