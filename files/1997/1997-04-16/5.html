---
date: '1997-04-16'
id: 568E
page: 3577
number: 72
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de febreiro de 1997, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo da empresa Radio Marineda, S.A.
range: Resolución
url: 'https://www.xunta.gal/dog/Publicados/1997/19970416/Anuncio568E_gl.html'
---
<p>Visto o expediente do convenio colectivo de Radio Marineda, S.A. que tivo entrada nesta delegación o día 15-1-1997, subscrito en representación da parte económica pola empresa e, da parte social polo delegado de persoal o día 3-10-1996, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, existente neta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 18 de febreiro de 1997.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>I convenio Radio Marineda, S.A.</p>
<p>Artigo 1º.-Ámbito.</p>
<p>O presente convenio colectivo será de aplicación en tódolos centros de traballo da provincia da Coruña de Radio Marineda, S.A., e regulará as relacións laborais de traballo entre Radio Marineda, S.A. e os seus empregados agás nos casos seguintes:</p>
<p>1.1. Persoal que teña asinado contrato de alta dirección, de acordo co establecido no Real decreto 1382/1985, do 1 de agosto.</p>
<p>1.2. Colaboradores ou asesores contratados no réxime de contrato civil ou mercantil de arrendamento de servicios.</p>
<p>1.3. O persoal artístico en xeral, os actos integrantes de cadros artísticos, coros, músicos, cantantes, orquestas e agrupacións culturais contratados para traballos concretos.</p>
<p>1.4. Os axentes publicitarios rexeranse polas condicións que se establezan nos seus respectivos contratos mercantís.</p>
<p>Artigo 2º.-Vixencia.</p>
<p>O presente convenio terá unha vixencia desde o 1 de outubro de 1996 ata o 31 de decembro de 1997. Considérase prorrogado automaticamente por un ano se non é denunciado por calquera das partes antes dos tres meses a súa caducidade.</p>
<p>Artigo 3º.-Vinculación á totalidade.</p>
<p>A negociación e o pacto deste convenio fixéronse coa vontade de que sexa a fonte prioritaria de regulamento das relacións entre as partes e, daquela, o seu carácter obrigatorio e normativo deberase considerar no seu conxunto como un todo orgánico e indivisible.</p>
<p>Artigo 4º.-Disposicións xerais.</p>
<p>A política do persoal de Radio Marineda, S.A. inspírase na promoción profesional de tódolos empregados de acordo coas súas facultades e coñecementos e no perfeccionamento dos servicios para a súa adecuada adaptación ás características da empresa e á evolución do medio.</p>
<p>A organización práctica do traballo, con suxeición a este convenio e á lexislación vixente, é facultade da dirección de Radio Marineda, S.A.</p>
<p>Artigo 5º.-Clasificación segundo a función. Nivel de clasificación profesional.</p>
<p>As clasificacións do persoal consignadas no presente convenio colectivo son meramente enunciativas, non limitativas e non supoñen a obrigación de ter provistas tódalas prazas e categorías enumeradas se as necesidades e o volume da empresa no o requiren. O persoal clasifícase e distribúese tendo en conta as funcións que realiza nos grupos que máis adiante se relacionan:</p>
<p>Grupo I. Programación.</p>
<p>-Redactor xefe.</p>
<p>-Redactor-locutor.</p>
<p>-Auxiliar de redacción.</p>
<p>Grupo II. Emisións.</p>
<p>-Técnico de control e mantemento.</p>
<p>Grupo III. Administración.</p>
<p>-Xefe administrativo.</p>
<p>-Oficial administrativo.</p>
<p>-Auxiliar administrativo.</p>
<p>Grupo IV. Comercial e mercadotecnia.</p>
<p>-Xefe comercial.</p>
<p>-Comercial.</p>
<p>-Definicións:</p>
<p>Grupo I. Programación. É o persoal que planifica os programas, formula os correspondentes cadros e horarios con distincións deles, idéaos e redáctaos, responsabilizándose de todo o necesario para a súa posterior realización.</p>
<p>-Redactor xefe. É o profesional capaz de confeccionar e realizar en forma escrita ou falada espacios</p>
<p>radiofónicos de todo tipo e de organizar, orientar e vixia-lo traballo dos redactores ás súas ordes, podendo ter, así mesmo a responsabilidade nunha área de programación, podendo manexa-los equipos necesarios para iso.</p>
<p>Redactor-locutor. É o profesional capaz de confeccionar de forma escrita ou falada todo tipo de espacios radiofónicos e que está capacitado para realizar con plena iniciativa unha locución improvisada en espacios radiofónicos, reportaxes e transmisións tanto dentro como fóra dos estudios. Deberá coñece-lo uso e manexo dos equipos de baixa frecuencia necesarios para o seu traballo, podendo asumi-la coordinación do persoal técnico que precise na producción de programas, podendo manexa-los equipos necesarios para iso.</p>
<p>-Auxiliar de redacción. É o profesional capaz de confeccionar de forma escrita ou falada todo tipo de espacios radiofónicos, e que está capacitado para realizar con plena iniciativa unha locución improvisada en espacios radiofónicos, reportaxes e transmisións tanto dentro como fóra dos estudios. Deberá coñece-lo uso e manexo dos equipos de baixa frecuencia necesarios para o seu traballo.</p>
<p>Grupo II. Emisións. Intégranse neste grupo aqueles profesionais que posibilitan a realización de programas de radiodifusión.</p>
<p>-Técnico de control e mantemento. É o profesional que, coñecendo posibilidades dos equipos de radiodifusión, unidades móbiles e de retrasmisións que se utilizan para a realización radiofónica, os manipula con toda destreza, e que, con amplos coñecementos das técnicas de radiodifusión, das normas de explotación e/ou mantemento que se aplican nelas, está capacitado para a realización dos traballos correspondentes en alta e baixa frecuencia. Corresponde á súa función realiza-las mesturas e os encadeamentos de acordo coas indicacións do guión ou do persoal de programas, xa sexa para a súa transmisións en directo ou diferida no estudio ou fóra del, así como elabora-las gravacións, os seus arranxos e montaxes finais.</p>
<p>Grupo IV. Administración. Integra este grupo o persoal que participa na xestión, organización e tramitación dos asuntos económicos, de persoal e de carácter xeral. En relación á sua competencia, capacidade e responsabilidade clasifícanse nas seguintes categorías profesionais.</p>
<p>-Xefe administrativo. É o profesional que desenvolve funcións administrativas, económicas e comerciais de elevada especialización dunha ou das súas ramas, ou en vairas delas, tales como: intervención xeral, inspección administrativa, administración orzamentaria e contable, pagadorías e nóminas, expedientes, relacións laborais, arquivos, administracións de asuntos xerais, estudios e análises contables ou de custos e outras regras de análoga entidade.</p>
<p>-Oficial administrativo. É o profesional que exerce funcións de carácter administrativo e contable, sig</p>
<p>nificadas pola necesidade de subministración de certa iniciativa, actuando segundo instruccións do seu superior inmediato, como redaccións de asentamentos contables, mecanografía en castelán ou galego e calquera análoga en significación e importancia, con ou sen empregados de menor categoría ás súas ordes. Correspóndelle tamén a esta categoría, entre outros cometidos, a xestión de almacéns de complexidade media.</p>
<p>-Auxiliar administrativo. É o profesional ó que se lle encomendan actividades de elementais características xerais administrativas, con reducida inciativa e adecuada responsabilidade, como mecanografía, sinxelas operacións de rexistro e arquivo, tramitación de documentos, atención ós visitantes, responder a consultas xerais, manipular centraliñas telefónicas e os servicios complementarios delas.</p>
<p>Grupo V. Comercial e mercadotecnia. Inclúese os profesionais que teñen como misión vender, realizar prospeccións de mercado, planificación e asesoramento a clientes sobre formas máis eficaces de desenvolve-las súas campañas publicitarias obtendo o máximo rendemento das posibilidades do medio, suxerir criterios para a comercialización de programas, espacios e bloques, analiza-los contidos da programación xeral con vistas á súa posible comercialización e manter relacións e contactos con axencias de publicidade e clientes para consegui-la aceptación dos criterios publicitarios fixados pola dirección e da súa política neste terreo dirixida a consegui-la eficacia, veracidade, dignidade das mensaxes e correcta información da audiencia.</p>
<p>-Xefe de comercial. É o profesional que é capaz de levar a cabo a programación, dirección e execución da política comercial dunha ou varias emisoras así como os contactos e relacións con axencias publicitarias e clientes. Pode orientarse e conecta-los distintos servicios e departamentos que interveñen na contratación, administración e execución da publicidade e coordina-lo traballo do persoal ás súas ordes.</p>
<p>-Comercial. É o profesional que, dotado de personalidade, dotes para desenvolver actividades de relacións sociais e coñecementos suficientes, executa as misións de venda e promoción que se lle encomendan, realizando os desprazamentos necesarios, tanto para a capacitación de clientes, como para a súa atención unha vez captados.</p>
<p>Artigo 8º.-Ingresos.</p>
<p>Para o ingreso do persoal comprendido no presente convenio colectivo, levarase a cabo seguindo as distintas modalidades de contratación establecidos polo Estatuto dos traballadores e demais disposicións legais complementarias.</p>
<p>Establécese un período de proba que en ningún caso poderá exceder de seis meses para os técnicos titulados nin de tres meses para os demais. En todo caso o período de incapacidade laboral transitoria interromperá o cómputo do período de proba, sempre que se produza acordo entre as partes (empresa e traballador). Durante o período de proba o traba</p>
<p>llador terá os dereitos e obrigacións correspondentes á categoría profesional ou ó posto que desempeñe como se fose do cadro de persoal, pero calquera das partes poderá desistir da realización do traballo sen que tal decisión dea lugar a indemnización. Transcorrido o período de proba sen que se producise o desistimento o contrato producirá plenos efectos, computándose o tempo dos servicios prestados na antigüidade do traballador.</p>
<p>Para os traballadores coa categoría de comercial, estableceranse individualmente nos seus contratos de traballo os mínimos de rendemento, as táboas de corretaxe e as causas de rescisión do contrato como consecuencia da non obtención dos obxectivos e mínimos marcados neles.</p>
<p>Todo o persoal de novo ingreso, xa sexa fixo, interino ou eventual, deberá superar satisfactoriamente un exame médico previo adecuado ó traballo que realizará.</p>
<p>Artigo 9º.-Mobilidade funcional e xeográfica.</p>
<p>Mobilidade funcional. Será ascendente, e durará o tempo que dure o feito casual, cunha duración máxima de 9 meses consecutivos, sen que este feito supoña a consolidación salarial ou profesional.</p>
<p>Se por necesidades perentorias ou imprevisibles da actividade productiva o empresario precisase destinar un traballador a tarefas correspondentes a unha categoría inferior á súa, só poderá facelo polo tempo imprescindible, máximo de seis meses, manténdolle a retribución e demais dereitos derivados da súa categoría profesional e comunicándollo ós representantes legais dos traballadores.</p>
<p>Mobilidade xeográfica. No non regulado neste convenio colectivo aplicarase o disposto no artigo 40 do E.T.</p>
<p>Artigo 11º.-Licencias.</p>
<p>Os traballadores rexidos por este convenio colectivo terán ó desfrute de licencias, sen perda da retribución, nos casos e coa duración que a continuación se indican, en días naturais:</p>
<p>-Por matrimonio do traballador: 15 días.</p>
<p>-Durante dous días naturais, que poderán ampliarse ata catro máximo cando o traballador necesite realizar un desprazamento para o efecto, nos casos de: nacemento dun fillo ou de enfermidade grave ou falecemento do cónxuxe, fillo, pai ou nai dun ou doutro cónxuxe, netos, avós e irmáns.</p>
<p>-Durante un día por traslado do seu domicilio habitual.</p>
<p>-Polo tempo indispensable para o cumprimento dun deber inescusable de carácter público e persoal. Cando conste nunha norma legal ou convencional un período determinado, aplicarase o que esta dispoña en canto á duración da ausencia e á súa compensación económica. Cando o cumprimento do deber antes referido supoña a imposibilidade da prestación de traballo debido en máis do 20% das horas laborais nun período de tres meses, poderá acorda-la empresa co traballador afectado a situa</p>
<p>ción de excedencia regulada na Lei 8/1980, do 10 de marzo, do Estatuto dos traballadores. No suposto de que o traballador, por cumprimento do deber ou do cargo, perciba unha indemización, descontarase esa cantidade do salario ó que tivese dereito a empresa.</p>
<p>-Polo tempo establecido para desfrutar dos dereitos educativos xerais e da formación profesional nos supostos e na forma regulados por E.T.</p>
<p>-Por motivos particulares xustificados, ata tres días durante o ano, sempre que as necesidades da empresa o permitan.</p>
<p>Artigo 12º.-Excedencias.</p>
<p>A excedencia poderá ser voluntaria ou forzosa e aplicarase o regulado no Estatuto dos traballadores.</p>
<p>Nas excedencias voluntarias, o excedente solicitará o seu reingreso cunha antelación mínima dun mes á finalización da excedencia ou causará baixa definitiva na empresa. O traballador excedente conserva só un dereito preferente ó reintegro nas vacantes de igual ou similar categoría á sua que houbese ou se producisen na empresa. No caso de reingreso nunha categoría inferior, o excedente percibirá o salario correspondente a esta ata que se produza unha vacante da súa categoría.</p>
<p>Artigo 13º.-Servicio militar.</p>
<p>O persoal terá dereito a que se lle reserve o seu posto de traballo durante o tempo que dure o seu servicio militar obrigatorio ou voluntario. O empregado deberá poñerse ó dispor da empresa antes de transcorrer un mes, contado desde a data da súa licenciatura, xa que de non ser así, se entenderán extinguidas as relacións xurídico-laborais.</p>
<p>Artigo 14º.-Disposicións xerais sobre as retribucións.</p>
<p>As retribucións do persoal que afecta a este convenio estarán constituídas polo salario base de convenio e os seus complementos e corresponde á xornada normal a que se refire o artigo 21º.</p>
<p>O pagamento das retribucións efectuarase por meses vencidos, nos cinco días seguintes á súa finalización, mediante transferencia á conta que obrigatoriamente os traballadores deberán facilitar a dirección da empresa. A empresa no momento de efectua-lo pagamento de salarios estará obrigada a entregarlles ós traballadores un duplicado de recibo, debidamente asinado pola empresa, no que se fagan constar tódolos conceptos que establece a lexislación vixente para que, en todo momento e circunstancia, o traballador coñeza o que percibe por salario, o que tributa á Facenda pública e a cotización á Seguridade Social.</p>
<p>Artigo 16º.-Estructura salarial.</p>
<p>A estructura salarial desde a entrada en vigor do presente convenio será a seguinte:</p>
<p>a) Soldo base.</p>
<p>b) Complementos:</p>
<p>1. Persoais.</p>
<p>Especial coñecemento ou notoriedade.</p>
<p>2. De posto de traballo.</p>
<p>Plus de coordinación e responsabilidade.</p>
<p>3. Cantidade e calidade.</p>
<p>Horas extraordinarias.</p>
<p>Plus de rendemento.</p>
<p>Comisión sobre ingresos publicitarios.</p>
<p>4. De vencemento superior ó mes.</p>
<p>Gratificación de Nadal.</p>
<p>Gratificación de xullo.</p>
<p>5. Indemnización e suplidos.</p>
<p>Indemnización de distancia e transporte.</p>
<p>Indemnización ós comerciais.</p>
<p>16.1. Soldo base.</p>
<p>Entenderase por soldo base a retribución correspondente, fixada no anexo I, en cada unha das categorías profesionais, a unha actividade normal, durante a xornada de traballo fixada neste convenio. Se por acordo particular de Radio Marineda, S.A. cos seus empregados se traballara a xornada con horario restrinxido, o soldo base será divisible por horas, aboándose o que corresponda.</p>
<p>16.2. Complementos persoais.</p>
<p>O plus especial coñecemento ou notoriedade, corresponde ó recoñecemento por parte da empresa dos coñecementos especiais do traballador ou a especial notoriedade alcanzada na realización do seu traballo. Deberá ser recoñecido individualmente e de maneira discrecional e polo tempo que a empresa considere conveniente, sendo a súa contía mínima de 5.000 ptas. e máxima de 32.000 ptas. mensuais e percibirase tamén nas pagas extras e vacacións.</p>
<p>16.3. Complementos de posto de traballo.</p>
<p>O plus de coordinación e responsabilidade aboaráselle ó traballador que ademais de realiza-las tarefas propias da súa categoría, desenvolva a criterio e co coñecemento da dirección da empresa un labor de coordinación que polas súas características supoña unha especial responsabilidade con independencia da categoría profesional do traballador. Este complemento é de índole funcional e a súa percepción depende exclusivamente do desenrolo efectivo do posto de traballo e non ten carácter consolidable. Este complemento será de cantidade variable en función da responsabilidade, non sendo inferior ó 5% do salario base. Non se percibirá nas pagas extras e vacacións.</p>
<p>16.4. Complementos e cantidade e calidade do traballo.</p>
<p>a) Horas extraordinarias. Aplicarase o disposto no E.T. e no artigo 22 do presente C.C.</p>
<p>b) Plus de rendemento. Por razón dunha maior productividade ou cantidade de traballo a empresa poderá establecer temporalmente y con carácter individual un plus de rendemento que non poderá ser inferior ó 10% do salario base. Percibirase durante todo o tempo polo que se establecese, censando o</p>
<p>dereito á su percepción a finalización das causas que o motivaron. Non se percibirá nas pagas extras e vacacións.</p>
<p>c) Comisión sobre ingresos publicitarios. Exclusivamente para os traballadores do grupo comercial e mercadotecnia estableceranse unhas táboas de participación ou comisión nos ingresos publicitarios obtidos pola empresa e os mínimos de ingresos netos publicitarios que se obterán para efectos de determina-lo seu rendemento, que deberán reflectirse individualmente no seu contrato de traballo. O seu devengo e liquidación farase en cómputo semestral, sobre aqueles contratos publicitarios que efectivamente sexan cobrados e debidamente percibidos por Radio Marineda, S.A. No obstante, a criterio da dirección da empresa poderanse establecer anticipos a conta da liquidación que corresponda, que non estarán suxeitos á cotización da Seguridade Social, ata que poida efectuarse a liquidación correspondente.</p>
<p>16.5. Complementos de vencemento superior ó mes.</p>
<p>a) Gratificación de xullo. O persoal ó servicio de Radio Marineda, S.A., percibirá unha gratificación extraordinaria que se devengará do 1 de xaneiro ata o 30 de xuño, o seu pagamento realizarase entre o 10 e o 25 de xullo e o seu importe comprenderá o salario base e os complementos persoais.</p>
<p>b) Gratificación de Nadal. O persoal ó servicio de Radio Marineda, S.A. percibirá unha gratificación extraordinaria que se devengará do 1 de xullo ata o 31 de decembro, o seu pagamento realizarase entre o 10 e o 25 de decembro, e o seu importe comprenderá o salario base e os complementos persoais.</p>
<p>O persoal que ingresase no transcurso do ano ou cesase durante el percibirá as gratificacións rateando sen redondeo o seu importe en relación co tempo traballado.</p>
<p>16.6 Indemnización e suplidos.</p>
<p>a) De distancia e transporte. Establécese para tódolos traballadores de Radio Marineda, S.A. agás o persoal do grupo comercial e mercadotecnia, unha compensación polos gastos de desprazamento e medios de transporte dentro do termo municipal, asi como desde o domicilio ós centros de traballo e regreso, que se devengará a razón de trinta días ó mes. Deduciranse os días de ausencia xustificada ou non, licencias, permisos retribuídos ou non, e vacacións.</p>
<p>A súa contía establécese no anexo I para cada categoría.</p>
<p>No caso de xornadas inferiores á establecida no artigo 21 aboaranse na parte proporcional a esta.</p>
<p>b) De comerciais. Establécense como compensación polos gastos que obrigatoriamente correrán a cargo do traballador como compensacións polos gastos de atención ós clientes de Radio Marineda, S.A. desprazamentos e medios de transporte propio dentro termo municipal, así como os que efectúen como</p>
<p>consecuencia de desprazamentos fóra do termo municipal para consegui-los contratos publicitarios. Devengarase a razón de trinta días ó mes e deducíndose os días de ausencia xustificada ou non, licencias, permisos retribuídos ou non, e vacacións.</p>
<p>Os complementos comprenderán os seguintes conceptos:</p>
<p>1. Indemnización de axuda de custo para atencións dos contratos de publicidade.</p>
<p>2. Indemnización por transporte e locomoción por uso de vehículo propio.</p>
<p>A súa contía establécese na columna correspondente do anexo I para cada categoría.</p>
<p>No caso de xornadas inferiores á establecida no artigo 21 aboándose na parte proporcional a esta.</p>
<p>Artigo 17º.-Táboas salariais.</p>
<p>Xúntanse como anexo I, a táboa do salario base para ó período do 1 de outubro de 1996 ata o 31 de decembro de 1996, os complementos e as indemnizacións e suplidos.</p>
<p>Artigo 18º.-Revisión económica ano 1997.</p>
<p>Para o ano 1997 sobre as táboas que no artigo anterior se indican efectuarase unha revisión salarial correspondente na subida do IPC previsto para o ano 1997.</p>
<p>Artigo 19º.-Plus Noiteboa, Noitevella e Reis.</p>
<p>Os traballadores que realicen a súa xornada entre as 22 horas do día 24 de Nadal e as 22 horas do 25 de Nadal, ou entre as 22 horas do día 31 de Nadal e as 22 horas do día 1 de xaneiro, ou entre as 22 horas do 5 de xaneiro e as 22 horas do 6 de xaneiro percibirán unha compensación económica de 6.500 ptas. por xornada completa de traballo, sempre que non sexa posible compensalo con tempo libre.</p>
<p>Artigo 20º.-Seguros.</p>
<p>O persoal de Radio Marineda, S.A. estará protexido por un seguro de accidentes que cubra un capital de polo menos 4.000.000 de ptas. por morte, invalidez permanente absoluta e gran invalidez e que abrangue as vintecatro horas do día, cos efectos e consecuencias comprendidas na Lei do contrato de seguro.</p>
<p>Artigo 21º.-Xornada de traballo.</p>
<p>A xornada laboral será de 164 horas mensuais de media, equivalentes a 1.804 horas anuais de traballo; o seu cómputo será sempre anual. No obstante podrán pactarse cómputos distintos en cada contrato de traballo que se efectúe, sen menoscabo do disposto na lexislación vixente.</p>
<p>Así mesmo, se un traballador por necesidades do servicio non puidese realiza-la súa xornada anual, deberá compensa-la súa xornada nos seguintes seis meses.</p>
<p>Dadas as especiais características de servicio público continuado que Radio Marineda, S.A. ten que ofrecer, incluso sábados, domingos e festivos,</p>
<p>os traballadores obríganse a cumpri-lo horario que a empresa lles poida sinalar, entendéndose que este pode ser en período diurno, nocturno ou en días festivos, computándose os períodos de descanso en cómputo trimestral.</p>
<p>Artigo 22º.-Horas extraordinarias.</p>
<p>Terán a consideración de horas extraordinarias as que excedan da xornada establecida no artigo 21 deste convenio colectivo e o importe será do 125% do valor da hora normal, computándose, a estes sos efectos, exclusivamente o salario base e complementos persoais se os houbese.</p>
<p>A realización de horas extraordinarias é de libre aceptación polo traballador. O período de tempo que exceda a xornada ordinaria de traballo aboarase como horas extraordinarias ou compensaranse con descanso, á elección e criterio da empresa.</p>
<p>Artigo 23º.-Axudas de custo.</p>
<p>Enténdese por axuda de custo a cantidade diaria que se lle aboa ó traballador como indemnización polos gastos de manutención que debe afrontar con motivo dun desprazamento por razóns de traballo a un termo municipal diferente do seu centro de traballo.</p>
<p>A súa cantidade é de 5.800 ptas. no caso de ter que pasa-la noite, e de 2.930 ptas. no caso de ter que realizar unha comida ou cea e non pasa-la noite.</p>
<p>Artigo 24º.-Quilometraxe.</p>
<p>O traballador ou traballadora que, con coñecemento e autorización da dirección da empresa, utilice o propio vehículo nos desprazamentos por razóns de traballo fóra do termo municipal, percibirá unha compensación económica de 24 ptas./km. Se ó traballador se lle facilitase tarxeta de pago dos consumos, a compensación económica será de 14 ptas./km.</p>
<p>A empresa aboará, desde que xustificado, o importe da peaxe de autoestrada.</p>
<p>Tódolos gastos derivados do desprazamento e do propio vehículo serán pola conta do traballador ou traballadora propietario deste.</p>
<p>Artigo 25º.-Descanso semanal.</p>
<p>De conformidade co disposto no Estatuto dos traballadores, todo o persoal da empresa terá dereito a un descanso mínimo semanal de día e medio ininterrompido, que, como norma xeral, comprenderá a tarde do sábado ou a mañá do luns e o día completo do domingo. Non obstante, e de conformidade coa vixente lexislación sobre descanso dominical, todo o persoal corresponde a calquera dos grupos que establece o artigo 5º, e mesmo por quendas, indispensables para a prestación con carácter continuo do servicio de radiodifusión quedan exceptuados do descanso dominical e do correspondente ós días festivos.</p>
<p>Artigo 26º.-Vacacións.</p>
<p>O persoal acollido ó presente convenio que leve un ano ó servicio de Radio Marineda, S.A. desfrutará</p>
<p>dunhas vacacións retribuídas de trinta días naturais, que por necesidades do servicio puideran ser fraccionadas ata en dous períodos. O persoal que cese no transcurso do ano terá dereito á parte proporcional das vacacións segundo o número de meses traballados, computándose en razón do tempo realmente traballado. O período de vacacións desfrutarase preferentemente nos meses de xullo e agosto, sendo os períodos de vacacións rotativos. Terán preferencia:</p>
<p>1º. Aqueles que teñan fillos en idade escolar terán preferencia a que as súas coincidan cos períodos de vacacións escolares, e</p>
<p>2º. Os que teñan familiares que traballan na mesma ou distinta actividade para que se faga posible o desfrute simultáneo das vacacións. En ningún caso se poderá varia-la quenda de vacacións establecida, salvo necesidade ineludible do servicio.</p>
<p>No caso no que un traballador se atope en situación de ILT, inciada con anterioridade ó inicio previsto do período de vacacións, estas aprazaranse, desfrutándose cando a programación o permita. No caso de non poder disfrutalas dentro do ano natural, farao dentro do primeiro trimestre do ano seguinte ó seu devengo.</p>
<p>Artigo 27º.-Principios xerais sobre as relacións sociais.</p>
<p>Os comités e delegados de empresa son os lexítimos representantes dos empregados no ámbito das relacións sociais e no exercicio das súas funcións gozarán das garantías e competencias que lles correspondan segundo a lexislación vixente e as prácticas que normalmente se veñen observando na empresa.</p>
<p>A empresa facilitaralles ós representantes dos traballadores un local adecuado para as súas reunións entre si e cos representantes das centrais sindicais e facilitaralles medios para a distribución de comunicados, con garantías de publicidade e inviolabilidade.</p>
<p>Os comités e delegados informarán a empresa acerca das reclamacións que se produzan na dinámica xeral das relacións de traballo.</p>
<p>O delegado de persoal poderá celebrar unha reunión mensual coa dirección respectiva con previa orde do día, da que se levantará a correspondente acta a non ser que se desconvoque de mutuo acordo por falta de temario.</p>
<p>Artigo 28º.-Competencias dos comités de empresa, delegados de persoal e dereitos sindicais.</p>
<p>As competencias e garantías dos representantes dos traballadores serán as establecidas no Estatuto dos traballadores, Lei orgánica da liberdade sindical e demais lexislación vixente.</p>
<p>Artigo 29º.-Seguridade e hixiene no traballo.</p>
<p>En tódolos centros de traballo e dependencias da empresa darase estricto cumprimento ás medidas de seguridade sinaladas na ordenanza xeral de seguridade e hixiene no traballo e demais normas legais de aplicación.</p>
<p>Réxime disciplinario.</p>
<p>Artigo 31º.-Normas xerais.</p>
<p>Consideraranse faltas as accións ou omisións que supoñan creba ou descoñecemento dos deberes de calquera índole impostos polas disposicións legais en vigor e, en especial, polo presente convenio.</p>
<p>As faltas cualificaranse de leves, graves e moi graves.</p>
<p>31.1. Faltas leves.</p>
<p>-A falta de puntualidade inxustificada superior a cinco minutos e inferior a dez na entrada ou saída do traballo, cando se produza seis veces durante un período de tres meses consecutivos.</p>
<p>-Non atender ó público ou ós compañeiros e compañeiras de traballo coa corrección e dilixencia debidas.</p>
<p>-As discusións cos compañeiros ou compañeiras nos lugares de traballo.</p>
<p>-Non comunicarlle á Dirección de Recursos Humanos os cambios de residencia ou domicilio.</p>
<p>-Pequenos descoidos na conservación do material, moblaxe ou pertenzas da empresa.</p>
<p>-A non utilización do cartón identificativo dentro das instalacións da empresa.</p>
<p>-Non notifica-la ausencia na primeira xornada ou non achegar en tempo oportuno a baixa correspondente cando se falta ó traballo por motivo xustificado, a non ser que se probe a imposibilidade de efectualo.</p>
<p>31.2. Faltas graves.</p>
<p>-Máis de seis faltas de puntualidade de máis de dez minutos e menos de trinta nun período dun mes, ou tres superiores a trinta minutos, sempre que previamente o traballador ou traballadora fose sancionado con falta leve por impuntualidade.</p>
<p>-Faltar ó traballo sen a debida autorización ou causa xustificada.</p>
<p>-Omiti-la comunicación á dirección das alteracións familiares con repercusión económica.</p>
<p>-Incumprimento das funcións encomendadas ou das instruccións dispensadas polos superiores orgánicos ou funcionais en materias relacionadas coa obriga profesional.</p>
<p>-Simula-la presencia doutro traballador ou traballadora fichando ou asinando por el á entrada ou á saída do traballo.</p>
<p>-A neglixencia no traballo que afecte á súa boa marcha ou o retraso deliberado das actuacións que lle son propias.</p>
<p>-A reiteración ou reincidencia de tres leves, aínda que sexan de distinta natureza, excluídas as de puntualidade, dentro dun período de tres meses.</p>
<p>-Facer uso indebido de cargos ou denominacións da Radio Marineda, S.A. ou atribuírse aqueles que non se posúan.</p>
<p>-As derivadas dos supostos previstos nos números anteriores que produzan alteracións, prexuízos ou menoscabo do servicio; ou, se é o caso, accidentes ou deterioración das intalacións.</p>
<p>-Enfrontamento físico no lugar do traballo.</p>
<p>-Negativa a prestar servicios extraordinarios nos casos en que, polo seu carácter de imperiosa necesidade, así se requira.</p>
<p>31.3. Faltas moi graves.</p>
<p>-Considérase falta moi grave máis de dez faltas de asistencia ó traballo nun período de seis meses.</p>
<p>-Máis de catro faltas de puntualidade superiores a trinta minutos no período dun mes, sempre que o traballador ou traballadora fose sancionado previamente con falta grave pola mesma natureza.</p>
<p>-Fraude, deslealdade ou abuso de confianza nas xestións encomendadas e mais no trato cos compañeiros e compañeiras de traballo ou con calquera outra persoa ó servicio da Radio Marineda, S.A., ou en relación de traballo con estas.</p>
<p>-Facer desaparecer, inutilizar, estragar ou causar deterioracións voluntaria ou neglixentemente en materiais, edificio, pertenzas, moblaxe e documentación da Radio Marineda, S.A., e dous seus traballadores e traballadoras.</p>
<p>-A condena do traballador ou traballadora por delictos dolosos, agás cando a sentencia sexa derivada da invocacións dos dereitos de cláusula de conciencia e do segredo profesional, e maila comisión de actos que produzan resolución xudicial, aínda na vía do penal, que versen sobre actos que afecten á seguridade e ó normal funcionamento da Radio Marineda, S.A. Non terá a consideración de falta a non asistencia ó traballo por mera detención.</p>
<p>-Embriaguez habitual ou toxicomanía que repercuta no desenvolvemento do traballo.</p>
<p>-A alegación de motivos falsos para a obtención de licencias retribuídas ou a simulación de enfermidade ou accidente.</p>
<p>-Realizar traballos particulares durante a xornada e empregar para uso propio útiles ou materiais de Radio Marineda, S.A., desatendendo as súas obrigas.</p>
<p>-Reincidencia en falta grave.</p>
<p>-Aceptar calquera remuneración, comisión ou vantaxe de organismos, empresas ou persoas en relacións co desempeño do servicio.</p>
<p>-O incumprimento grave das normas de seguridade e hixiene no traballo, causar accidentes graves por neglixencia ou imprudencia ou no prestar a todo accidentado o auxilio que estea na súa man.</p>
<p>-Será abuso de autoridade a comisión, por parte dun xefe ou xefa orgánico ou traballador ou traballadora de categoría superior ó afectado, dun acto arbitrario que implique infracción dun precepto legal. O traballador ou traballadora tamén poderá solicita-la iniciación do oportuno expediente nos supostos de abuso de autoridade do persoal directivo.</p>
<p>-O furto e mailo roubo.</p>
<p>-Obstaculiza-lo exercicio das liberdades públicas e os dereitos sindicais.</p>
<p>-O acoso sexual.</p>
<p>31.4. Sancións.</p>
<p>38.4..1. Faltas leves.</p>
<p>-Amoestación por escrito.</p>
<p>-Suspensión de emprego e soldo de un a tres días.</p>
<p>38.4.2. Faltas graves.</p>
<p>-Suspensión de emprego e soldo de 4 a 30 días.</p>
<p>38.4.3. Faltas moi graves.</p>
<p>-Suspensión de emprego e soldo de 31 a 45 días.</p>
<p>-Despedimento.</p>
<p>Artigo 33º.-Cancelación de faltas.</p>
<p>As notas desfavorables por faltas cometidas quedarán canceladas: ós 3 meses as leves, ós 6 meses as graves e ós 12 meses as moi graves.</p>
<p>Artigo 34º.-Intervención en cadea nacional, gravación de cuñas e programas comerciais.</p>
<p>As características da explotación de Radio Marineda, S.A., en tanto teña subscrito contrato de asociación a cadeas de ámbito nacional ou autonómico, obriga os traballadores de tódolos centros de traballo de Radio Marineda, S.A. á prestación dentro da súa xornada laboral de servicios non habituais de participación en programas de índole nacional ou autonómica e á gravación de cuñas comerciais ou de promoción dos programas para a súa emisión nas emisoras de Radio Marineda, S.A., a cadea nacional ou nas emisoras alleas a Radio Marineda, S.A. A compensación económica pola realización dos traballos sinalados está incluída no salario base correspondente a cada traballador, representando ó cinco por cento deste.</p>
<p>Así mesmo, e en tanto Radio Marineda, S.A. teña concertado contrato de asociación especial coas cadeas de ámbito nacional ou autonómico, o persoal comercial e mercadotecnia deberá, en tanto a dirección da empresa o considere conveniente, realizar tarefas de promoción e venda publicitaria da cadea nacional, entendéndose realizadas exclusivamente para Radio Marineda, S.A. A compensación económica pola realización destes traballos de venda figurarán nos contratos dos comerciais fixándose como porcentaxes de participación nestas vendas.</p>
<p>Artigo 35º.-Asistencia xurídica.</p>
<p>Radio Marineda, S.A. estará obrigada a prestar asistencia legal a aqueles traballadores que en calidade de acusados se vexan incursos en procesos penais instruídos por ocasión de accións realizadas no cumprimento das funcións encomendadas por Radio Marineda, S.A.</p>
<p>Disposicións derradeiras</p>
<p>Primeira.-O presente convenio establece un período de tres meses desde o momento do asinamento, para emendar calquera erro ou omisión que na recompilación de disposicións puidesen realizarse.</p>
<p>Segunda.-No non disposto neste convenio observarase o que establece no Estatuto dos traballadores</p>
<p>demais disposicións que resulten de aplicación e obrigado cumprimento.</p>
<p>Terceira.-O estipulado no apartado b) 1º.-Indemnización da axuda de custo para as atencións dos contratos de publicidade, correspondente ós traballadores coa categoría de comercial, será de aplicación a partir do día 1-1-1997. Así mesmo, e con esa mesma data, para os traballadores coa categoría de comercial estableceranse individualmente nos seus contratos de traballo os mínimos de rendemento, as táboas de corretaxe e as causas de rescisión ou extinción do contrato como consecuencia da non obtención dos obxectivos e mínimos marcados neles, segundo se establece no artigo 8º.</p>
<p>ANEXO I</p>
<p>Táboa salarial</p>
<table><tbody><tr><td></td></tr>
<tr><td></td></tr>
<tr><td>Categoría laboral</td><td>Salario base</td><td>I.D.T.</td><td>I.C.1º</td><td>I.C.2º</td><td>Bruto anual</td></tr>
<tr><td></td></tr>
</tbody></table>
<table><tbody><tr><td>Redactor xefe</td><td>108.450</td><td>22.560</td><td>1.766.460</td></tr>
<tr><td></td></tr>
<tr><td>Redactor/locutor</td><td>99.480</td><td>22.560</td><td>1.640.880</td></tr>
<tr><td></td></tr>
<tr><td>Auxiliar de redacción</td><td>90.900</td><td>22.560</td><td>1.520.760</td></tr>
<tr><td></td></tr>
<tr><td>Técnico de control e
mantemento</td><td>87.000</td><td>22.560</td><td>1.466.160</td></tr>
<tr><td></td></tr>
<tr><td>Xefe de administración</td><td>101.010</td><td>22.560</td><td>1.662.300</td></tr>
<tr><td></td></tr>
<tr><td>Oficial administrativo</td><td>94.000</td><td>22.560</td><td>1.564.160</td></tr>
<tr><td></td></tr>
<tr><td>Auxiliar administrativo</td><td>87.000</td><td>22.560</td><td>1.466.160</td></tr>
<tr><td></td></tr>
<tr><td>Xefe comercial</td><td>108.450</td><td>30.000</td><td>22.580</td><td>2.096.460</td></tr>
<tr><td></td></tr>
<tr><td>Comercial</td><td>78.900</td><td>15.000</td><td>22.560</td><td>1.517.760</td></tr>
<tr><td></td></tr></tbody></table>
<p>Notas:</p>
<p>I.D.T. = Indemnización de distancia e transporte. Artg. 16.6 a).</p>
<p>I.C.1º = Indemnización de comerciais. Artg. 16.6 b)1º.</p>
<p>I.C.2º = Indemnización de comerciais. Artg. 16.6 b)2º.</p>
<p>Bruto anual = Salario base por 14 pagas + Indemnizacións por 11 pagas.</p>
<p>2389</p>

