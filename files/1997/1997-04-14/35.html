---
date: '1997-04-14'
id: '5542'
page: 3
number: 70
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 10 de marzo de 1997 pola que aproba o cambio de dominio mortis-causa
  da batea Satu número 1.
range: Orde
url: 'https://www.xunta.gal/dog/Publicados/1997/19970414/Anuncio5542_gl.html'
---
<p>Visto o expediente incoado por Saturnino Cores Rial, no que solicita o cambio de dominio mortis-causa da batea de cultivo de mexillón denominado Satu número 1, outorgado pola orde ministerial do 14-10-1970, situada na cuadrícula nº 21, do polígono E de Cambados, rematando a concesión o 9-11-2000, e do que era titular Saturnino Cores Aragunde.</p>
<p>Tendo en conta o informado polo Servicio Técnico-Xurídico e de conformidade co sinalado no artigo 59 da Lei 6/1993 do 11 de maio, de pesca de Galicia e considerando que ó expediente figuran unidos o certificado de defunción, a certificación do Rexistro de Últimas Vontades, a declaración de herdeiros ab-intestato, a relación de bens debidamente liquidada de impostos e o cuaderno particional da herdanza, esta consellería tivo a ben acceder ó solicitado, declarando titular da concesión administrativa e da batea do que se trata, nas mesmas condicións cás expresamente consignadas na orde ministerial de outorgamento, a favor de Saturnino Cores Rial.</p>
<p>O novo titular subrógase no prazo, dereitos e obrigas do anterior, así como queda obrigado a observa-las disposicións en vigor sobre este particular.</p>
<p>Vigo, 10 de marzo de 1997.</p>
<p>P.D. (Orde 27-6-1990)</p>
<p>José Manuel Gabeiras Vérez</p>
<p>Delegado territorial de Pontevedra</p>
<p>2782</p>

