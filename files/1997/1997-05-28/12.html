---
date: '1997-05-28'
id: 6BF6
page: 5026
number: 101
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 16 de maio de 1997 pola que se convocan unhas xornadas de
  estudio sobre Eugenio Montero Ríos.
range: Resolución
url: 'https://www.xunta.gal/dog/Publicados/1997/19970528/Anuncio6BF6_gl.html'
---
<p>A Escola Galega de Administración Pública organiza unhas xornadas de estudio sobre Eugenio Montero Ríos, conforme as seguintes bases:</p>
<p>1. Obxectivos.</p>
<p>Afondar no coñecemento da vida e obra de Eugenio Montero Ríos, persoeiro galego a quen a EGAP dedica o seu actual curso académico.</p>
<p>2. Contido.</p>
<p>Trataranse, ademais doutros, estes temas:</p>
<p>-Montero Ríos, político.</p>
<p>-Montero Ríos, un home do sexenio.</p>
<p>-Montero Ríos e a élite política da Restauración.</p>
<p>-Montero Ríos e a codificación civil.</p>
<p>-Montero Ríos, canonista.</p>
<p>-Montero Ríos e a Institución Libre da Ensinanza.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Lugar e datas.</p>
<p>As xornadas convocadas terán lugar os días 9 e 10 de xuño no salón de actos da Escola Galega de Administración Pública, polígono das Fontiñas, rúa de Madrid, 2-4, Santiago de Compostela.</p>
<p>A repetida actividade abrirase a mañá do luns, día 9 de xuño, e rematará a tarde do martes 10 de xuño.</p>
<p>5. Inscrición.</p>
<p>-Prazo: remata o mércores, día 4 de xuño de 1997.</p>
<p>-Lugar de presentación: no rexistro xeral da EGAP (polígono das Fontiñas, rúa de Madrid, 2-4, 15707, Santiago de Compostela). Tfno.: 54 60 40, fax: nº 54 63 37.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por fax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, a partir do día 5 de xuño, por teléfono de 10.30 a 14.45 horas, ó seguinte número: (981) 54 62 39.</p>
<p>6. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente ás mesmas, e expresarase neste documento a natureza da actividade e as datas da súa realización.</p>
<p>Santiago de Compostela, 16 de maio de 1997.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>4012</p>

