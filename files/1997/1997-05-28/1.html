---
date: '1997-05-28'
id: 6BC6
page: 5005
number: 101
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 125/1997, do 14 de maio, polo que se modifica o Decreto 155/1994, do 2
  de xuño, de asunción e asignación de funcións e servicios transferidos en
  materia de estiba e desestiba en portos non clasificados como de interese
  xeral.
range: Decreto
url: 'https://www.xunta.gal/dog/Publicados/1997/19970528/Anuncio6BC6_gl.html'
---
<p>Polo Real decreto 145/1993, do 29 de xaneiro, transferíronse da Administración do Estado á Comunidade Autónoma de Galicia funcións e servicios en materia de estiba e desestiba en portos non clasificados como de interese xeral.</p>
<p>Polo Decreto 69/1993, do 10 de marzo, asumíronse aquelas funcións e servicios e asignáronse á Consellería de Traballo e Servicios Sociais.</p>
<p>Como consecuencia da modificación da estructura orgánica da Xunta de Galicia, derivada do establecido no Decreto 287/1993, do 10 de decembro, as funcións e servicios referidos reasignáronse, polo Decreto 155/1994, do 2 de xuño, á Consellería de Familia, Muller e Xuventude.</p>
<p>Pola Lei 5/1994, do 29 de novembro, créase o Ente Público Portos de Galicia, que ten atribuídas, entre outras, as funcións de xestión dos servicios e actividades portuarias, e que comezou o exercicio das súas funcións o día 1 de xaneiro de 1996.</p>
<p>A Administración autonómica ten competencia para a autoorganización dos seus entes e órganos de goberno, e, en consecuencia para distribuí-lo exercicio das competencias estatutariamente asumidas entre aqueles.</p>
<p>A creación do Ente Público Portos de Galicia fai necesario asignar, dentro do novo organigrama, as funcións e servicios en materia de estiba e desestiba en portos non clasificados como de interese xeral, a aquela consellería con funcións máis acordes coa actuación nesta materia.</p>
<p>Na súa virtude, por iniciativa dos conselleiros de Política Territorial, Obras Públicas e Vivenda, e Familia, Muller e Xuventude, e por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día catorce de maio de mil novecentos noventa e sete,</p>
<p>DISPOÑO:</p>
<p>Artigo único.-As funcións e servicios asumidos en materia de estiba e desestiba en portos non clasificados como de interese xeral, transferidos polo Real decreto 145/1993, do 29 de xaneiro, asígnanse ó Ente Público Portos de Galicia, agás, se é o caso, as que segundo a normativa estatal reguladora da materia estivesen atribuídas ó Consello de Ministros, as cales quedan asignadas ó Consello da Xunta de Galicia.</p>
<p>Disposición derrogatoria</p>
<p>Queda derrogado o Decreto 155/1994, do 2 de xuño, polo que se modificou o Decreto 69/1993, do 10 de maio.</p>
<p>Disposicións derradeiras</p>
<p>Primeira.-Facúltase o conselleiro de Política Territorial, Obras Públicas e Vivenda para dictar cantas disposicións sexan necesarias para o desenvolvemento e execución do presente decreto.</p>
<p>Segunda.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, catorce de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>3954</p>

