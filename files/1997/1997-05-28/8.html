---
date: '1997-05-28'
id: 6BE6
page: 5013
number: 101
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 19 de febreiro de 1997 pola que se amplía a campaña, establecida
  durante 1996, para a regularización das tarxetas de inspección técnica dos
  vehículos agrícolas durante 1997.
range: Resolución
url: 'https://www.xunta.gal/dog/Publicados/1997/19970528/Anuncio6BE6_gl.html'
---
<p>A Orde do 26 de febreiro de 1996 (DOG do 25 de marzo), da Consellería de Industria e Comercio, estableceu unha campaña durante 1996 para a regularización das tarxetas de inspección técnica dos vehículos agrícolas.</p>
<p>No seu artigo 1º expoñíase que o obxecto da orde era o de regulariza-la situación dos vehículos agrícolas, de titulares que o soliciten, mediante a expedición da tarxeta ITV, despois da inspección técnica unitaria con resultado favorable.</p>
<p>A campaña desenvolvida durante o ano 1996 puxo de manifesto, desde o seu comezo, o volume elevado do parque existente e doutra banda a preocupación do colectivo de titulares dos vehículos agrícolas, as súas asociacións representantes e outras institucións, resultando insuficiente o prazo establecido</p>
<p>no artigo 3º, da citada Orde de 26 de febreiro de 1996, para atende-la demanda xerada.</p>
<p>Na súa virtude e de acordo coas competencias que me foron transferidas,</p>
<p>RESOLVO:</p>
<p>Autoriza-la ampliación da campaña iniciada de acordo coa Orde do 26 de febreiro de 1996 para a regularización das tarxetas de inspección técnica dos vehículos agrícolas, ata o 31 de decembro de 1997.</p>
<p>Santiago de Compostela, 19 de febreiro de 1997.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>3040</p>

