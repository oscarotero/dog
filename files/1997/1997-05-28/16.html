---
date: '1997-05-28'
id: 6C0A
page: 5030
number: 101
agency: CONSELLO DE CONTAS DE GALICIA
section: IV. OPOSICIÓNS E CONCURSOS
title: >-
  Acordo do 20 de maio de 1997 polo que se anuncia convocatoria pública para a
  provisión, polo sistema de libre designación, de varios postos de traballo
  vacantes.
range: Acordo
url: 'https://www.xunta.gal/dog/Publicados/1997/19970528/Anuncio6C0A_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, modificado polo artigo 6 da Lei 3/1995, do 10 de abril, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polos artigos 3 e 9.2.c) da Lei 6/1985, do 24 de xuño, do Consello de Contas de Galicia, esta comisión de Goberno,</p>
<p>ACORDA:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I deste acordo.</p>
<p>Segundo.-Poderán concorrer a ela os funcionarios/as que reúnan as condicións que para cada posto de traballo se sinalan no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral do Consello de Contas de Galicia (rúa Ramón Piñeiro, nº 29, Santiago de Compostela), directamente, ou polos xeitos previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles, contados a partir do seguinte ó da publicación desta convocatoria no</p>
<p>Diario Oficial de Galicia, conforme o modelo que se inclúe como anexo II.</p>
<p>Cuarto.-Os aspirantes deberán xuntarlle á petición un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultar seleccionado para ocupar un posto de traballo dos relacionados no anexo I deste acordo un funcionario con destino noutra Administración pública, requirirase o informe favorable do departamento no que presta servicios, considerándose neste sentido de non emitirse no prazo de 15 días, tal como dispón o artigo 67 do Real decreto 364/1995, do 10 de marzo. Unha vez tramitado, se é o caso, o seu traslado a este Consello de Contas, procederase á súa toma de posesión no posto para o que foi seleccionado/a.</p>
<p>Sexto.-A resolución desta convocatoria farase pública no Diario Oficial de Galicia e poderanse declarar desertos un ou varios postos de traballo, de considerarse oportuno.</p>
<p>Sétimo.-O prazo de toma de posesión será de tres días se o destino anterior está en Santiago de Compostela, e dun mes se está en localidade distinta o reingreso ó servicio activo.</p>
<p>Oitavo.-Contra este acordo cabe interpor recurso administrativo ordinario perante o Pleno do Consello de Contas de Galicia no prazo dun mes, contado a partir da súa publicación no Diario Oficial de Galicia.</p>
<p>Santiago de Compostela, 20 de maio de 1997.</p>
<p>Carlos Otero Díaz</p>
<p>Conselleiro maior do Consello de Contas de Galicia</p>
<p>ANEXO I</p>
<p>-Nº vacantes: 2.</p>
<p>Localidade: Santiago de Compostela.</p>
<p>Institución: Consello de Contas de Galicia.</p>
<p>Posto de traballo: auditor.</p>
<p>Grupo: A.</p>
<p>Nivel C. destino: 30.</p>
<p>Específico (en miles): 2.721.</p>
<p>Requisitos: Licenciado. Pertencer ó corpo Sup. C.A. galega, Estado, CC.AA, OO.AA., CC.LL., S.S.</p>
<p>Méritos preferentes: experto en auditoría.</p>
<p>-Nº vacantes: 3.</p>
<p>Localidade: Santiago de Compostela.</p>
<p>Institución: Consello de Contas de Galicia.</p>
<p>Posto de traballo: técnico de auditoría.</p>
<p>Grupo: B.</p>
<p>Nivel C. destino: 25.</p>
<p>Específico (en miles): 1.586.</p>
<p>Requisitos: titulado medio. Pertencer ó corpo de xestión C.A. galega, Estado, CC.AA., OO.AA., CC.LL., S.S.</p>
<p>Méritos preferentes: contabilidade e auditoría de contas.</p>
<p>3695</p>

