---
date: '1997-02-18'
id: '3856'
page: 1
number: 33
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 31 de xaneiro de 1997, da Secretaría Xeral da Consellería de
  Educación e Ordenación Universitaria, pola que se emprazan as partes
  interesadas no recurso contencioso-administrativo 01/0001800/1996, interposto
  por Margarita Ledo Andión.
range: Resolución
url: 'https://www.xunta.gal/dog/Publicados/1997/19970218/Anuncio3856_gl.html'
---
<p>Recibida da sección primeira da Sala do Contencioso-Administrativo do Tribunal Superior de Xus</p>
<p>tiza de Galicia providencia pola que se admite o recurso contencioso-administrativo número 01/0001800/1996, interposto por Margarita Ledo Andión, contra a Resolución do Conselleiro de Educación e Ordenación Universitaria, do 17 de outubro de 1996, desestimatoria de recurso ordinario contra a Resolución da Dirección Xeral de Universidades e Investigación do 31 de xullo de 1996 (DOG 16-8-1996) pola que se resolve o concurso público para a concesión de axudas para asistencia a congresos, simposios, seminarios ou cursos monográficos convocado no anexo V á Orde do 2 de maio de 1996 (DOG 14-5-1996).</p>
<p>Esta secretaría xeral acordou nesta data, e de conformidade co disposto no artigo 64 da Lei do 27 de decembro, reguladora da xurisdicción contencioso-administrativa, modificada pola Lei 10/1992, do 30 de abril, remitirlle o correspondente expediente administrativo á devandita sala, o cal se lles notifica para xeral coñecemento a tódalas persoas interesadas no procedemento e son emprazadas para que poidan constituírse en parte en autos na sección primeira da Sala do Contencioso-Administrativo do Tribunal Superior de Xustiza de Galicia, no prazo de 9 días.</p>
<p>Santiago de Compostela, 31 de xaneiro de 1997.</p>
<p>Máximo García Serrano</p>
<p>Secretario xeral da Consellería de Educación</p>
<p>e Ordenación Universitaria</p>
<p>97-1065</p>

