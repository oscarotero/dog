---
date: '1997-10-31'
id: BFD2
page: 10
number: 211
agency: CONCELLO DE VILAGARCÍA DE AROUSA
section: VI. ANUNCIOS
title: Anuncio de concurso aberto.
range: Anuncio
url: 'https://www.xunta.gal/dog/Publicados/1997/19971031/AnuncioBFD2_gl.html'
---
<p>Declarado deserto polo Pleno da Corporación Municipal, en sesión con data do 18 de xullo de 1997 o concurso convocado para a selección de proxectos, construcción e explotación de estacionamento para vehículos no Cavadelo, convócase novamente.</p>
<p>1. Obxecto do contrato. É a selección de proxectos, construcción e explotación de estacionamento para vehículos no Cavadelo.</p>
<p>2. Tipo de licitación. O concursante ofrecerá, na súa proposición, un canon anual mínimo para aboarlle ó Concello de Vilagarcía de Arousa.</p>
<p>3. Prazo da concesión. O prazo total da concesión será de 75 anos, a partir da data de remate das obras e recepción provisional destas.</p>
<p>4. Garantías provisional e definitiva. A garantía provisional para participar no concurso será de 1.000.000 de ptas.</p>
<p>A fianza definitiva fíxase no 4% do orzamento de execución material das obras. En canto á explotación, constituirase unha fianza definitiva por importe de 3.000.000 de ptas.</p>
<p>5. Proposicións. As proposicións presentaranse no Rexistro de Licitacións (secretaría xeral), en man, das 9.30 ás 13.30 horas durante os vinteseis días hábiles contados a partir do día seguinte ó da inserción do anuncio de licitación no Boletín Oficial del Estado.</p>
<p>As proposicións axustaranse ó modelo que consta no prego de condicións.</p>
<p>6. Documentación. Os licitadores, xunto coa súa proposición, achegarán a documentación a que se refire a cláusula XIII do prego de condicións e nos sobres que figuran nesta.</p>
<p>7. Apertura de plicas. Terá lugar no salón de sesións do concello ás 13.30 horas do día hábil seguinte a aquel no que remate o prazo de presentación de proposicións.</p>
<p>8. Prego de condicións. Están á disposición dos interesados na secretaría da Casa do Concello, tódolos días laborables, durante as horas de oficina, agás os sábados.</p>
<p>Vilagarcía de Arousa, 15 de outubro de 1997.</p>
<p>Joaquín J. Gago López</p>
<p>Alcalde</p>

