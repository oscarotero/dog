---
date: '1997-10-31'
id: BF72
page: 10
number: 211
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 27 de outubro de 1997 pola que se amplían os prazos de xustificación
  dos investimentos realizados ó abeiro da do 31 de xaneiro de 1997 pola que se
  regula a concesión de axudas para innovación tecnolóxica, I+D e calidade, para
  1997.
range: Orde
url: 'https://www.xunta.gal/dog/Publicados/1997/19971031/AnuncioBF72_gl.html'
---
<p>A Consellería de Industria e Comercio dictou a Orde do 31 de xaneiro de 1997 pola que se regula a concesión de subvencións a empresas, agrupacións de empresas e entidades sen ánimo de lucro, que realicen investimentos en innovación tecnolóxica, investigación e desenvolvemento e calidade, dentro da Comunidade Autónoma galega, para 1997 (DOG nº 41, do 28 de febreiro de 1997).</p>
<p>Na citada disposición establécese como requisito indispensable para o libramento da axuda, a presentación da documentación acreditativa do investimento realizado antes do día 31 de outubro de 1997.</p>
<p>Tendo en conta que o elevado número de solicitudes presentadas motiva un dilatado proceso de avaliación dos proxectos e resolución dos respectivos expedientes, considérase necesario amplia-lo prazo de xustificación dos investimentos levados a cabo polos solicitantes.</p>
<p>En consecuencia, en uso das atribucións que me foron conferidas,</p>
<p>DISPOÑO:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó abeiro da orde da Consellería de Industria e Comercio do 31 de xaneiro de 1997, ata o 30 de novembro de 1997.</p>
<p>Santiago de Compostela, 27 de outubro de 1997.</p>
<p>Antonio Couceiro Méndez</p>
<p>Conselleiro de Industria e Comercio</p>
<p>6716</p>

