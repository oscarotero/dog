---
date: '1997-12-02'
id: D3AE
page: 11
number: 233
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 27 de novembro de 1997 pola que se determinan os servicios mínimos
  dirixidos a garanti-los servicios esenciais polo persoal funcionario, laboral
  e estatutario interino do Complexo Hospitalario Provincial-Rebullón, que se
  levará a efectos o día 2 de decembro desde as 0 ás 24 horas, e tódolos martes,
  desde o día 9 de decembro, de 11.30 a 12.30 horas no hospital provincial e de
  12 a 13 horas no Hospital Psiquiátrico O Rebullón.
range: Orde
url: 'https://www.xunta.gal/dog/Publicados/1997/19971202/AnuncioD3AE_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde, e diante cada situación de folga, decidan o mínimo de actividade nece</p>
<p>saria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal funcionario, laboral e estatutario interino do C.H. Provincial-Rebullón que se levará a efecto o día 2 de decembro desde as 0 ás 24 horas, e tódolos martes, desde o día 9 de decembro, de 11.30 a 12.30 horas no hospital provincial e de 12 a 13 horas no Hospital Psiquiátrico O Rebullón, oído o comité de folga, esta consellería,</p>
<p>DISPÓN:</p>
<p>Artigo 1º</p>
<p>A folga convocada o día 2 de decembro desde as 0 ás 24 horas, e tódolos martes, desde o día 9 de decembro, de 11.30 a 12.30 horas no hospital provincial e de 12 a 13 horas no Hospital Psiquiátrico O Rebullón, que afecta o persoal funcionario, laboral e estatutario interino do C.H. Provincial-Rebullón, enténdese condicionada ó mantemento dos servicios mínimos que resultan da seguinte proposta que se engade mediante anexo a esta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios da institución sanitaria, para evitar que se produzan graves prexuízos ós usuarios, e foron consensuados co comité de folga.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga, coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>Xustíficase a fixación dos mentados criterios no feito de que resulta necesario garanti-la asistencia imprescindible ós pacientes de consulta e atención urxente ós usuarios. En ámbolos dous casos, calquera omisión ou preterición traería consigo consecuencias moi negativas para os usuarios coa posible irrogación de danos e perdas.</p>
<p>Tamén convén sinalar que tales criterios basicamente correspóndense cos tidos en conta con motivo doutras folgas no ámbito sanitario e de acordo coas centrais sindicais.</p>
<p>Artigo 2º</p>
<p>A designación numérica e nominal que resulta da aplicación dos criterios establecidos con carácter rotatorio do persoal que deberá cubri-los distintos servicios, será determinado polo director xerente do C.H. Provincial-Rebullón.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1 do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 28 de novembro de 1997.</p>
<p>José Mª. Hernández Cochón</p>
<p>Conselleiro de Sanidade e Servicios Sociais</p>
<p>9455</p>

