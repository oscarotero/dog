---
date: '1997-12-02'
id: D422
page: 11
number: 233
agency: UNIVERSIDADE DA CORUÑA
section: VI. ANUNCIOS
title: >-
  Resolución do 21 de novembro de 1997 pola que se anuncia o concurso público
  11/97, con procedemento aberto, das obras de reforma e ampliación para
  cafetería-comedor na escola universitaria de Arquitectura Técnica no campus da
  Zapateira. (Expediente 3047/97).
range: Resolución
url: 'https://www.xunta.gal/dog/Publicados/1997/19971202/AnuncioD422_gl.html'
---
<p>Convócanse a concurso público, procedemento aberto, polo trámite de urxencia, as obras de reforma e ampliación para cafetería-comedor na escola universitaria de Arquitectura Técnica no campus da Zapateira.</p>
<p>O prego de cláusulas administrativas particulares para a contratación de obras por concurso público pódese retirar na xerencia, Servicio de Xestión Económica, na sede do Rectorado, sita en r/ Maestranza, s/n, A Coruña, de luns a venres e de 9 a 14 horas.</p>
<p>As propostas presentaranse no rexistro xeral da universidade, r/ Maestranza, s/n, de luns a venres e de 9 a 14 horas.</p>
<p>O prazo de presentación de proposicións rematará ás 14 horas do décimo terceiro día natural contado a partir do seguinte ó da publicación desta resolución no Diario Oficial de Galicia</p>
<p>A apertura de plicas celebrarase o terceiro día hábil seguinte ó do remate do prazo de presentación de proposicións, ás 11 horas da mañá na sala de xuntas da xerencia; se este día coincide en sábado, realizarase o luns seguinte á mesma hora.</p>
<p>Orzamento de contratación: setenta e un millóns trescentas corenta mil pesetas (71.340.000).</p>
<p>Garantía provisional: un millón catrocentas vinteseis mil oitocentas pesetas (1.426.800).</p>
<p>Clasificación: grupo C; subgrupo: todos; categoría e.</p>
<p>Prazo de execución: cinco meses.</p>
<p>A Coruña, 21 de novembro de 1997.</p>
<p>P.D. (Resolución 30-3-1990)</p>
<p>José María Pujalte Giménez</p>
<p>Xerente</p>
<p>9487</p>

