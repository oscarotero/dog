---
date: '1997-03-20'
id: '10326'
page: 2
number: 55
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 7 de marzo de 1997 pola que se modifica parcialmente a do 27 de
  decembro de 1996, pola que se aproban os plans de explotación xeral
  marisqueira para o ano 1997.
range: Orde
url: 'https://www.xunta.gal/dog/Publicados/1997/19970320/Anuncio10326_gl.html'
---
<p>O Decreto 423/1993, do 17 de decembro, polo que se refunde a normativa vixente en materia de marisqueo e extracción de algas establece no seu artigo 4 un prazo para a presentación, por parte das entidades, dos correspondentes plans de explotación, como trámite previo para a aprobación do plan xeral de explotación marisquera que rexerá para cada exercicio. De acordo con isto aprobouse a Orde do 27 de decembro de 1996, na que non puideron incorporarse os relativos ás confrarías de Ferrol, O Pindo e Cariño debido a determinados problemas de orde interna das confrarías que impediron presentar dentro do prazo as súas propostas.</p>
<p>Despois de presenta-las citadas propostas, faise necesaria a súa aprobación e incorporación o Plan Xeral de Explotación Marisqueira para o ano 1997.</p>
<p>En virtude das atribucións que teño concedidas:</p>
<p>DISPOÑO:</p>
<p>Artigo único.-Modifícanse parcialmente os artigos 1 e 3 da Orde do 27 de diciembre de 1996.</p>
<p>Artigo 1º</p>
<p>Entre a confraría de Barallobre e a confraría de Cariño, debe figurar:</p>
<p>Confraría de Ferrol.</p>
<p>Zona de traballo: delimitarase na resolución de apertura.</p>
<p>Días máximos de extracción: a pé: 96, a flote: 181.</p>
<p>Puntos de control: embarcacións de vixilancia, lonxa da Gándara e da Malata.</p>
<p>Puntos de venda: lonxas da Gándara e da Malata.</p>
<p>Épocas probables de extracción:</p>
<p>-A pé: de xaneiro ó 25 de abril, de xullo ó 30 de decembro.</p>
<p>-A flote: xaneiro, febreiro, marzo, abril, xullo, agosto, setembro, novembro e decembro.</p>
<p>Artigo 3º</p>
<p>A continuación do plan de ameixa fina da confraría de pescadores de Lira, engadirase:</p>
<p>Plan de moluscos da confraría do Pindo.</p>
<p>Días máximos de extracción: 63.</p>
<p>Puntos de control e venda: Berberecheira e camiño do Loureiro.</p>
<p>Épocas probables de extracción: xuño, xullo e agosto.</p>
<p>A continuación do plan da confraría de Cedeira, engadirase:</p>
<p>Plan de moluscos da confraría de Cariño.</p>
<p>Días máximos de extracción: 67.</p>
<p>Puntos de control: Fornelos, Puntal e Figueiroa.</p>
<p>Puntos de venda: lonxa de Cariño.</p>
<p>Épocas probables de extracción: de febreiro a decembro.</p>
<p>Así mesmo no artigo 3.-Plans específicos en zonas de libre marisqueo, débese face-la seguinte corrección:</p>
<p>Na páxina 81, no plan conxunto de coquina da confraría do Vicedo e da confraría do Barqueiro.</p>
<p>Onde dí: días máximos de extracción: 30.</p>
<p>Debe dicir: días máximos de extracción: 60.</p>
<p>Disposicións derradeiras</p>
<p>Primeira.-Facultase o director xeral de Marisqueo e Acuicultura, para o desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 7 de marzo de 1997.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>744</p>

