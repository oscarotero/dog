---
date: '1997-03-20'
id: '10366'
page: 2
number: 55
agency: CONCELLO DE REDONDELA
section: VI. ANUNCIOS
title: >-
  Anuncio de exposición pública da aprobación inicial do Plan Xeral de
  Ordenación Urbana do Concello de Redondela.
range: Anuncio
url: 'https://www.xunta.gal/dog/Publicados/1997/19970320/Anuncio10366_gl.html'
---
<p>Aprobado inicialmente polo Pleno do Concello o Plan xeral de Ordenación Urbana de Redondela, redactado polo equipo técnico dirixido pola arquitecta Mª A. Leboreiro Amaro, sométese a información pública polo prazo dun mes, contado a partir da inserción deste anuncio no Diario Oficial de Galicia, durante o cal poderá ser examinado por calquera persoa física ou xurídica no salón de sesións da casa do concello, en horario de 9 a 14 e de 17 a 19 horas, de luns a venres, e de 9 a 14 horas os sábados, para formula-las alegacións ou observacións que se consideren pertinentes.</p>
<p>As áreas do territorio obxecto deste planeamento nas que as novas determinacións supoñen modificación do réxime urbanístico vixente e que, polo tanto, quedan afectadas pola suspensión de licencias á que se refire o artigo 120 do Regulamento de planeamento; son as comprendidas no ámbito territorial da totalidade do termo municipal, agás no ámbito do plan especial de reforma interior de Outeiro das Penas e no daquelas actuacións que no PXOU, documento VII, fichas de planeamento, se recollen como actuacións en marcha, a saber:</p>
<p>-Na parroquia de Chapela:</p>
<p>Estudio de detalle 1. Profaro.</p>
<p>Estudio de detalle 2. (A.D. 15-1-1996).</p>
<p>Estudio de detalle 3. Cardona.</p>
<p>-Na parroquia de Rebodera:</p>
<p>A SUP PP 1 Pousadouro.</p>
<p>-Na parroquia de Redondela:</p>
<p>A SU UE 12 (Granxa Ponde de Lima).</p>
<p>A SU UE 19 (Regojo).</p>
<p>A SU UE 23 (Cardosas).</p>
<p>-Na parroquia de Vilar de Infesta:</p>
<p>1207 D. Polígono de Cartas.</p>
<p>A suspensiónd e licencias terá a duración dun ano e, en calquera caso, a suspensión citada extínguese coa aprobación definitiva do planeamento, segundo dispón o artigo 102.3º do RDL 1/1992, do 26 de xuño.</p>
<p>Redondela, 12 de marzo de 1997.</p>
<p>Alcalde</p>
<p>Rubricado</p>

