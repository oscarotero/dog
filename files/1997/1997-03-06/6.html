---
date: '1997-03-06'
id: F14A
page: 2024
number: 45
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 4 de marzo de 1997 pola que se modifica a do 26 de decembro de 1996
  que regula o procedemento para a solicitude, tramitación e concesión das
  axudas ós productores de determinados cultivos herbáceos na campaña de
  comercialización 1997/1998 e das primas en beneficio dos productores de carne
  de ovino e caprino, dos productores de carne de vacún e dos que manteñan vacas
  nutrices para o ano 1997 na Comunidade Autónoma de Galicia.
range: Orde
url: 'https://www.xunta.gal/dog/Publicados/1997/19970306/AnuncioF14A_gl.html'
---
<p>As dificultades xurdidas na presentación das solicitudes de axudas superficies e primas gandeiras para o ano 1997 no marco da normativa europea, nacional e autonómica que as regulan, e relacionadas coa definición correcta dos plans de sementeira e a determinación dos animais que poder ser obxecto de solicitude de prima en cada explotación en función de tódolos seus condicionantes obrigan á ampliación do prazo de presentación de solicitudes e doutras datas depenendo del.</p>
<p>Polo tanto, de acordo co disposto no artigo 30.1º 3 do Estatuto de autonomía de Galicia e en uso das facultades que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, e no seu Decreto 205/1990, do 15 de marzo,</p>
<p>DISPOÑO:</p>
<p>Artigo 1º</p>
<p>O punto 1 do artigo 3 da Orde do 26 de decembro de 1996, queda redactado así:</p>
<p>«1. O prazo para a presentación de solicitudes de axuda e da declaración de superficies forraxeiras será o comprendido entre o 2 de xaneiro e o 31 de marzo de 1997».</p>
<p>Artigo 2º</p>
<p>A alínea b) do punto 1 do artigo 19 da Orde do 26 de decembro de 1996, queda redactado así:</p>
<p>«b) Que rematará o día 9 de xullo de 1997, no referente a ovino e caprino».</p>
<p>Disposición derradeira</p>
<p>A presente orde entrará en vigor o día da súa publicación no Diario Oficial de Galicia.</p>
<p>Santiago de Compostela, 4 de marzo de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>1573</p>

