---
date: '1997-03-06'
id: F16A
page: 2032
number: 45
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (215/1990).
range: Edicto
url: 'https://www.xunta.gal/dog/Publicados/1997/19970306/AnuncioF16A_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, fai saber que neste xulgado do meu cargo, baixo o número 215/1990, se seguen autos de executivo outros títulos, por instancia do procurador Darío García Brea, en representación de Caixa de Aforros de Galicia, contra José Fidel Martis Fernández, Fidel Martis Novo e María Manuela Fernández Vilas, en reclamación de cantidade, nas actuacións dos cales se acordou sacar a pública poxa, polo prazo de vinte días e prezo de valoración pericial, o seguinte predio embargado ós demandados:</p>
<p>Casa de planta baixa sita na rúa Cervantes número 15 de Ribeira.</p>
<p>A poxa terá lugar na sala de audiencia deste xulgado, sito na rúa Viena número 2 (polígono das Fontiñas) o próximo día 7 de abril ás once horas, de acordo coas seguintes condicións:</p>
<p>1. O tipo do remate será de 5.413.947 pesetas, sen que se admitan licitacións que non cubran as dúas terceiras partes da dita suma.</p>
<p>2. Para poderen tomar parte na licitación deberán os licitadores consignar previamente na conta de consignacións deste xulgado no BBV 1592/17/215/90 o 20% do tipo do remate.</p>
<p>3. Poderán facer ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o 20% do tipo do remate.</p>
<p>4. Só o acredor poderá face-lo remate a calidade de ceder a un terceiro.</p>
<p>5. Reservaranse en depósito, por instancia do acredor, as consignacións dos licitadores que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que o sigan pola orde das súas respectivas propostas.</p>
<p>6. Os títulos de propiedade, suplidos por certificación do rexistro, están de manifesto na secretaría do xulgado, e os licitadores deberán conformarse con eles, sen que poidan esixir outros.</p>
<p>7. As cargas e gravames anteriores e os preferentes, se os houber, ó crédito do demandante, quedarán</p>
<p>subsistentes e sen cancelar, entendéndose que o rematante os acepta e queda subrogado na responsabilidade deles, sen destinarse á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o próximo 5 de maio, ás once horas, nas mesmas condicións cá primeira, excepto o tipo do remate que será do 75% do da primeira; e caso de resultar deserta a dita segunda poxa, celebrarase unha terceira, sen suxeición a tipo, o día 4 de xuño, tamén ás once horas, e para ela rexerán as restantes condicións fixadas para a segunda.</p>
<p>Sirva esta publicación de notificación ós debedores para o caso de que non puidese efectuarse no seu domicilio.</p>
<p>Dado en Santiago de Compostela o cinco de febreiro de mil novecentos noventa e sete.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>1603</p>

