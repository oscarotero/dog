---
date: '1997-03-06'
id: F13E
page: 2016
number: 45
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 26 de febreiro de 1997, da Secretaría Xeral da Consellería de
  Política Territorial, Obras Públicas e Vivenda, pola que se dispón a
  publicación do acordo do Consello da Xunta de Galicia, do 29 de febreiro de
  1996, de iniciación do procedemento de elaboración das directrices de
  ordenación do territorio segundo o disposto na Lei 10/1995, do 23 de novembro,
  de ordenación do territorio.
range: Resolución
url: 'https://www.xunta.gal/dog/Publicados/1997/19970306/AnuncioF13E_gl.html'
---
<p>A Lei 10/1995, de ordenación do territorio, no seu artigo 10.1), encoméndalle ó Consello da Xunta de Galicia acorda-la iniciación do procedemento de elaboración das directrices de ordenación do territorio, que terán que constituí-lo marco xeral de referencia para a vertebración da política territorial da Comunidade Autónoma.</p>
<p>Na súa virtude, e en cumprimento do mandato contido no artigo 10.1º do citado corpo legal, o Consello da Xunta de Galicia, na súa sesión do 29 de febreiro de 1996, acordou inicia-lo procedemento de elaboración das directrices de ordenación do territorio de acordo co establecido no artigo 10 da Lei 10/1995, do 23 de novembro, de ordenación do territorio de Galicia, dispoñendo que sexa a Consellería de Política Territorial, Obras Públicas e Vivenda a encargada de realiza-los traballos necesarios de información, análise e diagnóstico e formula-lo avance das directrices de ordenación do territorio.</p>
<p>Os distintos organismos e entidades da Xunta de Galicia prestarán a súa colaboración e facilitarán a información que lles sexa solicitada para a formulación das previsións e determinacións das directrices de ordenación do territorio.</p>
<p>O que se fai público para xeral coñecemento e para os efectos oportunos.</p>
<p>Santiago de Compostela, 26 de febreiro de 1996.</p>
<p>José Antonio Fernández Vázquez</p>
<p>Secretario xeral de Política Territorial,</p>
<p>Obras Públicas e Vivenda</p>
<p>1447</p>

