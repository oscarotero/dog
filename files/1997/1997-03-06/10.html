---
date: '1997-03-06'
id: F15E
page: 2031
number: 45
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 13 de febreiro de 1997 pola que se convoca concurso público de
  méritos para a provisión da praza 20/1997 do corpo docente de profesores
  titulares de universidade.
range: Resolución
url: 'https://www.xunta.gal/dog/Publicados/1997/19970306/AnuncioF15E_gl.html'
---
<p>De conformidade co establecido no título quinto da Lei 11/1983, do 25 de agosto e no artigo 2.4º do Real decreto 1888/1984, do 26 de setembro, este rectorado resolveu convocar concurso de méritos para a praza que se relaciona no anexo I da presente resolución, de acordo coas seguintes bases:</p>
<p>Primeira.-O dito concurso rexerase polo disposto na Lei orgánica 11/1983, do 25 de agosto (BOE do 1 de setembro); Real decreto 1888/1984, do 26 de setembro (BOE do 26 de outubro), modificado parcialmente polo Real decreto 1427/1986, do 13 de xuño (BOE do 11 de xullo); Orde do 28 de decembro de 1984 (BOE do 16 de xaneiro de 1985) e, no non previsto, pola lexislación xeral de funcionarios civís do Estado.</p>
<p>Segunda.-Para seren admitidos ó citado concurso os solicitantes deberán reuni-los seguintes requisitos xerais:</p>
<p>a) Seren españois. Non obstante, poderán participar en idénticas condicións cós españois:</p>
<p>-Os nacionais dos demais estados membros da Unión Europea logo de acredita-la nacionalidade consonte o disposto na lei 17/1993, do 23 de decembro (BOE do 24), sobre o acceso a determinados sectores da función pública dos nacionais dos demais estados membros da Unión Europea e demais normativa de desenvolvemento.</p>
<p>-Trala acreditación, os nacionais daqueles estados ós que en virtude de tratados internacionais subscritos pola Unión Europea e ratificados por España lles sexa aplicable a libre circulación de traballadores nos termos en que está definida no tratado constitutivo da Unión Europea.</p>
<p>b) Ter cumpridos os dezaoito anos de idade e non ter cumpridos os setenta anos.</p>
<p>c) Non ter sido separado do servicio de ningunha Administración pública en virtude de expediente disciplinario nin encontrarse inhabilitado por sentencia firme para o acceso e exercicio da función pública.</p>
<p>d) Non padecer enfermidade nin defecto físico ou psíquico que impida o desempeño das funcións correspondentes a profesor de universidade.</p>
<p>Terceira.-Deberán reunir ademais as condicións específicas que se sinalan no artigo 4.2º do Real decreto 1888/1984, do 26 de setembro.</p>
<p>Cuarta.-Quen desexe tomar parte neste concurso remitirá a correspondente solicitude ó rector da Universidade de Vigo, por calquera dos procedementos establecidos na Lei 30/1992, do 26 de novembro (BOE do 27) de réxime xurídico das administracións públicas e do procedemento administrativo común,</p>
<p>no prazo de vinte días hábiles a partir do día seguinte a aquel no que teña lugar a publicación desta convocatoria no Boletín Oficial del Estado, mediante instancia, segundo o modelo do anexo II, debidamente cuberta, xunto cos documentos que acrediten reuni-los requisitos para participar no concurso. A concorrencia dos ditos requisitos deberá estar referida sempre a unha data anterior á de expiración do prazo fixado para solicita-la participación no concurso.</p>
<p>Os aspirantes deberán xustificar ter aboadas 9.180 ptas. en concepto de inscrición na conta da Universidade de Vigo 0040225994 de Caixavigo (oficina principal, Avda. García Barbón, 1-3) epígrafe, «Outros ingresos», achegando coa súa solicitude resgardo acreditativo do ingreso realizado, onde conste referencia a esta convocatoria.</p>
<p>Quinta.-Finalizado o prazo de presentación de solicitudes, o rector da universidade, por calquera dos procedementos establecidos na Lei de réxime xurídico das administracións públicas e do procedemento administrativo común, remitiralles a tódolos aspirantes relación completa de admitidos e excluídos, con indicación das causas de exclusión. Contra esta resolución os interesados poderán presentar reclamación perante o rector no prazo de quince días hábiles contados a partir do seguinte ó da notificación da relación de admitidos e excluídos.</p>
<p>Sexta.-O presidente da comisión, dentro do prazo habilitado regulamentariamente para a súa constitución, dictará unha resolución que deberá serlles notificada a tódolos interesados cunha antelación mínima de quince días naturais respecto da data do acto para o que se cita, convocando a:</p>
<p>a) Tódolos membros titulares da comisión e, de se-lo caso, ós suplentes necesarios para efectua-lo acto de constitución dela.</p>
<p>b) Tódolos aspirantes admitidos a participar no concurso, para realiza-lo acto de presentación dos concursantes e con sinalamento da data, hora e lugar de celebración do dito acto.</p>
<p>Sétima.-No acto de presentación os concursantes entregaranlle ó presidente da comisión a documentación sinalada no artigo 10 do Real decreto 1888/1984, do 26 de setembro, modificado polo REal decreto 1427/1986, do 13 de xuño.</p>
<p>Oitava.-O candidato proposto para a provisión da praza deberá presentar na secretaría xeral da universidade no prazo de quince días hábiles seguintes ó de conclusión da actuación da comisión, por calquera dos medios sinalados no artigo 38.4º da Lei de réxime xurídico das administracións públicas e do procedemento administrativo común, certificación do ministerio ou organismo do que dependan, acreditativa da condición de funcionarios e cantas circunstancias consten na súa folla de servicios.</p>
<p>Vigo, 13 de febreiro de 1997.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>ANEXO I</p>
<p>-Número de prazas: 1.</p>
<p>Praza número: 20/1997.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: traducción e interpretación.</p>
<p>Departamento ó que está adscrita: Traducción, Lingüística e Teoría da Literatura.</p>
<p>Actividades que debe realizar quen obteña a praza: docencia en traducción xeral C-A: francés-español.</p>
<p>Clase de convocatoria: concurso de méritos.</p>
<p>ANEXO II</p>
<p>-Úsese o modelo recollido nas páxinas anteriores</p>
<p>97-1414</p>

