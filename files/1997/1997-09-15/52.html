---
date: '1997-09-15'
id: A7BA
page: 9
number: 177
agency: INSTITUTO LÁCTEO E GANDEIRO DE GALICIA
section: VI. ANUNCIOS
title: >-
  Resolución do 27 de agosto de 1997 pola que se anuncia a licitación, polo
  sistema de concurso procedemento aberto, para a contratación da
  subministración de vehículos para o ILGG.
range: Resolución
url: 'https://www.xunta.gal/dog/Publicados/1997/19970915/AnuncioA7BA_gl.html'
---
<p>Obxecto: subministración de vehículos con destino ó Instituto Lácteo e Gandeiro de Galicia.</p>
<p>Orzamento: dez millóns de pesetas (10.000.000 de ptas), IVE incluído.</p>
<p>Prazo de execución: quince (15) días.</p>
<p>Garantía provisional: duascentas mil pesetas (200.000 ptas).</p>
<p>Garantía definitiva: catrocentas mil pesetas (400.000 ptas).</p>
<p>Documentación: os pregos de cláusulas administrativas particulares e de prescricións técnicas que rexerán nesta contratación estarán á disposición dos interesados, nos días e horas hábiles, no rexistro da sede dos servicios centrais do ILGG (rúa dos Irmandiños, s/n - Salgueiriños, Santiago de Compostela).</p>
<p>Presentación de proposicións: as proposicións presentaranse no antedito rexistro antes das 14 horas do vixésimo sexto (26) día natural contado a partir do seguinte ó da publicación desta resolución no Diario Oficial de Galicia. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante telegrama no mesmo día.</p>
<p>Apertura de proposicións: a apertura de propostas admitidas será realizada pola mesa de contratación, reunida en acto público na sala B de reunións da Consellería de Presidencia e Administración Pública (semisoto do edificio central de San Caetano) ás once (11) horas do segundo día hábil contado a partir do seguinte ó do termo do prazo de presentación de propostas. Se ese día coincidise en sábado, a mesa reuniríase o luns seguinte á mesma hora.</p>
<p>Anuncio: o importe deste anuncio será por conta do adxudicatario.</p>
<p>Santiago de Compostela, 27 de agosto de 1997.</p>
<p>Tomás Pérez Vidal</p>
<p>Presidente do Instituto Lácteo e</p>
<p>Gandeiro de Galicia</p>
<p>8588</p>

