---
date: '1997-09-15'
id: A6EE
page: 9
number: 177
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 12 de setembro de 1997, da Delegación Provincial da Coruña, pola
  que se delega o exercicio de determinadas competencias no xefe provincial de
  Protección Civil.
range: Resolución
url: 'https://www.xunta.gal/dog/Publicados/1997/19970915/AnuncioA6EE_gl.html'
---
<p>Polo Decreto 216/1997, do 30 de xullo, procedeuse á creación e regulación do funcionamento do Servicio de Resposta Inmediata (Seri) para determinados procedementos tramitados por instancia de parte ante a Administración autonómica de Galicia segundo os principios informadores ós que debe someterse a actuación administrativa para conseguir unha maior axilidade e eficacia no seu servicio ó cidadán.</p>
<p>O Decreto 239/1997, do 10 de setembro, sobre desconcentración e delegación de competencias en determinados procedementos para a implantación do Servicio de Resposta Inmediata, establece nos seus artigos 3 e 4 a desconcentración nos delegados provinciais da Consellería da Presidencia e Administración Pública das competencias que, en relación cos procedementos relativos ó rexistro de agrupacións de voluntarios de protección civil, así como as baixas nel, e os relativos ó rexistro de entidades colaboradoras de protección civil, ten atribuídas a Secretaría Xeral para a Protección Civil e o Medio Ambiente.</p>
<p>Co fin de conseguir efectivamente esa desexada axilización na resolución destes procedementos é polo que procede, agora, delega-la referida competencia no xefe provincial de Protección Civil o que, sen dúbida, redundará nunha tamén maior eficacia.</p>
<p>Na súa virtude, facendo uso das atribucións que me confire o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
<p>DISPOÑO:</p>
<p>Primeiro.-Delegar no xefe provincial de Protección Civil da Coruña a competencia para entender e resol</p>
<p>ve-los seguintes procedementos tramitados por instancia de parte:</p>
<p>-Rexistro de agrupacións de voluntarios de protección civil, e baixas nel.</p>
<p>-Rexistro de entidades colaboradoras de protección civil.</p>
<p>Segundo.-As resolucións administrativas que se adopten facendo uso da delegación contida na presente resolución, farán constar expresamente esta circunstancia e consideraranse dictadas pola autoridade que a conferiu.</p>
<p>Terceiro.-En calquera momento, o delegado provincial da Coruña da Consellería da Presidencia e Administración Pública poderá reclama-lo exercicio das competencias que son delegadas por esta resolución, de acordo co establecido no artigo 14 da citada lei.</p>
<p>A Coruña, 12 de setembro de 1997.</p>
<p>José Antonio Sangil Noya</p>
<p>Delegado provincial da Coruña</p>
<p>7075</p>

