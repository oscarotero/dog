---
date: '1997-11-25'
id: CF8E
page: 11
number: 228
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Acordo do 7 de novembro de 1997, do Tribunal Económico Administrativo da
  Comunidade Autónoma de Galicia, polo que se notifica a resolución referida á
  reclamación económico-administrativa 506-PO 97/2, interposta por Miguel
  Piñeiro Acosta.
range: Acordo
url: 'https://www.xunta.gal/dog/Publicados/1997/19971125/AnuncioCF8E_gl.html'
---
<p>Intentada inutilmente a notificación domiciliaria da seguinte resolución, corresponde á reclamación económico-administrativa interposta por Miguel Piñeiro Acosta (domicilio: Punta Castelete-Sobradelo 0 36600 Vilagarcía de Arousa- Pontevedra), procédese á súa publicación de acordo co artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, e dos artigos 83 e 86 do RD 391/1996, do 1 de marzo, polo que se aproba o Regulamento de procedemento nas reclamacións económico-administrativas:</p>
<p>Presidenta</p>
<p>María Casais Mira</p>
<p>Vocais</p>
<p>Joaquín Caballero Miranda</p>
<p>Matías Alonso del Campo</p>
<p>Carlos Barrada Rodríguez</p>
<p>Secretario</p>
<p>Juan J. Vázquez Seijas</p>
<p>Vista, en sesión que tivo lugar en Santiago de Compostela o día 17 de outubro de 1997 coa asistencia das persoas sinaladas á marxe, a reclamación nº 506-PO 97/2 interposta por Miguel Piñeiro Acosta contra providencia de constrinximento dictada como consecuencia de non pagamento de sanción en materia de pesca (Expte.: PO 572-90) liquidación 8961004185, por importe de 120.000 ptas.</p>
<p>Resultando 1º: que ó interesado lle foi notificada con data do 5-2-1997 providencia de constrinximento dictada como consecuencia de non pagamento en período voluntario de sanción de pesca (expte. sancionador: PO 572-90) por importe de 100.000 ptas.</p>
<p>Resultando 2º: que contra esa providencia o interesado interpuxo reclamación económico-administrativa perante este tribunal, con data do 24-2-1997.</p>
<p>Vistos: a Lei 30/1992, do 26 de novembro de réxime xurídico das administracións públicas e do procedemento administrativo común, o Regulamento xeral de recadación, aprobado por Real decreto 1684/1990, do 20 de decembro; o Regulamento de procedemento nas reclamacións económico-administrativas aprobado polo Real decreto 391/1996, do 10 de marzo e o Decreto 34/1997, do 20 de febreiro, polo que se regula a organización, competencias e funcionamento do Tribunal Económico-Administrativo da Comunidade Autónoma de Galicia.</p>
<p>Considerando 1º: que este tribunal é competente por razón de materia para coñecer desta reclamación, de conformidade co disposto no artigo 2 do Decreto 34/1997, do 20 de febreiro, e que esta se interpuxo en tempo e forma e por persoa con capacidade e lexitimación, de acordo cos artigos 29 e 30 do Regulamento de procedemento nas reclamacións económico-administrativas, aprobado polo Real decreto 391/1996, do 1 de marzo.</p>
<p>Considerando 2º: que no seu escrito de reclamación o interesado alega non se-lo suxeito pasivo da débeda dado que o expediente sancionador base do procedemento executivo iniciado, se instruíu contra unha entidade da que el era representante.</p>
<p>Considerando 3º: que examinado o expediente se observa que: o interesado foi sancionado pola Consellería de Pesca, Marisqueo e Acuicultura por resolución do 22-5-1991, impoñéndolle unha sanción de 100.000 ptas., contra a devandita resolución sancionadora o interesado interpuxo recurso de alzada, recurso que foi desestimado confirmando a sanción imposta, mediante resolución do 16-1-1992, notificada ó interesado con data do 30-1-1992 informándolle da súa firmeza en vía administrativa e da posibilidade de interpor recurso contencioso-administrativo no prazo de dous meses contados desde a súa notificación.</p>
<p>O interesado incorreu na vía de constrinximento ó non satisface-la súa débeda en período voluntario, estendéndose certificación de descuberto e dictándose providencia de constrinximento, sendo notificada ó interesado con data do 28-1-1995. Contra a devandita providencia o interesado interpuxo recurso de reposición previo ó económico-administrativo, recurso que foi desestimado por resolución do 29-3-1995 da Delegación de Economía e Facenda en Pontevedra, notificada con data do 5-4-1995. Contra esa resolución desestimatoria o interesado interpuxo reclamación económico-administrativa ante este tribunal, con data do 10 de outubro de 1995 este tribunal resolveu a reclamación nº 123-PO 95/4 interposta por Miguel Gerónimo Piñeiro Sánchez en representación de Miguel Piñeiro Acosta, contra resolución desestimatoria de recurso de reposición interposto contra providencia de constrinximento dictada polo xefe da dependencia de</p>
<p>recadación da Delegación da Consellería de Economía e Facenda de Pontevedra, como consecuencia do non pagamento da sanción de pesca (Expte. nº PO 572-90 Liquidación: 65012 92 278 CP 138), sendo a súa decisión a seguinte «Este tribunal acorda: estima-la reclamación interposta por Miguel Gerónimo Piñeiro Sánchez en representación de Miguel Piñeiro Acosta, anula-la providencia de constrinximento e, en consecuencia, a liquidación practicada polo Servicio de Tesourería co nº I 65012 92 378 CP00138 0 e retrotrae-las actuacións administrativas ó momento da notificación da resolución do recurso de alzada, establecendo novo prazo para o seu ingreso en voluntaria.</p>
<p>Considerando 4º: que en cumprimento da decisión deste tribunal a Delegación Territorial de Pontevedra da Consellería de Pesca, Marisqueo e Acuicultura notificoulle ó interesado, con data do 14-11-1995 o novo prazo de ingreso en voluntaria ó que se fai referencia no parágrafo anterior.</p>
<p>Considerando 5º: que ó non satisface-la súa débeda nese período de tempo, o interesado incorreu en vía de constrinximento, e é contra esta providencia de constrinximento contra a que interpuxo a reclamación económico administrativa obxecto desta resolución.</p>
<p>Considerando 6º: que as alegacións do interesado carecen de fundamento, e que non se aprecia a existencia de ningún dos motivos de impugnación as providencias de constrinximento prevenidos no artigo 99 do Regulamento xeral de recadación.</p>
<p>Este tribunal acorda: desestima-la presente reclamación.»</p>
<p>Esta resolución esgota a vía económico administrativa, contra ela poderá interpor recurso ante a sala do contencioso-administrativo do Tribunal Superior de Xustiza de Galicia, no prazo de dous meses contados desde o día seguinte ó desta publicación.</p>
<p>Santiago de Compostela, 7 de novembro de 1997.</p>
<p>Juan J. Vázquez Seijas</p>
<p>Secretario do tribunal</p>
<p>97-8972</p>

