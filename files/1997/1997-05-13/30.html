---
date: '1997-05-13'
id: 638E
page: 4
number: 90
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 18 de abril de 1997, da Xerencia Xeral do Complexo Hospitalario
  de Santiago de Compostela, pola que se anuncia concurso público para a
  contratación do servicio de mantemento de caldeiras e queimadores do Complexo
  Hospitalario de Santiago de Compostela, mediante procedemento aberto e
  ordinario. (Expediente 2/1997).
range: Resolución
url: 'https://www.xunta.gal/dog/Publicados/1997/19970513/Anuncio638E_gl.html'
---
<p>A Xerencia Xeral do Complexo Hospitalario de Santiago de Compostela, en virtude das atribucións que lle foron delegadas conforme o establecido no artigo 7 da Orde do 22 de maio de 1996 (DOG do 6-6-1996), da Consellería de Sanidade e Servicios Sociais, convoca o seguinte concurso público:</p>
<p>1. Obxecto.</p>
<p>Servicio de mantemento de caldeiras e queimadores do Complexo Hospitalario de Santiago de Compostela.</p>
<p>2. Orzamento.</p>
<p>3.622.224 ptas., IVE incluído.</p>
<p>3. Fianzas.</p>
<p>a) Provisional: 2% do orzamento de licitación.</p>
<p>b) Definitiva: 4% do orzamento máximo autorizado.</p>
<p>Constituiranse segundo o disposto nos artigos 36 e 37, respectivamente, da Lei 13/1995, de contratos das administracións públicas.</p>
<p>4. Forma de adxudicación.</p>
<p>Concurso público. Procedemento aberto e ordinario.</p>
<p>5. Prazo de execución.</p>
<p>Desde o 1 de xuño de 1997 ou data de sinatura do contrato, se é posterior, ata o 31 de maio de 1998.</p>
<p>6. Admisión de variantes.</p>
<p>Poderanse considera-las proposicións que, respectando o obxecto do contrato e o orzamento máximo autorizado, melloren as esixencias técnicas previas.</p>
<p>7. Solvencia económica e financeira.</p>
<p>Acreditarase mediante calquera dos medios de que dispón o artigo 16 da Lei 13/1995, de contratos das administracións públicas.</p>
<p>8. Solvencia técnica.</p>
<p>Acreditarase mediante calquera dos medios de que dispón o artigo 19 da Lei 13/1995, de contratos das administracións públicas.</p>
<p>9. Criterios de adxudicación.</p>
<p>Os que se establecen no apartado 10 da folla de especificacións.</p>
<p>10. Documentos de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitada no rexistro xeral do Hospital de Conxo, rúa Ramón Baltar, s/n, 15706 Santiago de Compostela, en días laborables desde as 9 ata as 14 horas.</p>
<p>11. Clasificación.</p>
<p>Non se esixe.</p>
<p>12. Presentación de proposicións.</p>
<p>As proposicións deberán presentarse en man, en sobres pechados e asinados polo licitador ou persoa que o represente, no rexistro xeral do Hospital de Conxo, rúa Ramón Baltar, s/n, 15706 Santiago de Compostela, antes das 14 horas do vixésimo sexto día natural contado a partir do seguinte ó da publicación deste resolución no DOG, ou por correo no xeito indicado no apartado 10 do prego de cláusulas administrativas particulares. No caso de que o devandito día coincida en sábado ou festivo, o prazo de presentación finalizará o seguinte día hábil.</p>
<p>13. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Hospital de Conxo ás 10 horas do décimo sexto día natural contado a partir do seguinte a aquel no que finalice o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>14. Documentación que deberán achega-los licitadores.</p>
<p>A documentación que figura no prego de cláusulas administrativas particulares.</p>
<p>15. Anuncios.</p>
<p>Os anuncios do presente concurso público serán por conta do adxudicatario do contrato.</p>
<p>Santiago de Compostela, 18 de abril de 1997.</p>
<p>Ignacio Martínez González</p>
<p>Xerente xeral do Complexo Hospitalario</p>
<p>de Santiago de Compostela</p>
<p>3384</p>

