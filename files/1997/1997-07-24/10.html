---
date: '1997-07-24'
id: 91B2
page: 7
number: 142
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 14 de xullo de 1997, do Servicio Provincial de Estradas da
  Coruña, pola que se sinala a data para o levantamento das actas previas á
  ocupación para a expropiación dos bens e dereitos afectados polas obras do
  proxecto de acondicionamento da estrada AC-231, tramo A Castellana-Sobrado.
  (Clave N/AC/96.2).
range: Resolución
url: 'https://www.xunta.gal/dog/Publicados/1997/19970724/Anuncio91B2_gl.html'
---
<p>O artigo 28 do vixente Estatuto de autonomía de Galicia establece no seu apartado 2º a competencia da Comunidade Autónoma de Galicia para o desenvolvemento lexislativo e execución da lexislación do Estado en materia de expropiación forzosa.</p>
<p>As obras sinaladas no encabezamento da presente resolución atópanse incluídas no programa de obras que se van realizar con cargo ó programa 413-B, construcción, conservación e explotacións de estradas.</p>
<p>Con data 3 de xuño de 1997, procédese á aprobación do proxecto do trazado da obra de acondicionamento da estrada AC-231, tramo A Castellana-Sobrado. (Clave N/AC/96.2), polo director xeral de Obras Públicas, por delegación do conselleiro de Política Territorial Obras Públicas e Vivenda.</p>
<p>Con data do 18 de xuño de 1997, a Xunta de Galicia, procedeu á declaración de utilidade pública e urxente ocupación dos bens e dereitos necesarios para efectos de expropiación para a mencionada obra por Decreto 171/1997, publicado no DOG nº 130.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa do 16 de decembro de 1954, e 56 e seguintes do regulamento para a súa aplicación, este servicio, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran nas relacións expostas nos concellos de Aranga, Curtis e Sobrado, para que comparezan nos lugares, datas e horas que se citan para proceder ó levantamento das actas previas á ocupación nas que se recollerán os datos necesarios para determina-los bens e dereitos afectados, o seu valor, e os prexuízos derivados da rápida ocupación, sen prexuízo de se trasladar ó lugar dos predios se o consideran necesario.</p>
<p>-Casa do Concello de Aranga.</p>
<p>de 9 horas a 14 horas.</p>
<p>Data: 4 de agosto de 1997, dos predios 1 a 101.</p>
<p>Data: 5 de agosto de 1997, dos predios 102 a 211.</p>
<p>-Casa do Concello de Curtis.</p>
<p>De 9 horas a 14 horas.</p>
<p>Data: 6 de agosto de 1997, dos predios 1 a 107.</p>
<p>Data: 7 de agosto de 1997, dos predios 108 a 208.</p>
<p>Data: 8 de agosto de 1997, dos predios 209 a 307.</p>
<p>Data: 11 de agosto de 1997, dos predios 308 a 397.</p>
<p>-Casa do Concello de Sobrado.</p>
<p>De 9 horas a 14 horas.</p>
<p>Data: 12 de agosto de 1997, dos predios 1 a 95C.</p>
<p>Data: 13 de agosto de 1997, dos predios 96 a 191.</p>
<p>Data: 14 de agosto de 1997, dos predios 192 a 296.</p>
<p>Ó dito acto deberán acudi-los titulares afectados, persoalmente ou ben representados pola persoa debidamente autorizada para actuar no seu nome, e achega-los documentos acreditativos da súa titularidade, documento nacional de identidade, e último recibo</p>
<p>da contribución, podendo achegarse, se o consideran oportuno, dos seus peritos e notarios.</p>
<p>Así mesmo, e no cumprimento do establecido no artigo 56 do regulamento da Lei de expropiación forzosa ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, co fin de que os interesados poidan formular por escrito, perante este Servicio Provincial de Estradas da Xunta de Galicia na Coruña, praza Luis Seoane, s/n, 8ª planta, as alegacións que consideren pertinentes co obxecto de emendar posibles erros padecidos na relación dos bens afectados pola urxente ocupación.</p>
<p>A Coruña, 14 de xullo de 1997.</p>
<p>José Luis Rodríguez Alonso</p>
<p>Enxeñeiro xefe provincial de Estradas da Coruña</p>
<p>5855</p>

