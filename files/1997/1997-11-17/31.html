---
date: '1997-11-17'
id: C83E
page: 11
number: 222
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de outubro de 1997, do Servicio de Estructuras e
  Desenvolvemento Rural de Ourense, pola que se anuncia a publicación do acordo
  de concentración parcelaria da zona de Saceda-Lucenza (Cualedro-Ourense).
range: Resolución
url: 'https://www.xunta.gal/dog/Publicados/1997/19971117/AnuncioC83E_gl.html'
---
<p>Ponse en coñecemento de tódolos interesados na concentración parcelaria da zona de Saceda-Lucenza (Cualedro-Ourense), declarada de utilidade pública e interese social a urxente execución da zona por decreto da Xunta de Galicia nº 296/1991, do 5 de setembro (Diario Oficial de Galicia nº 179, do 18 de setembro de 1991).</p>
<p>Primeiro.-O 16 de outubro de 1997, o director xeral de Estructuras e Desenvolvemento Rural aprobou o Acordo de concentración parcelaria da zona de Saceda-Lucenza (Cualedro-Ourense) logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no concello de Cualedro durante trinta días hábiles, contados desde o seguinte día ó da publicación do último dos avisos que corresponde facer no Diario Oficial de Galicia, no BOP e no xornal de maior circulación desta.</p>
<p>Terceiro.-No prazo dos trinta días que se dan, cabe interpoñer recurso de alzada perante o conselleiro de Agricultura, Gandería e Montes. Os recorrentes poderán presenta-lo recurso no Servicio de Estructuras e Desenvolvemento Rural (rúa Florentino Cuevillas, 4-6, baixo, Ourense), ou nas oficinas centrais da consellería (edificio administrativo San Caetano, Santiago de Compostela), así como en calquera das dependencias a que se refire o artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. Para este efecto, deberán expresar no escrito no que se promova a reclamación, un domicilio dentro do termo municipal de que se trate e, se é o caso, a persoa residente nel a quen teña que facérselle as notificacións.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia).</p>
<p>Ourense, 16 de outubro de 1997.</p>
<p>Francisco Marín Muñoz</p>
<p>Xefe do Servicio de Estructuras e Desenvolvemento Rural de Ourense</p>
<p>8415</p>

