---
date: '1997-11-17'
id: C7BA
page: 11
number: 222
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Decreto 324/1997, do 6 de novembro, polo que se modifica o 273/1994, do 29 de
  xullo, que aproba a relación de procedementos iniciados por solicitude do
  interesado, dos que sexa competente para resolve-la Consellería de Xustiza,
  Interior e Relacións Laborais, e nos que a falta de resolución expresa da
  Administración produce efectos estimatorios ou desestimatorios.
range: Decreto
url: 'https://www.xunta.gal/dog/Publicados/1997/19971117/AnuncioC7BA_gl.html'
---
<p>De acordo co establecido no artigo 43.5 da Lei 30/1992, do 26 de novembro, de réxime xurídico das administracións públicas e do procedemento administrativo común, polo Decreto 273/1994, do 29 de xullo, apróbase a relación de procedementos iniciados por solicitude dos interesados, dos que sexa competente para resolve-la Consellería de Xustiza, Interior e Relacións Laborais, e nos que a falta de resolución expresa da Administración produce efectos desestimatorios ou estimatorios.</p>
<p>En cumprimento da sentencia do vintedous de maio de 1997, do Tribunal Superior de Xustiza de Galicia, recaída en proceso contencioso-administrativo nº 554/1994, que reduciu a 3 meses os prazos que figuraban no citado decreto para os procedementos relativos á autorización de alleamento e desafectación de bens municipais e a declaración de urxente ocupación de bens de expropiación, cómpre modifica-los prazos para resolve-los correspondentes ós procedementos recollidos no segundo e terceiro lugar do anexo I do devandito Decreto 273/1994.</p>
<p>De acordo coas consideracións expostas, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia, na súa reunión do día seis de novembro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>O prazo para resolve-los procedementos recollidos no segundo e terceiro lugar do anexo I do Decreto 273/1994, do 29 de xullo, de autorización de alleamento e desafectación de bens municipais e de declaración de urxente ocupación de bens de expropiación será de 3 meses.</p>
<p>Disposicións derradeiras</p>
<p>Primeira.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Segunda.-Facúltase o conselleiro de Xustiza, Interior e Relacións Laborais para dictar cantas disposicións sexan precisas para o desenvolvemento do establecido no presente decreto.</p>
<p>Santiago de Compostela, seis de novembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>8514</p>

