---
date: '1997-11-17'
id: C836
page: 11
number: 222
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 28 de outubro de 1997, da Delegación Provincial de Lugo, pola
  que se somete a información pública, a solicitude de autorización
  administrativa, declaración de utilidade pública e aprobación do proxecto para
  a construcción dunha liña eléctrica no termo municipal de Viveiro.
range: Resolución
url: 'https://www.xunta.gal/dog/Publicados/1997/19971117/AnuncioC836_gl.html'
---
<p>Para efectos previstos nos artigos 52 e 53 da Lei 40/1994, do 30 de decembro, de ordenación do sistema eléctrico nacional, artigo 9 do Decreto 2117/1996 e o artigo 10 do Decreto 2619/1966, ámbolos dous do 20 de outubro, de aplicación en virtude do establecido na disposición transitoria primeira da citada lei, sométese a información pública a solicitude da instalación eléctrica e declaración de utilidade pública, da instalación eléctrica coas características que se indican a continuación:</p>
<p>Referencia: anexo 2 o proxecto da liña de transporte de enerxía eléctrica a 132 kV desde a subestación de Magazos ata o apoio número 11 da L.A.T. Subestación parque eólico Coriscada-parque eólico Vicedo.</p>
<p>Peticionario: Eurovento, S.L. Unipersonal, con domicilio social en Santiago de Compostela, rúa Galeras, 17-3º, oficina 3, e Gamesa Promoción Eólica, con domicilio social en Vitoria (Álava), rúa Portal de Gamarra, 40 e domicilio para efecto de notificacións Avda. do Cruceiro da Coruña, 201 A, 15705 Santiago de Compostela.</p>
<p>Finalidade: transporte de enerxía eléctrica a subestación de Magazos desde o parque eólico do Vicedo (Eurovento) e o parque eólico de Coriscada (Gamesa).</p>
<p>Obxecto: autorización administrativa, aprobación do proxecto e declaración de utilidade pública, que comportará a expropiación forzosa, polo procedemento de urxente ocupación, dos bens e da adquisición dos dereitos afectados.</p>
<p>Descrición:</p>
<p>Tramo aéreo: este tramo de liña aérea que se proxecta ten unha lonxitude de 1.360 m en simple circuíto na zona de aplicación A. Os apoios e crucetas estarán preparados para unha eventual incorporación dun segundo circuíto, poñéndose mentres tanto o primeiro ó tresbolillo. O tramo está formado por 4 aliñacións e descorre polo concello de Viveiro de Lugo.</p>
<p>Tramo subterráneo: este tramo ten unha lonxitude de 1.700 m en simple circuíto, aínda que a gabia incorpora os encanamentos necesarios para unha posible incorporación dun segundo circuíto no futuro. A liña subterránea discorre na súa maior parte seguindo a estrada Viveiro-Covas pertencente á Deputación de Lugo. Todo o seu trazado está no concello de Viveiro de Lugo.</p>
<p>Orzamento: 182.400.960 ptas.</p>
<p>Afeccións derivadas da declaración de utilidade pública do proxecto:</p>
<p>a) Servidume de paso aérea e subterránea de enerxía eléctrica que comprende, ademais do voo sobre o predio do servente, o establecemento de soportes coas limitacións descritas no artigo 56 da Lei 40/1994, do 30 de decembro.</p>
<p>b) Servidume da ocupación temporal durante o período de execución das obras, onde se eliminaría todo obstáculo que poida impedi-la montaxe das torres e o tendido dos cables, co pagamento dos danos que se produzan en cada caso.</p>
<p>c) Dereito de paso de tres metros de largo segundo o eixe da liña e libre acceso ás instalacións do persoal e dos elementos necesarios para mellorar, manter, reparar e renova-las diferentes instalacións, co pagamento dos danos que se ocasionen en cada caso.</p>
<p>d) Mantemento de distancias de seguridade establecidas no Regulamento de liñas eléctricas aéreas de alta tensión en edificación e construccións futuras e masa forestal. Non obstante, en casos especiais e cando por razóns moi xustificadas non se poida observar todo o indicado, será necesario solicitalle autorización á delegación provincial da Consellería de Industria e Comercio correspondente, a cal poderá concedela.</p>
<p>Todo o que se indica nos apartados anteriores non será de aplicación nos bens de dominio público.</p>
<p>O que se fai público para coñecemento xeral e especialmente dos propietarios e demais titulares afectados que non chegasen a un acordo coas compañías promotoras eólicas beneficiarias, da cal se insire a relación no anexo desta anuncio, así como as persoas que sendo titulares de dereitos reais ou intereses económicos sobre os bnes afectados fosen omitidos, para que poidan examina-lo expediente no que constan as características e afeccións derivadas do proxecto nas oficinas da Delegación Provincial de Industria de Lugo, sita na rúa Ronda da Muralla, 70-3º, e presenta-las alegacións que sexan oportunas, por triplicado, nun prazo de trinta días, contados a partir da publicación deste anuncio.</p>
<p>Lugo, 28 de outubro de 1997.</p>
<p>Jesús Bendaña Suárez</p>
<p>Delegado provincial de Lugo</p>
<p>Lista concreta e individualizada dos bens</p>
<p>e dereitos afectados</p>
<p>Abreviaturas utilizadas.</p>
<p>* Datos catastrais:</p>
<p>PN= predio número. TE= titular e enderezo. L= lugar.</p>
<p>* Afeccións:</p>
<p>A= afección. AP= apoio. V= voo. CT= clase terreo. MB= monte baixo. AR= arboredo. PR= prado. EU= eucalipto. LAB= labrado. XU= xuncos. VI= viña. PI= piñeiros. FR= froiteiro. S= superficie.</p>
<p>-Tramo subterráneo.</p>
<p>Provincia de Lugo.</p>
<p>Termo municipal de Viveiro.</p>
<p>PN= 8. TE= Modesto Sijido López, Castelo-Magazos-Viveiro. L= Castelo. S-195 m. CT= PR.</p>
<p>PN= 9. TE= Paulino González Fernández (Construcciones Paulio), Castelo-Magazos-Viveiro. L= Castelo. S= 165 m.</p>
<p>PN= 18. TE= Juan Fraga, r/ Pablo Enea, 8 Dta. L= Vichiños. S= 66 m. CT= LAB.</p>
<p>PN= 19. TE= Vivente Ferro Cora, r/ Misericordia, 25, Viveiro. L= Vichiños. S= 132 m. CT= PR.</p>
<p>97-8558</p>

