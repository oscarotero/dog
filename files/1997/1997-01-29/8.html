---
date: '1997-01-29'
id: 2F86
page: 962
number: 19
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 27 de decembro de 1996, da Delegación Provincial de Pontevedra,
  pola que se dispón o rexistro, depósito e publicación no Diario Oficial de
  Galicia do convenio colectivo da empresa Rocas Europeas de Construcción, S.A.
range: Resolución
url: 'https://www.xunta.gal/dog/Publicados/1997/19970129/Anuncio2F86_gl.html'
---
<p>Visto o expediente do convenio colectivo para a empresa Rocas Europeas de Construcción, S.A., que tivo entrada nesta delegación provincial o día 8-10-1996, subscrito en representación da parte económica por unha representación da empresa, e da parte social, polo comité de empresa, en data 4-10-1996. De conformidade co disposto no artigo 90,2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que se</p>
<p>atopa nesta delegación provincial, e a notificación ás representacións económica e social da Comisión Negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 27 de decembro de 1996.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Rocas Europeas de Construcción, S.A.</p>
<p>Artigo 1º.-Ámbito persoal.</p>
<p>Afectará a todo o persoal técnico, administrativo, subalterno e obreiro que preste servicios na empresa Rocas Europeas de Construcción, S.A., sita nas Gándaras de Budiño e dedicada á actividade de elaboración de granito, coa exclusión daqueles incluídos no apartado C), punto 3 do artigo 1º do Estatuto dos traballadores.</p>
<p>Artigo 2º.-Duración e vixencia.</p>
<p>Terá unha duración desde o 1 de xaneiro a 31 de decembro de 1996. A vixencia será a totalidade da súa duración.</p>
<p>Co fin de evitar baleiro normativo, denunciado o convenio e ata que non se logre acordo expreso, perderán vixencia as súas cláusulas obrigacionais, manténdose as normativas ata a sinatura do convenio que o substitúa.</p>
<p>Artigo 3º.-Procedemento de denuncia.</p>
<p>A denuncia que propoña a revisión do presente convenio deberase presentar para calquera das partes deliberantes cunha antelación mínima dun mes. Desta comunicación enviarase copia para efectos de rexistro, á Delegación Provincial da Consellería de Relacións Laborais.</p>
<p>Artigo 4º.-Comisión paritaria.</p>
<p>Establécese unha comisión paritaria con facultades para interpreta-lo contido do convenio, a cal estará composta por tres vocais titulares e un suplente por cada unha das dúas representacións que tomaron parte na negociación do convenio. Unha e outra poderanse dotar de asesores.</p>
<p>Artigo 5º.-Axudas de custo.</p>
<p>As axudas de custo para o persoal obreiro quedan fixadas nas cantidades seguintes:</p>
<p>Axuda de custo completa: 2.575 ptas.</p>
<p>Media axuda de custo: 1.030 ptas.</p>
<p>Artigo 6º.-Retribucións salariais.</p>
<p>Esteblécese un incremento salarial do 3,95%, incremento que se recolle na táboa salarial do</p>
<p>anexo I, que servirá de base para a negociación do convenio de 1997.</p>
<p>Artigo 7º.-Antigüidade.</p>
<p>A antigüidade farase efectiva a base de calcula-los bienios a razón do 5% ata o tope máximo do 50% do salario de cada categoría. Este sistema permanecerá vixente ata que non se estableza o sistema de permanencia no sector, previsto no convenio xeral da construcción.</p>
<p>Artigo 8º.-Gratificacións extraordinarias.</p>
<p>As gratificación extraordinarias aboaranse sobre o salario pactado no convenio para cada categoría profesional, máis a antigüidade, se é o caso.</p>
<p>Estas serán as seguintes:</p>
<p>-Xullo, 30 días, que se pagarán o día 15 de xullo.</p>
<p>-Nadal, 30 días, que se pagarán o día 20 de decembro.</p>
<p>Artigo 9º.-Horas extraordinarias.</p>
<p>As horas extraordinarias adaptaranse á lexislación vixente e aboaranse de acordo coa táboa do anexo II desde a data da sinatura deste convenio.</p>
<p>Artigo 10º.-Plus de puntualidade e asistencia.</p>
<p>Establécese un plus de puntualidade e asistencia para todo o persoal afectado polo presente convenio.</p>
<p>O dito plus consistirá nunha cantidade mensual de 12.876 ptas. e a súa percepción estará suxeita ás seguintes regras:</p>
<p>1ª Entenderase por falta de puntualidade cando o traballador, no momento de comeza-la xornada laboral, non estea no seu posto de traballo e ata un máximo de 15 minutos.</p>
<p>2º No susposto anterior, o traballador perderá o 5% do plus de puntualidade e asistencia por cada un dos retrasos.</p>
<p>3º Se a incorporación do traballador se produce despois dos primeiros 15 minutos de comezada a xornada laboral, considerarase como falta de asistencia de media xornada laboral perdéndose o 10% do plus cada vez que se produza a dita falta.</p>
<p>4º A falta de asistencia dunha xornada de traballo ocasionará a perda do 20% do plus.</p>
<p>5º As licencias establecidas no presente convenio e Estatuto dos traballadores non serán consideradas como faltas de puntualidade e asistencia.</p>
<p>Artigo 11º.-Plus de transporte.</p>
<p>Establécese un plus de transporte, sexa cal for o medio empregado polo traballador para o seu desprazamento, na contía de 526 ptas. por día de traballo efectivo.</p>
<p>As sumas percibidas por este concepto non terán a consideración de salario para ningún efecto, polo cal non se computarán para o cálculo da antigüidade, gratificacións extraordinarias, etc.</p>
<p>Artigo 12º.-Xornada de traballo.</p>
<p>A xornada ordinaria de traballo será de 40 horas semanais de traballo efectivo, tanto a xornada partida como continuada e en cómputo anual realizarase 1.768 horas segundo o establecido no artigo 71 do convenio xeral da construcción.</p>
<p>No referente ós festivos non recuperables haberá que aterse ó establecido no convenio provincial de mármores e pedras.</p>
<p>Todo o persoal afectado polo presente convenio estará suxeito a quenda de mañá, tarde ou noite, tanto a xornada partida como continuada e permitirase a mobilidade dos postos dentro do centro de traballo.</p>
<p>Para as máquinas que requiren traballo continuado establecerase o número de quendas necesarias para cubri-los sete días da semana.</p>
<p>Desde o 1 de xullo ó 1 de setembro establecerase xornada continuada para o persoal técnico e administrativo garantíndose mediante quendas a xornada partida cada un dos servicios administrativos da empresa.</p>
<p>Artigo 13º.-Cambio de xornada e quenda.</p>
<p>A empresa poderá, cando así o xustifiquen as necesidades de producción, asignar temporalmente a calquera traballador a un posto de traballo distinto ó que vén desempeñando habitualmente, independentemente da xornada e quenda de traballo que o dito posto teña establecido, adaptándose ás xornadas e quendas que rexan na sección de destino. Estas asignacións serán rotativas tendo para cada traballador unha duración máxima de dous meses. Destas asignacións informarase ó comité de empresa.</p>
<p>Artigo 14º.-Vacacións.</p>
<p>O período de vacacións anuais retribuídas será de trinta días naturais, calculadas a salario base do convenio máis plus de asistencia e complemento de antigüidade, se é o caso.</p>
<p>Aboarase o importe das vacacións o día anterior laborable ó seu desfrute.</p>
<p>Artigo 15º.-Licencias.</p>
<p>O persoal afectado polo presente convenio terá dereito ás licencias establecidas no Estatuto dos traballadores, en canto sexan máis favorables para o traballador cás que aquí se establecen:</p>
<p>a) Matrimonio do traballador/a: 15 días naturais.</p>
<p>b) Matrimonio de fillos ou irmáns: 1 día natural.</p>
<p>Se se produce fóra da provincia: 2 días. naturais.</p>
<p>c) Enfermidade grave do cónxuxe (ou compañeiro/a, se é o caso), pais ou fillos: 6 días naturais.</p>
<p>Fóra da provincia:7 días naturais.</p>
<p>d) Enfermidade grave de irmáns: 2 días naturais.</p>
<p>e) Parto de esposa (ou compañeira, se é o caso): 6 días naturais.</p>
<p>f) Morte de cónxuxe (ou compañeira, se é o caso): 4 días naturais.</p>
<p>g) Morte de avós, netos, irmáns, pais políticos ou fillos políticos: 2 días naturais.</p>
<p>h) Morte de irmáns políticos ou tíos: 1 día natural.</p>
<p>i) Traslado de domicilio habitual: 3 días naturais.</p>
<p>Fóra da provincia: 5 días naturais.</p>
<p>En tódolos casos será con notificación á empresa e xustificación fidedigna.</p>
<p>Artigo 16º.-Roupas de traballo.</p>
<p>A empresa facilitará roupas de traballo ó persoal segundo se especifica para cada caso.</p>
<table><tbody><tr><td>Pezas
de roupa</td><td>Cantidade</td><td>Parque de
bloques e
teares</td><td>Mantemento</td><td>Resto
persoal</td></tr>
<tr><td></td></tr>
</tbody></table>
<table><tbody><tr><td>Fundas ou traxes</td><td>1</td><td>4 meses</td><td>4 meses</td><td>6 meses</td></tr>
<tr><td>Camisa remeira</td><td>1</td><td>12 meses</td><td>12 meses</td><td>12 meses</td></tr>
<tr><td>Botas</td><td>1</td><td>6 meses</td><td>6 meses</td><td>6 meses</td></tr>
</tbody></table>
<p>Artigo 17º.-Recoñecemento médico.</p>
<p>A empresa está obrigada a solicitar do Centro de Seguridade e Hixiene de Pontevedra (Rande), ou dunha mutua patronal, un recoñecemento anual para os traballadores que presten os seus servicios nela, que será complementado cun segundo recoñecemento anual restrinxido á prevención de silicose.</p>
<p>Artigo 18º.-Baixa hospitalaria.</p>
<p>En caso de baixa hospitalaria, a empresa complementará ós traballadores afectados a prestación económica por ILT que, por enfermidade común ou accidental non laboral, aboa a Seguridade Social, ata chegar ó 100% da base de cotización, segundo detalle:</p>
<p>a) Mentres dure a permanencia no centro hospitalario</p>
<p>b) No caso de que, finalizada esta, se lle prescriba unha convalecencia domiciliaria, ampliarase a trinta (30) días máis.</p>
<p>c) Por ámbolos casos conxuntamente, a duración máxima deste dereito será de noventa (90) días.</p>
<p>d) As ditas circunstancias acreditaranse documentalmente.</p>
<p>Artigo 19º.-ILT por accidente de traballo ou enfermidade profesional.</p>
<p>En caso de ILT por accidente de traballo ou enfermidade profesional, a empresa complementará a prestación económica que aboará a Seguridade Social ou mutua patronal, ata chegar ó 100% da base de cotización, a partir do 20 días e ata un máximo de 120 días.</p>
<p>Artigo 20º.-Seguro de accidentes.</p>
<p>A empresa contratará unha póliza colectiva de accidentes de traballo para o seu persoal. A dita póliza garantirá como mínimo unha indemnización de:</p>
<p>-Caso de morte: 4.500.000 ptas.</p>
<p>-Invalidez total para traballo habitual: 4.500.000 ptas.</p>
<p>-Invalidez absoluta: 4.500.000 ptas.</p>
<p>Para os demais casos de invalidez, a indemnización será proporcional.</p>
<p>Artigo 21º.-Lexislación aplicable.</p>
<p>En todo o non previsto neste convenio rexerase polo disposto no convenio colectivo xeral do sector da construcción e demais normas xerais de aplicación.</p>
<p>Artigo 22º.-Partes asinantes.</p>
<p>O presente convenio é asinado por José Luis Heitzmann Hernández, en representación da empresa e en representación dos traballadores do comité de empresa, formado por:</p>
<p>Manuel Pérez Ferreira</p>
<p>Antonio Costas Iglesias</p>
<p>José A. Araujo Collazo</p>
<p>Clásusula adicional</p>
<p>Os atrasos acumulados desde o 1-1-1996 ata o 30 de setembro de 1996 aboaranse no mes de outubro.</p>
<p>O Porriño, 4 de outubro de 1996.</p>
<p>Táboa salarial ano 1996</p>
<table><tbody><tr><td>Salario
día</td><td>Salario
mes</td></tr>
<tr><td></td></tr>
</tbody></table>
<table><tbody><tr><td>Técnicos medios</td></tr>
<tr><td>Arquitectos e enxeñeiros técnicos</td><td>173.714</td></tr>
<tr><td>Profesores mercantís e graduados sociais</td><td>173.714</td></tr>
<tr><td>Mestres industriais e ATS</td><td>158.021</td></tr>
<tr><td>Administrativos</td></tr>
<tr><td>Xefe de 1ª</td><td>173.714</td></tr>
<tr><td>Xefe de 2ª</td><td>150.798</td></tr>
<tr><td>Oficial de 1ª</td><td>128.293</td></tr>
<tr><td>Oficial de 2ª</td><td>116.312</td></tr>
<tr><td>Auxiliar</td><td>93.671</td></tr>
<tr><td>Aspirante</td><td>59.193</td></tr>
<tr><td>Técnicos non titulados</td></tr>
<tr><td>A) Persoal técnico non titulado</td></tr>
<tr><td>Delineante superior</td><td>150.798</td></tr>
<tr><td>Delineante de 1ª</td><td>128.293</td></tr>
<tr><td>Delineante de 2ª</td><td>116.312</td></tr>
<tr><td>Calcador</td><td>93.671</td></tr>
<tr><td>B) Persoal técnico de organización</td></tr>
<tr><td>Tec. de organización de 1ª</td><td>128.293</td></tr>
<tr><td>Tec. de organización de 2ª</td><td>116.312</td></tr>
<tr><td>Auxiliar de organización</td><td>93.671</td></tr>
<tr><td>C) Persoal técnico de fabricación</td></tr>
<tr><td>Encargado xeral</td><td>170.018</td></tr>
<tr><td>Encargado de sección</td><td>150.798</td></tr>
<tr><td>Contramestre</td><td>133.059</td></tr>
<tr><td>Inspector de control</td><td>118.275</td></tr>
<tr><td>Subalternos</td></tr>
<tr><td>Ordenanza</td><td>103.851</td></tr>
<tr><td>Porteiro</td><td>103.851</td></tr>
</tbody></table>
<table><tbody><tr><td>Salario
día</td><td>Salario
mes</td></tr>
<tr><td></td></tr>
</tbody></table>
<table><tbody><tr><td>Almaceneiro</td><td>103.851</td></tr>
<tr><td>Garda xurado</td><td>103.851</td></tr>
<tr><td>Muller limpeza</td><td>2.532</td></tr>
<tr><td>Operarios</td></tr>
<tr><td>Xefe de equipo</td><td>4.201</td></tr>
<tr><td>Oficial de 1ª</td><td>4.054</td></tr>
<tr><td>Oficial de 2ª</td><td>3.899</td></tr>
<tr><td>Oficial de 3ª</td><td>3.747</td></tr>
<tr><td>Especialista</td><td>3.558</td></tr>
<tr><td>Peón</td><td>2.532</td></tr>
<tr><td>Aprendiz ou pinche 16</td><td>1.772</td></tr>
<tr><td>Aprendiz ou pinche 17</td><td>1.772</td></tr>
</tbody></table>
<p>Horas extras ano 1996</p>
<table><tbody><tr><td>Normal</td><td>Festivo</td></tr>
<tr><td></td></tr>
</tbody></table>
<table><tbody><tr><td>Técnicos medios</td></tr>
<tr><td>Mestres industriais e ATS</td><td>1.374</td><td>1.450</td></tr>
<tr><td>Administrativos</td></tr>
<tr><td>Xefe de 1ª</td><td>1.437</td><td>1.515</td></tr>
<tr><td>Xefe de 2ª</td><td>1.297</td><td>1.374</td></tr>
<tr><td>Oficial de 1ª</td><td>1.200</td><td>1.278</td></tr>
<tr><td>Oficial de 2ª</td><td>1.124</td><td>1.200</td></tr>
<tr><td>Auxiliar</td><td>1.060</td><td>1.137</td></tr>
<tr><td>Aspirante</td><td>614</td><td>670</td></tr>
<tr><td>Técnicos non titulados</td></tr>
<tr><td>A) Persoal técnico non titulado</td></tr>
<tr><td>Delineante superior</td><td>1.297</td><td>1.374</td></tr>
<tr><td>Delineante de 1ª</td><td>1.200</td><td>1.278</td></tr>
<tr><td>Delineante de 2ª</td><td>1.124</td><td>1.200</td></tr>
<tr><td>Calcador</td><td>1.060</td><td>1.137</td></tr>
<tr><td>B) Persoal técnico de organización</td></tr>
<tr><td>Tec. de organización de 1ª</td><td>1.200</td><td>1.278</td></tr>
<tr><td>Tec. de organización de 2ª</td><td>1.124</td><td>1.200</td></tr>
<tr><td>Auxiliar de organización</td><td>1.060</td><td>1.137</td></tr>
<tr><td>C) Persoal técnico de fabricación</td></tr>
<tr><td>Encargado de sección</td><td>1.298</td><td>1.375</td></tr>
<tr><td>Contramestre</td><td>1.175</td><td>1.252</td></tr>
<tr><td>Inspector de control</td><td>1.112</td><td>1.189</td></tr>
<tr><td>Subalternos</td></tr>
<tr><td>Ordenanza</td><td>1.080</td><td>1.157</td></tr>
<tr><td>Porteiro</td><td>1.080</td><td>1.157</td></tr>
<tr><td>Almaceneiro</td><td>1.080</td><td>1.157</td></tr>
<tr><td>Garda xurado</td><td>1.080</td><td>1.157</td></tr>
<tr><td>Muller limpeza</td><td>766</td><td>894</td></tr>
<tr><td>Operarios</td></tr>
<tr><td>Xefe de equipo</td><td>1.145</td><td>1.220</td></tr>
<tr><td>Oficial de 1ª</td><td>1.132</td><td>1.210</td></tr>
<tr><td>Oficial de 2ª</td><td>1.112</td><td>1.190</td></tr>
<tr><td>Oficial de 3ª</td><td>1.092</td><td>1.169</td></tr>
<tr><td>Especialista</td><td>1.086</td><td>1.163</td></tr>
<tr><td>Peón</td><td>1.080</td><td>1.156</td></tr>
<tr><td>Aprendiz ou pinche 16</td><td>576</td><td>633</td></tr>
<tr><td>Aprendiz ou pinche 17</td><td>601</td><td>658</td></tr>
</tbody></table>
<p>484</p>

