---
date: '1997-01-29'
id: 2F92
page: 966
number: 19
agency: AUGAS DE GALICIA
section: III. OUTRAS DISPOSICIÓNS
title: >-
  Resolución do 22 de xaneiro de 1997 pola que se fai pública a delegación de
  determinadas competencias ó abeiro do establecido no artigo 13 do Decreto
  108/1996, do 29 de febreiro.
range: Resolución
url: 'https://www.xunta.gal/dog/Publicados/1997/19970129/Anuncio2F92_gl.html'
---
<p>A actividade do organismo autónomo Augas de Galicia leva consigo unha concentración de funcións no seu presidente que aconsella recorrer á delegación no Departamento de Xestión de Dominio Público Hidráulico da función de autorización dos gastos e ordenación dos pagamentos dentro dos créditos aprobados no orzamento do organismo para facilitar, dado o seu volume, a axilización necesaria tanto en beneficio do organismo como dos administrados dentro do respecto das garantías xurídicas que a tutela dos intereses públicos esixe.</p>
<p>O artigo 12, letra d, da Lei 8/1993, do 23 de xuño da administración hidráulica de Galicia e o artigo 13, parágrafo 1, letra e, do Decreto 108/1996, do 29 de febreiro, establecen como competencia do presidente do organismo a de autoriza-los gastos e ordena-los pagamentos dos créditos aprobados.</p>
<p>Así mesmo, o parágrafo 2 do citado artigo permite delega-las atribucións da citada letra parcialmente ou na súa totalidade, nun ou en varios dos titulares das unidades administrativas ás que se refire o artigo 39 do Decreto 108/1996, do 29 de febreiro.</p>
<p>Na súa virtude e de acordo co disposto no artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
<p>RESOLVO:</p>
<p>Delegar no xefe de departamento de Xestión de Dominio Público Hidráulico a competencia atribuída ó presidente de Augas de Galicia no artigo 12, letra d, da Lei 8/1993, do 23 de xuño, e a do artigo 13, parágrafo 1, letra e, do Decreto 108/1996, do 29 de febreiro, na súa totalidade.</p>
<p>As resolucións administrativas que se adopten, facendo uso da delegación contida na presente resolución, farán constar expresamente esta circunstancia e consideraranse dictadas pola autoridade que as conferiu.</p>
<p>En calquera momento, o presidente do organismo poderá reclama-lo exercicio da competencia que é delegada por esta resolución.</p>
<p>Santiago de Compostela, 22 de xaneiro de 1997.</p>
<p>Emilio García Gallego</p>
<p>Presidente de Augas de Galicia</p>
<p>569</p>

