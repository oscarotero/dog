---
date: '1997-05-21'
id: '6782'
page: 4725
number: 96
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 117/1997, do 2 de maio, polo que se afecta ó dominio público o
  conxunto de predios coñecidos como Souto da Retorta ou Eucaliptal de Chavín,
  sito na parroquia de Chavín, termo municipal de Viveiro (Lugo).
range: Decreto
url: 'https://www.xunta.gal/dog/Publicados/1997/19970521/Anuncio6782_gl.html'
---
<p>Unha vez formalizada a adquisición dos predios coñecidos como Souto da Retorta ou Eucaliptal de Chavín, sitos na parroquia de Chavín, termo municipal de Viveiro (Lugo), a pedimento da Consellería de Agricultura, Gandería e Montes, dadas as especiais características das especies arbóreas que se atopan nese espacio natural, faise necesario proceder á súa afectación.</p>
<p>Á vista do disposto nos artigos 9 da Lei 3/1985, do 12 de abril, do patrimonio da Comunidade Autónoma de Galicia e 10 a 14 do Decreto 50/1989, do 9 de marzo, polo que se aproba o Regulamento para a execución da dita lei, de conformidade coa proposta do conselleiro de Economía e Facenda e</p>
<p>logo de deliberación do Consello da Xunta de Galicia na súa reunión do día dous de maio de mil novecentos noventa e sete,</p>
<p>DISPOÑO:</p>
<p>Artigo único.-Aféctase ó dominio público da Comunidade Autónoma de Galicia o conxunto de predios coñecido como Souto de Retorta ou Eucaliptal de Chavín, sito na parroquia de Chavín, termo municipal de Viveiro (Lugo), quedando adscrito á Consellería de Agricultura, Gandería e Montes como órgano da Administración da Comunidade Autónoma ó que lle corresponde exerce-las competencias, entre outras, en materia de protección e conservación do medio ambiente natural e espacios naturais.</p>
<p>Santiago de Compostela, dous de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>3748</p>

