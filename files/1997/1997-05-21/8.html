---
date: '1997-05-21'
id: 678E
page: 4726
number: 96
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 19 de maio de 1997 pola que se determinan os servicios mínimos
  dirixidos a garanti-los servicios do persoal dependente da Consellería de
  Educación e Ordenación Universitaria, durante a continuación da folga
  convocada para os días 7 e 15 de maio de 1997.
range: Orde
url: 'https://www.xunta.gal/dog/Publicados/1997/19970521/Anuncio678E_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño de 1988), entre os que se atopa a educación.</p>
<p>O exercicio do dereito fundamental á educación, así como dos seus corolarios, non se deben ver afectados gravemente polo lexítimo exercicio do dereito de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afec</p>
<p>tados, para que, mediante orde, e diante cada situación de folga, decidan o mínimo de actividade necesaria para asegura-lo mantemento de tales servicios; así como para determina-lo persoal necesario para a súa prestación.</p>
<p>O dereito á educación é un dereito de carácter social e, polo tanto, reclama dos poderes públicos as accións positivas necesarias para que poida ser levado a cabo en igualdade de tódolos que se encontran en calquera dos niveis formativos en calquera tipo de centro.</p>
<p>Por outra parte, a especial problemática de Galicia, coa maior porcentaxe de alumnos transportados e facendo uso dos comedores escolares ou o bo número de internados da nosa Comunidade Autónoma, non poden quedar paralizados no seu funcionamento como consecuencia do dereito constitucional de folga.</p>
<p>Sinálanse, por iso, os servicios mínimos necesarios para manter en funcionamento os comedores escolares, a limpeza dos centros e un mínimo de vixilancia e atención para os alumnos que poidan acudir ós centros, xa que a maioría deles son menores de dezaoito anos e moitos deles con idades comprendidas entre os tres e catorce anos.</p>
<p>Os centros de educación especial necesitan, polas características dos seus alumnos, un maior coidado e asistencia e por iso cómpre a asistencia do maior número de persoal, como coidadores, persoal médico, etc.</p>
<p>Comunicada polo comité de folga a continuación, durante os días 21 e 22 de maio de 1997, da folga convocada para os días 7 e 15 de maio de 1997, que afecta ó profesorado dependente da Consellería de Educación e Ordenación Universitaria que presta servicios en calidade de interino, contratado e substituto nos centros públicos dependentes desta consellería, e nos diversos niveis educativos (infantil, primaria e secundaria), procede entender aplicable para os devanditos días en que continuará a folga o disposto na orde da Consellería de Educación e Ordenación Universitaria do 5 de maio de 1997 (DOG nº 86, do 7 de maio), pola que, cumprido o preceptivo trámite de audiencia ó comité de folga, se determinan os servicios mínimos dirixidos a garanti-los servicios do persoal dependente da Consellería de Educación e Ordenación Universitaria, durante a folga que se levará a efecto os días 7 e 15 de maio de 1997.</p>
<p>Así mesmo, comunicada igualmente polo comité de folga a posibilidade de extensión da convocatoria de folga a datas seguintes, procede igualmente entender aplicable o establecido na citada Orde do 5 de maio de 1997 os días durante os cales a folga continúe levándose a efecto.</p>
<p>Por todo o que antecede, esta consellería,</p>
<p>DISPÓN:</p>
<p>Artigo único.- O disposto na orde da Consellería de Educación e Ordenación Universitaria, do 5 de</p>
<p>maio de 1997 (DOG nº 86, do 7 de maio) pola que, cumprido o preceptivo trámite de audiencia ó comité de folga, se determinan os servicios mínimos dirixidos a garanti-los servicios do persoal dependente da Consellería de Educación e Ordenación Universitaria, durante a folga que se leva a efecto os días 7 e 15 de maio de 1997, aplicarase integramente á continuación da devandita folga que se levará a cabo os días 21 e 22 de maio de 1997.</p>
<p>Igualmente será de aplicación o disposto na citada Orde do 5 de maio de 1997 os días durante os cales a devandita folga continúe levándose a efecto.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 19 de maio de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>2913</p>

