---
date: '1997-05-21'
id: '6772'
page: 4715
number: 96
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 6 de maio de 1997 pola que se modifica a Orde do 27 de maio de 1993,
  pola que se regula a autorización de establecementos de óptica.
range: Orde
url: 'https://www.xunta.gal/dog/Publicados/1997/19970521/Anuncio6772_gl.html'
---
<p>A Orde do 27 de maio de 1993 veu instaura-lo procedemento para a obtención das autorizacións de establecementos de óptica na Comunidade Autónoma de Galicia, determinando os requisitos e condicións mínimas que estas deben reunir. En particular, o artigo 8 determina a documentación que se debe xuntar ás solicitudes de autorización de apertura e posta en funcionamento, sendo agora pertinente engadi-la necesidade de achegar certificación acreditativa da inscrición do interesado no correspondente colexio oficial.</p>
<p>Por iso, de conformidade co disposto no artigo 34 da Lei 1/1983, do 22 de febreiro, reguladora da Xunta e do seu presidente, así como na disposición final primeira do Decreto 99/1984, do 7 de xuño,</p>
<p>DISPOÑO:</p>
<p>Artigo único.-Dáse nova redacción ó apartado 1 do artigo 8 da Orde do 27 de maio de 1993, que queda redactado como segue:</p>
<p>«1. Terminada a instalación do local e do seu equipamento, e antes de inicia-la actividade, o interesado comunicarallo á delegación provincial, segundo modelo que se indica no anexo II desta orde, achegando a relación nominal de traballadores, nomeamento do óptico responsable con certificación acreditativa da súa titulación e inscrición no correspondente colexio oficial, así como xustificante de ter aboado a taxa correspondente prevista no Decreto lexislativo 1/1992, do 11 de abril, ou normativa que a veña substituír».</p>
<p>Santiago de Compostela, 6 de maio de 1997.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>3631</p>

