---
date: '1997-12-11'
id: D842
page: 11
number: 239
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 351/1997, do 10 de decembro, polo que se fixa a estructura orgánica
  dos departamentos da Xunta de Galicia.
range: Decreto
url: 'https://www.xunta.gal/dog/Publicados/1997/19971211/AnuncioD842_gl.html'
---
<p>Publicado o Decreto 347/1997, do 9 de decembro, polo que se establece a estructura orgánica da Xunta de Galicia, procede fixa-la das distintas consellerías, estructurándoas nas secretarías xerais, direccións xerais ou órganos de igual categoría que sexan necesarios para o cumprimento das funcións que a nova estructura comporta e adscribíndolle-los organismos autónomos ou entes públicos pertinentes.</p>
<p>Polo tanto, en virtude do disposto no artigo 4.15º da Lei de Galicia 1/1983, do 22 de febreiro, da Xunta e do seu presidente, modificada pola Lei de Galicia 11/1988, do 20 de outubro, por proposta do conselleiro da Presidencia e Administración Pública e logo de deliberación do Consello da Xunta de Galicia, na súa reunión do día dez de decembro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>A) A Consellería da Presidencia e Administración Pública estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral da Función Pública.</p>
<p>3. Inspección Xeral de Servicios.</p>
<p>4. Dirección Xeral de Organización e Sistemas Informáticos.</p>
<p>5. Dirección Xeral de Relacións Institucionais.</p>
<p>B) Queda adscrito a esta consellería o seguinte organismo autónomo: Escola Galega de Administración Pública.</p>
<p>Artigo 2º</p>
<p>A) A Consellería de Economía e Facenda estructúrase nos seguintes órganos superiores:</p>
<p>1. Secretaría Xeral e do Patrimonio.</p>
<p>2. Intervención Xeral da Comunidade Autónoma.</p>
<p>3. Dirección Xeral de Tributos.</p>
<p>4. Dirección Xeral de Presupostos.</p>
<p>5. Dirección Xeral de Política Financeira e Tesouro.</p>
<p>6. Dirección Xeral de Planificación Económica e Fondos Comunitarios.</p>
<p>B) Quedan adscritos a esta consellería:</p>
<p>1. O organismo autónomo Instituto Galego de Estatística.</p>
<p>2. O ente público Instituto Galego de Promoción Económica.</p>
<p>Artigo 3º</p>
<p>A) A Consellería de Política Territorial, Obras Públicas e Vivenda estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Urbanismo.</p>
<p>3. Dirección Xeral de Obras Públicas.</p>
<p>4. Dirección Xeral de Transportes.</p>
<p>B) Quedan adscritos a esta consellería:</p>
<p>1. O organismo autónomo Instituto Galego da Vivenda e Solo.</p>
<p>2. O ente público Portos de Galicia.</p>
<p>3. O organismo autónomo Augas de Galicia.</p>
<p>Artigo 4º</p>
<p>A Consellería de Educación e Ordenación Universitaria estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Persoal.</p>
<p>3. Dirección Xeral de Centros e Inspección Educativa.</p>
<p>4. Dirección Xeral de Ordenación Educativa e Formación Profesional.</p>
<p>5. Dirección Xeral de Universidades.</p>
<p>6. Dirección Xeral de Política Lingüística.</p>
<p>Artigo 5º</p>
<p>A) A Consellería de Industria e Comercio estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Industria.</p>
<p>3. Dirección Xeral de Programas Industriais e Infraestructuras Tecnolóxicas.</p>
<p>4. Dirección Xeral de Comercio e Consumo.</p>
<p>B) Queda adscrito a esta consellería o seguinte organismo autónomo: Instituto Galego de Consumo.</p>
<p>Artigo 6º</p>
<p>A) A Consellería de Agricultura, Gandería e Política Agroalimentaria estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Desenvolvemento Rural.</p>
<p>3. Dirección Xeral de Producción Agropecuaria.</p>
<p>4. Dirección Xeral de Industrias e Alimentación.</p>
<p>B) Queda adscrito a esta consellería o seguinte organismo autónomo: Instituto Lácteo e Gandeiro de Galicia.</p>
<p>Artigo 7º</p>
<p>A) A Consellería de Cultura, Comunicación Social e Turismo estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Promoción Cultural.</p>
<p>3. Dirección Xeral de Patrimonio Cultural.</p>
<p>4. Dirección Xeral de Comunicación Social e Audiovisual.</p>
<p>5. Dirección Xeral de Turismo.</p>
<p>B) Queda adscrito a esta consellería o organismo autónomo Instituto Galego das Artes Escénicas e Musicais.</p>
<p>Artigo 8º</p>
<p>A) A Consellería de Sanidade e Servicios Sociais estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Saúde Pública.</p>
<p>3. Dirección Xeral de Servicios Sociais.</p>
<p>B) O Servicio Galego de Saúde (Sergas), organismo autónomo de carácter administrativo, estará adscrito organicamente á Consellería de Sanidade e Servicios Sociais e contará cos seguintes órganos superiores:</p>
<p>1. Secretaría Xeral.</p>
<p>2. División de Asistencia Sanitaria.</p>
<p>3. División de Recursos Económicos.</p>
<p>4. División de Recursos Humanos.</p>
<p>5. División de Farmacia e Productos Sanitarios.</p>
<p>Artigo 9º</p>
<p>A Consellería de Pesca, Marisqueo e Acuicultura estructúrase nos seguintes órganos superiores:</p>
<p>1. Secretaría Xeral.</p>
<p>2. Direción Xeral de Recursos Mariños.</p>
<p>3. Dirección Xeral de Estructuras Pesqueiras e Mercados.</p>
<p>4. Dirección Xeral de Formación Pesqueira e Investigación.</p>
<p>Artigo 10º</p>
<p>A) A Consellería de Xustiza, Interior e Relacións Laborais estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Xustiza e Administración Local.</p>
<p>3. Dirección Xeral de Relacións Laborais.</p>
<p>4. Dirección Xeral de Interior.</p>
<p>5. Dirección Xeral de Protección Civil.</p>
<p>B) Queda adscrito a esta consellería o seguinte organismo autónomo: Academia Galega de Seguridade.</p>
<p>Artigo 11º</p>
<p>A) A Consellería de Familia e Promoción do Emprego, Muller e Xuventude estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Familia.</p>
<p>3. Dirección Xeral de Formación e Colocación.</p>
<p>4. Dirección Xeral de Fomento do Emprego.</p>
<p>5. Dirección Xeral de Xuventude.</p>
<p>B) Queda adscrito a esta consellería o seguinte organismo autónomo: Servicio Galego de Promoción da Igualdade do Home e da Muller.</p>
<p>Artigo 12º</p>
<p>A Consellería de Medio Ambiente estructúrase nos seguintes órganos superiores:</p>
<p>1. Secretaría Xeral.</p>
<p>2. Dirección Xeral de Montes e Medio Ambiente Natural.</p>
<p>3. Dirección Xeral de Calidade e Avaliación Ambiental.</p>
<p>4. Centro de Información e Tecnoloxía Ambiental.</p>
<p>Disposicións adicionais</p>
<p>Primeira.-As secretarías xerais previstas no presente decreto asumen as funcións e competencias atribuídas ás secretarías xerais técnicas no Decreto 119/1982, do 5 de outubro.</p>
<p>Segunda.-En tódalas consellerías existirá unha delegación provincial na que se integrarán os órganos e servicios existentes en cada provincia. Na Consellería de Economía e Facenda e na de Pesca, Marisqueo e Acuicultura as delegacións serán territoriais.</p>
<p>Disposicións transitorias</p>
<p>Primeira.-Mediante ordes dos conselleiros respectivos determinarase a adscrición dos órganos dependentes das direccións xerais suprimidas como consecuencia da estructura orgánica que se fixa nos artigos precedentes, ós centros directivos correspondentes en tanto non se regule por decreto a nova estructura orgánica no nivel de dirección xeral.</p>
<p>Segunda.-Os órganos dependentes das direccións xerais que non fosen obxecto de supresión manterán a súa estructura e funcións ata que se proceda ó desenvolvemento da estructura contida no presente decreto.</p>
<p>Terceira.-Os créditos incluídos no estado de gastos do orzamento da Comunidade Autónoma para 1997 manterán ata o 31 de decembro a súa actual codificación orzamentaria e, se é o caso, no orzamento prorrogado para 1998 identificaranse os créditos segundo a nova estructura.</p>
<p>Disposición derrogatoria</p>
<p>Quedan derrogadas cantas disposicións de igual ou inferior categoría se opoñan ó disposto no presente decreto.</p>
<p>Disposicións derradeiras</p>
<p>Primeira.-Facúltase o conselleiro de Economía e Facenda para que dicte as disposicións necesarias para a xestión dos créditos afectados pola nova estructura administrativa, sen que en ningún caso poida orixinarse incremento de gasto.</p>
<p>Segunda.-A Consellería de Economía e Facenda realizará as modificacións orzamentarias necesarias para darlle cumprimento ó disposto no presente decreto.</p>
<p>Terceira.-O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dez de decembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>9970</p>

