---
date: '1997-12-11'
id: D95E
page: 11
number: 239
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de estatutos e bases de actuación
  para a constitución da xunta de compensación da U.A. 03 Chantada (expediente
  4029/401).
range: Anuncio
url: 'https://www.xunta.gal/dog/Publicados/1997/19971211/AnuncioD95E_gl.html'
---
<p>O Consello da Xerencia Municipal de Urbanismo, en sesión celebrada o día 26 de setembro de 1997, acordou aprobar inicialmente o proxecto de bases de actuación e estatutos para a constitución da xunta de compensación da unidade de actuación Chantada someténdoo a información pública por un prazo de 20 días a través da correspondente citación persoal a tódolos propietarios incluídos na unidade de actuación e a súa publicación no Diario Oficial de Galicia.</p>
<p>Segundo.-Requirir á comisión xestora da xunta de compensación para que realice as precisións que deberán ser cumpridas previamente á aprobación definitiva do expediente, e son as seguintes:</p>
<p>Estatutos:</p>
<p>Artigo 2.2. Deberán incluír que a cesión gratuíta e libre de cargas ó concello tamén alcanza a terreos destinados a sistemas xerais (vía principal).</p>
<p>Artigo 2.3.a. Excluí-los proxectos de edificación.</p>
<p>Artigo 3.2.f Establecer que recurso procedente é o rodinario excluíndo o de alzada.</p>
<p>Artigo 3.2.g. Excluír que o concello deba outorgar escritura pública para a inscrición no Rexistro da Propiedade do proxecto de compensación.</p>
<p>Artigo 4.h. Incluí-los terreos destinado a sistemas xerais.</p>
<p>Artigo 6.3. Diferencia-los supostos ou opcións de solicita-la expropiación ou ocupación directa cinxíndose esta última a que os terreos sexan absolutamente necesarios para executa-las obras de urbanización e aclarar que o pagamento da indemnización no suposto do parágrafo cuarto corresponde á xunta de compensación.</p>
<p>Artigo 7.2. Substituír «dos propietarios» por «dos que son titulares».</p>
<p>Artigo 12.2 Regular expresamente a forma de outorga-la representación.</p>
<p>Artigo 15.2. Engadir «e en todo caso nun prazo máximo de tres meses contados a partir do acordo de aprobación definitiva dos estatutos e bases de actuación».</p>
<p>Artigo 15.4. Reduci-la procentaxe do 30% esixido para a convocatoria da asemblea xeral extraordinaria a proposta de socios, considerando que a porcentaxe debe fixarse como máximo no 10% e aclarar que o concello non convoca senón que ordena ó presidente para que convoque.</p>
<p>Artigo 15.6. Informar que as cotas de participación para aval e constitución da asemblea xeral poden quedar establecidas no 50% da cota total de participación.</p>
<p>Artigo 15.7. e 8. Substituí-la representación de votos a favor do 60% das ditas cotas polo de maioría absoluta de cotas.</p>
<p>Artigo 15.f. Aclara-lo alcance do seu contido.</p>
<p>Artigo 16.3. Establece-la condición de socio excepto no secretario esixíndolle a condición de licenciado en dereito.</p>
<p>Artigo 10.2. Incluír tódolos conceptos previstos no artigo 132 da Lei do solo de Galicia e 59, 60 e 61 do Regulamento de xestión urbanística.</p>
<p>Artigo 24.1.b. Substitui-lo 60% de cotas de participación polo de maioría absoluta de cotas totais da urbanización do polígono.</p>
<p>Vigo, 22 de outubro de 1997.</p>
<p>Manuel Pérez Álvarez</p>
<p>Alcalde, presidente da Xerencia Municipal de Urbanismo</p>
<p>9784</p>

