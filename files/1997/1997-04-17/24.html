---
date: '1997-04-17'
id: 574E
page: 3642
number: 73
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 25 de marzo de 1997, da Dirección Xerencia do Hospital Montecelo
  de Pontevedra, pola que se anuncia concurso público para a adquisición de
  material sanitario funxible, con destino a cubrir necesidades deste hospital,
  polo procedemento aberto e trámite de urxencia. (Expediente 4/1997).
range: Resolución
url: 'https://www.xunta.gal/dog/Publicados/1997/19970417/Anuncio574E_gl.html'
---
<p>A Dirección Xerencia do Hospital Montecelo, en virtude das atribucións que lle foron delegadas conforme o establecido no artigo 7 da Orde do 22 de maio de 1996 (DOG do 6 de xuño de 1996), da Consellería de Sanidade e Servicios Sociais, convoca o concurso público nº 4/1997, polo procedemento aberto e trámite de urxencia seguinte:</p>
<p>Obxecto e orzamento: a adquisición de material sanitario funxible, con destino a cubrir necesidades do hospital, repartido en seis lotes que poden ser obxecto de licitación e adxudicación separadamente, por un orzamento total de 14.176.000 pesetas. Imposto sobre o valor engadido, incluído.</p>
<p>-Lote 1. Cueiros anatómicos. 682.000 ptas.</p>
<p>-Lote 2. Cueiros para adultos. 1.484.000 ptas.</p>
<p>-Lote 3. Equipos de infusión intravenosos. 4.013.000 ptas.</p>
<p>-Lote 4. Sistema de regulación de fluxo para equipo. 396.000 ptas.</p>
<p>-Lote 5. Gasas. 4.071.000 ptas.</p>
<p>-Lote 6. Compresas cirúrxicas. 3.530.000 ptas.</p>
<p>Prazo de execución: os bens obxecto do presente concurso público entregaranse conforme a demanda do Servicio de Subministracións.</p>
<p>Documentos de interese para os licitadores: o prego de cláusulas administrativas particulares e de prescricións técnicas, e demais documentación complementaria, poderá ser solicitada na sección de concursos do Hospital Montecelo, lugar de Mourente, s/n. CP 36071 Pontevedra, nos días laborables desde as 9 ata as 14 horas, ou por teléfono (986) 80 00 17, ou fax (986) 80 00 01, durante o prazo de admisión das proposicións.</p>
<p>Fianzas: provisional, o dous por cento do orzamento da licitación de cada lote, que se constituirá conforme o disposto no prego de cláusulas administrativas particulares.</p>
<p>Solvencia económica e financeira: as empresas licitadoras acreditarán a súa solvencia económico-financeira por calquera dos medios previstos no artigo 16 da Lei 13/1995 de contratos das administracións públicas.</p>
<p>Solvencia técnica: acreditarase por algún dos medios previstos no artigo 18 da Lei 13/1995, de contratos das administracións públicas.</p>
<p>Criterios de adxudicación: os especificados no prego de cláusulas (p. 11).</p>
<p>Clasificación: non se esixe.</p>
<p>Presentación das proposicións: as proposicións presentaranse en man, en sobres pechados e asinados polo licitador ou persoas que o representen, no rexistro xeral do Hospital Montecelo, antes das catorce horas do décimo terceiro día natural contado a partir do seguinte ó da publicación desta resolución no DOG, ou por correo na forma indicada no artigo 100 do Regulamento xeral de contratos do estado.</p>
<p>Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Montecelo, ás dez horas do décimo primeiro día natural contado a partir do seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar no día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Variantes: admitirase a presentación dunha variante ou alternativa por cada concepto.</p>
<p>Anuncios: o importe dos anuncios do presente concurso público serán por conta dos adxudicatarios.</p>
<p>Pontevedra, 25 de marzo de 1997.</p>
<p>Rafael Pérez-Santamarina Feijóo</p>
<p>Director xerente do Hospital Montecelo</p>
<p>de Pontevedra</p>
<p>2624</p>

