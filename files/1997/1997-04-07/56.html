---
date: '1997-04-07'
id: '10926'
page: 3
number: 65
agency: CONCELLO DE RIOTORTO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1997/19970407/Anuncio10926_gl.html'
---
<p>O Pleno deste Concello, en sesión extraordinaria celebrada o día 12 de marzo de 1997, acordou contrata-las obras que se relacionan a continuación, polo procedemento aberto, sistema de concurso e tramitación urxente:</p>
<p>1. Pavimentación dos accesos ós núcleos de poboación de Souto de Val, Aldea e Lorigados.</p>
<p>Orzamento: 11.042.358 ptas.</p>
<p>Os pregos de condicións económica-administrativas particulares que rexerán na contratación das obras citadas, expóñense ó público polo prazo de oito días hábiles contados desde o seguinte ó da publicación do correspondente edicto no BOP.</p>
<p>De conformidade co disposto no artigo 122.2º do Real decreto lexislativo 781/1986, do 18 de abril, polo que se aproba o texto refundido das disposicións legais vixentes en materia de réxime local, anúnciase, ó mesmo tempo, a contratación das obras, tendo en conta que estas suspenderanse no caso de producírense reclamacións contra os pregos.</p>
<p>1. Presentación de proposicións.</p>
<p>As proposicións presentaranse no rexistro do convello, durante o prazo de 13 días naturais contados desde o seguinte ó da publicación deste edicto no BOP e no Diario Oficial de Galicia.</p>
<p>2. Documentación que se presentarán para cada obra.</p>
<p>Os licitadores presentarán, ó mesmo tempo, dous sobres; un levará soamente o modelo de proposición econónica e as modificacións que propoña o concursante que poidan facer máis conveniente a realización do obxecto do contrato de conformidade cos</p>
<p>criterios que se establecen por orde decrecente na base nº 21 e outro cos documentos seguintes:</p>
<p>A) DNI e NIF, ou fotocopia autenticada.</p>
<p>B) Resgardo acreditativo de ter depositada a fianza provisional.</p>
<p>C) Testemuño xudicial ou certificación administrativa, segundo os casos, de non estar incurso en ningún dos supostos de prohibición que para contratar se prevén no artigo 20 da Lei 13/1995, do 18 de maio, de contratos das administracións públicas. No suposto de que o dito documento non poida ser expedido pola autoridade competente, poderá ser substituído por unha declaración responsable outorgada ante unha autoridade administrativa, notario público ou organismo profesional cualificado.</p>
<p>D) Escritura de poder, se actúa en representación doutra persoa, legalizado, se é o caso, e verificado na súa suficiencia por un letrado en exercicio ou polo secretario do concello.</p>
<p>E) Escritura de constitución de sociedade mercantil inscrita no Rexistro Mercantil, cando concorra unha sociedade desta natureza.</p>
<p>F) Xustificante autenticado de estar dado de alta no imposto sobre actividades económicas no epígrafe que o faculte para contratar.</p>
<p>G) Certificación de estar ó corrente no pagamento das cotas da Seguridade Social.</p>
<p>H) Declaración de estar ó corrente nas súas obrigas tributarias nos termos establecidos no artigo 2 do R.D. 1462/1985, do 3 de xullo.</p>
<p>I) Xustificación da solvencia económica e financeira, que se acreditará por calquera dos medios seguintes:</p>
<p>1. Informe de institucións financeiras, ou, se é o caso, xustificantes da existencia dun seguro de indemnizacións por riscos profesionais.</p>
<p>2. Declaración relativa á cifra de negocios global e das obras no curso dos tres último anos.</p>
<p>J) Xustificación da solvencia técnica, que se acreditará polos seguintes medios:</p>
<p>a) Relación das obras executadas nos últimos 5 anos, acompañada de certificado de boa execución para as máis importantes.</p>
<p>b) Declaración na que se indique a maquinaria, material e medios técnico do que dispón o empresario para a execución das obras.</p>
<p>3. Modelo de proposición.</p>
<p>Don/Dona..., domiciliado/a en..., con DNI nº..., en nome propio (ou en representación de... como acredita por...), informado/a da convocatoria do concurso, toma parte nel, comprometéndose á realización das obras de... no prazo de..., e no prezo de... (en letra e en número) IVE incluído, conforme o proxecto técnico e prego de cláusulas económico-administrativas, que acepta na súa totalidade, e compro</p>
<p>métese á realización das unidades de obra adicional valoradas á prezo de proxecto e de acordo co seguinte detalle: unidades, medición, designación, prezo e total.</p>
<p>Riotorto, ... de... de 1997.</p>
<p>4. Condicións da adxudicación.</p>
<p>-Unidades de obra completa adicional que garden relación coa materia do proxecto obxecto do contrato e a prezos do proxecto.</p>
<p>-Mellor prezo.</p>
<p>-Mellor prazo de execución.</p>
<p>En todo caso, solicitarase a Alcaldía dun técnico competente informe sobre as proposicións presentadas antes da súa adxudicación.</p>
<p>Os expedientes están á disposición dos interesados na Secretaría Municipal.</p>
<p>Riotorto, 12 de marzo de 1997.</p>
<p>José López Cabodevila</p>
<p>Alcalde</p>
<p>2121</p>

