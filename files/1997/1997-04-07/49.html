---
date: '1997-04-07'
id: 1090A
page: 3
number: 65
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 31 de marzo de 1997, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso aberto, da asistencia técnica consistente na realización das
  análises de 560.000 mostras de leite procedentes do control leiteiro de gando
  vacún.
range: Resolución
url: 'https://www.xunta.gal/dog/Publicados/1997/19970407/Anuncio1090A_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso aberto:</p>
<p>1. Obxecto: contratación da asistencia técnica consistente na realización das análises de 560.000 mostras de leite procedentes do control leiteiro de gando vacún, de acordo cos proxectos e pregos aprobados para ela.</p>
<p>2. Orzamento de licitación: corenta millóns de pesetas (40.000.000 de ptas.).</p>
<p>3. Fianza provisional: oitocentas mil pesetas (800.000 ptas).</p>
<p>4. Fianza definitiva: un millón seiscentas mil pesetas (1.600.000 ptas).</p>
<p>5. Prazo de execución: ata o 31 de decembro de 1997.</p>
<p>6. Clasificación: grupo I, subgrupo 02, categoría B.</p>
<p>7. Exposición do proxecto e pregos: o proxecto, así como o prego de cláusulas administrativas particulares, estarán á disposición dos licitadores para o seu exame durante o prazo de presentación de proposicións, os días e horas hábiles de oficina, no Servicio de Producción Animal da Dirección Xeral de Producción Agropecuaria e Industrias Agroalimentarias da Consellería de Agricultura, Gandería e Montes (edificios administrativos de San Caetano, s/n, Santiago de Compostela - A Coruña).</p>
<p>8. Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>9. Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do 12 de maio de 1997.</p>
<p>A apertura de proposicións terá lugar no acto público ás 13 horas do día 16 de maio de 1997, na sala B de reunións da Consellería da Presidencia e Administración Pública, situada no semisoto do edificio central de San Caetano, Santiago de Compostela.</p>
<p>10. Gastos de publicación: serán por conta dos adxudicatarios.</p>
<p>Santiago de Compostela, 31 de marzo de 1997.</p>
<p>P.D.(Orde 13-12-1993, DOG nº 239, do 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>2354</p>

