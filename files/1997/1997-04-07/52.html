---
date: '1997-04-07'
id: '10916'
page: 3
number: 65
agency: AUGAS DE GALICIA
section: VI. ANUNCIOS
title: >-
  Resolución do 26 de marzo de 1997 pola que se anuncia a licitación do concurso
  polo procedemento aberto -trámite de urxencia- dos contratos que se citan.
range: Resolución
url: 'https://www.xunta.gal/dog/Publicados/1997/19970407/Anuncio10916_gl.html'
---
<p>A) Contratos de alugueiro.</p>
<p>1. Alugueiro de local destinado ó establecemento dos servicios centrais do Organismo Autónomo Augas de Galicia.</p>
<p>Orzamento: dezaseis millóns trescentas vinte mil pesetas (16.320.000 ptas.).</p>
<p>Fianza provisional: non se esixe.</p>
<p>(Declarado urxente conforme o establecido no artígo 72 da Lei de contratos das administracións públicas).</p>
<p>2. Alugueiro de local destinado ó establecemento do servicio territorial do Organismo Autónomo Augas de Galicia en Vigo.</p>
<p>Orzamento: catro millóns cincocentas sesenta mil pesetas (4.560.000 ptas.).</p>
<p>Fianza provisional: non se esixe.</p>
<p>(Declarado urxente conforme o establecido no artígo 72 da Lei de contratos das administacións públicas).</p>
<p>B) Documentos de interese para os licitadores.</p>
<p>Os pregos de cláusulas administrativas particulares, así como os pregos de prescricións técnicas, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, no Organismo Autónomo Augas de Galicia -Consellería de Política Territorial, Obras Públicas e Vivenda-, edificios administrativos de San Caetano, Santiago de Compostela.</p>
<p>C) Garantías que presta o Organismo Autónomo Augas de Galicia.</p>
<p>De conformidade co establecido no artígo 145 da Lei 13/1996, do 30 de decembro, de medidas fiscais, administrativas e da orde social, que engade un novo número 6 no artígo 36 da Lei 29/1994, do 24 de novembro, de arrendamentos urbanos, non será necesario prestar fianza.</p>
<p>D) Modelo de proposición.</p>
<p>Proposición económica formulada estrictamente conforme o modelo que se achega ós pregos de cláusulas administrativas particulares.</p>
<p>E) Prazo e lugar para a presentación de proposicións.</p>
<p>As proposicións deberán presentarse en sobre pechado no Rexistro Xeral da Consellería de Política Territorial, Obras Públicas e Vivenda ou mediante calquera dos procedementos establecidos no artígo 38.4º da Lei 30/1992, do 20 de novembro, e no caso de seren enviadas por correo dentro do prazo</p>
<p>de admisión indicado, xustificarase a data de imposición do envío comunicándollo a este organismo mediante telex ou telegrama no mesmo día.</p>
<p>O prazo de admisión das proposicións rematará ás doce horas do décimo terceiro día natural, que non coincida en sábado, seguinte ó da publicación deste anuncio no Diario Oficial de Galicia.</p>
<p>F) Apertura das proposicións.</p>
<p>A apertura das proposicións será realizada pola mesa de contratación, na sala de xuntas da Consellería de Política Territorial, Obras Públicas e Vivenda, ás dez horas do sétimo día natural que non coincida en sábado, contado a partir do último día de presentación de proposicións.</p>
<p>G) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta dos adxudicatarios.</p>
<p>Santiago de Compostela, 26 de marzo de 1997.</p>
<p>Emilio García Gallego</p>
<p>Presidente do Organismo Autónomo Augas de Galicia</p>
<p>2555</p>

