---
date: '1997-04-07'
id: 1086E
page: 3
number: 65
agency: 'CONSELLERÍA DE FAMILIA, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 24 de marzo de 1997 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Familia, Muller e Xuventude, anunciada por orde desta
  consellería do 19 de febreiro de 1997 (DOG número 41, do 28 de febreiro).
range: Orde
url: 'https://www.xunta.gal/dog/Publicados/1997/19970407/Anuncio1086E_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Familia, Muller e Xuventude, mediante Orde do 19 de febreiro de 1997 (DOG nº 41, do 28 de febreiro), de conformidade co establecido nas bases quinta e sexta da referida orde, esta consellería,</p>
<p>RESOLVE:</p>
<p>Primeiro.-Adxudicarlle destino, no posto de traballo que se indica, ó funcionario que se expresa no anexo desta orde, seleccionado conforme ó establecido nas bases da convocatoria, realizada por orde desta consellería do 19 de febreiro de 1997.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>Se na data na que debe cesar no seu destino o funcionario está desfrutando un período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-O xefe do centro no que cause baixa o funcionario, así como o daquel no que obteña destino, consignarán no título administrativo, dentro do prazo sinalado no apartado anterior, as correspondentes dilixencias de cesamento e toma de posesión,</p>
<p>das que se dará traslado, mediante copia, á Dirección Xeral da Función Pública.</p>
<p>Cuarto.-Contra esta orde os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día da súa publicación no Diario Oficial de Galicia, comunicándolle previamente a esta consellería a vontade de interpoñelo segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 24 de marzo de 1997.</p>
<p>Manuela López Besteiro.</p>
<p>Conselleira de Familia, Muller e Xuventude</p>
<p>ANEXO</p>
<p>N.R.P.: 1230613524 A2060.</p>
<p>Grupo: A.</p>
<p>Apelidos e nome: Alonso Moraleja, Francisco Javier.</p>
<p>Código do posto: FA.C99.10.000.15001.080.</p>
<p>Posto de traballo: secretario provincial.</p>
<p>Nivel: 28.</p>
<p>Localidade: A Coruña.</p>
<p>Dependencia: Delegación Provincial.</p>
<p>97-2176</p>

