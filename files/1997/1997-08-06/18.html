---
date: '1997-08-06'
id: 96B6
page: 7
number: 150
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 1 de xullo de 1997, da Delegación Provincial da Coruña, pola que
  se anuncia o levantamento das actas previas á ocupación da instalación
  eléctrica que se cita. (Expediente 162/1995).
range: Resolución
url: 'https://www.xunta.gal/dog/Publicados/1997/19970806/Anuncio96B6_gl.html'
---
<p>Autorizada e declarada de utilidade pública a instalación da liña eléctrica a 66 kV do Pedrido a Mesón do Vento, variante entre os apoios números 57 e 64, no termo municipal de Betanzos (expediente 162/1995), e declarada a urxente ocupación dos bens e dereitos que se afectan pola imposición de servidumes de paso de enerxía eléctrica por Decreto 141/1997, do 29 de maio (Diario Oficial de Galicia do 17 de xuño de 1997), da Consellería de Industria e Comercio, a prol da entidade Unión Eléctrica-Fenosa, S.A., con domicilio na r/ Fernando Macías, nº 2, 15004 A Coruña.</p>
<p>Fáiselles saber ós titulares dos predios que se conteñen na relación que se publicou no DOG do 13-9-1996, que se expón actualizada no taboleiro de edictos da Casa Consistorial de Betanzos, ós que se lles practicará notificación para o efecto que, de conformidade co disposto no artigo 52 da Lei de expropiación forzosa do 16 de decembro de 1954, o representante da Administración acompañado dun perito, se constituirá nos predios o día 12 de agosto de 1997, a partir das 12 horas, para a toma de datos e levantar a continuación na citada casa consistorial as actas previas á ocupación, nas que se describirán os bens obxecto de imposición de servidumes, e se farán consta-las manifestacións e datos que sexan útiles para determina-los dereitos afectados.</p>
<p>Os interesados, de conformidade co artigo 56 do regulamento da Lei do 26 de abril de 1957, poderán facerse acompañar dos seus peritos e dun notario, á súa costa, e formular por escrito ante esta delegación ata e naquel momento as alegacións para os sós efectos de emendar posibles erros padecidos ó relaciona-los bens afectados.</p>
<p>A Coruña, 1 de xullo de 1997.</p>
<p>Manuel Estévez Mengotti</p>
<p>Delegado provincial en funcións da Coruña</p>
<p>5731</p>

