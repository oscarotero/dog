---
date: '1997-08-06'
id: '9672'
page: 7
number: 150
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 28 de xullo de 1997 pola que se modifican os horarios hábiles de pesca
  fixados na do 17 de febreiro de 1997 (DOG número 39, do 26 de febreiro de
  1997).
range: Orde
url: 'https://www.xunta.gal/dog/Publicados/1997/19970806/Anuncio9672_gl.html'
---
<p>Por mor dunha mellor regulación da actividade da pesca deportiva e para evitar incertezas na determinación das horas hábiles para cada día do ano, a citada Orde do 17 de febreiro de 1997 fixou os horarios hábiles de pesca nas augas continentais galegas, o que supuxo a perda dalgúns minutos hábiles con respecto ó establecido no artigo 31.3º da Lei 7/1992, do 24 de xullo, de pesca fluvial de Galicia. Esta perda, insignificante en termos cuantitativos na maior parte dos casos, maniféstase cualitativamente importante no caso concreto da pesca do reo, xa que as horas próximas ó solpor son nas que hai unha maior demanda, e nos ríos máis occidentais de Galicia, onde abondan as poboacións desta especie, é onde maiores perdas se producen.</p>
<p>Por todo o anterior, para minimiza-la perda de tempo hábil de pesca nos ríos con gran afluencia de pescadores de reo e de conformidade co límite máximo, establecido no artigo 31.3º da Lei de pesca fluvial nunha hora despois do solpor,</p>
<p>DISPOÑO:</p>
<p>Artigo único.-A xornada de pesca en augas continentais rematará ás horas que se establecen no anexo desta orde.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no DOG.</p>
<p>Santiago de Compostela, 28 de xullo de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO</p>
<p>Horas de remate da xornada de pesca.</p>
<p>DíasHora</p>
<p>14-20 xullo23.09</p>
<p>21-27 xullo23.04</p>
<p>28 xullo-2 agosto22.57</p>
<p>3-10 agosto22.50</p>
<p>11-17 agosto22.41</p>
<p>18-24 agosto22.31</p>
<p>25-31 agosto22.20</p>
<p>1-7 setembro22.08</p>
<p>8-14 setembro21.56</p>
<p>15-21 setembro21.44</p>
<p>22-28 setembro21.31</p>
<p>29 e 30 setembro21.28</p>
<p>6032</p>

