---
date: '1997-08-06'
id: 96EE
page: 7
number: 150
agency: CONCELLO DE VIVEIRO
section: VI. ANUNCIOS
title: >-
  Resolución do 18 de xuño de 1997 pola que se anuncia a contratación, en
  concurso de procedemento aberto, da subministración dun camión de recollida de
  lixo para o servicio de limpeza.
range: Resolución
url: 'https://www.xunta.gal/dog/Publicados/1997/19970806/Anuncio96EE_gl.html'
---
<p>I. Obxecto do contrato: é obxecto do contrato a subministración dun camión de recollida de lixo para o servicio municipal de limpeza.</p>
<p>II. Financiamento da subministración: a subministración obxecto do contrato financiarase con cargo á partida número 442.624 do orzamento xeral da corporación.</p>
<p>III. Pagamento do prezo de adxudicación da sub</p>
<p>ministración: o pagamento do prezo do remate efectuarase contra acordo aprobatorio da acta de recepción da subministración, nos tres meses seguintes á expedición daquela.</p>
<p>IV. Cumprimento do contrato: a subministración farase efectiva no prazo máximo dun mes, contado a partir da subscrición do contrato administrativo.</p>
<p>V. Tipo de licitación: o orzamento do contrato que servirá de base de licitación elévase a un total de dezasete millóns setecentas setenta e seis mil duascentas pesetas (17.776.200).</p>
<p>VI. Publicidade dos pregos de cláusulas administrativas particulares e de prescricións técnicas: estará de manifesto tódolos días hábiles nas oficinas municipais, Negociado de Obras e Urbanismo.</p>
<p>VII. Garantía definitiva: o 4% do orzamento do contrato.</p>
<p>VIII. Presentación de proposicións: durante os 26 días naturais seguintes ó da publicación do anuncio de licitación no último dos boletíns oficiais (BOP e DOG). No caso de que o día vixésimo sexto coincida en sábado, domingo ou festivo, entenderase o prazo prorrogado ata o día laborable seguinte.</p>
<p>IX. Apertura de proposicións: ás 13 horas do día hábil, non coincidente en sábado, seguinte ó do remate do prazo para a presentación de proposicións.</p>
<p>X. Modelo de proposicións: o recollido na cláusula VIII do prego de condicións económico-administrativas.</p>
<p>Viveiro, 18 de xuño de 1997.</p>
<p>O alcalde</p>
<p>Rubricado</p>
<p>5822</p>

