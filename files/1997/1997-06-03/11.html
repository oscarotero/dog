---
date: '1997-06-03'
id: 6F2E
page: 5
number: 105
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (374/1995).
range: Edicto
url: 'https://www.xunta.gal/dog/Publicados/1997/19970603/Anuncio6F2E_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela fai saber: que neste xulgado do meu cargo, baixo o número 374/1995, se seguen autos de executivo letras de cambio, por instancia do procurador Ricardo García-Piccoli Atanes, en representación de Cerámica Syre, S.A., contra Roberto Crespo Sánchez, en reclamación de cantidade, e nas súas actuacións acordouse sacar á venda en primeira e pública poxa, polo termo de vinte</p>
<p>días e prezo de valoración pericial, o seguinte predio embargado ó demandado:</p>
<p>1. Casa nº 22 do lugar de San Cibrán, parroquia de San Xulián de Sales, no concello de Vedra, composta de dúas plantas e faiado, alpendre e sobre o portal do curral, e curral coas súas cortes, caseta que pode ser garaxe e eira de mallar; horta de arriba e abaixo; rodeada de muralla con viñedo; hórreo de tres claros. Todo isto ocupa a superficie total, segundo recente medición, de 6.502 m. Existe unha franxa de terreo desta propiedade de 2-3 metros de largo, fóra da muralla, gravada coa servidume permanente de paso para os predios situados máis ó sur, e esta franxa presta ademais servidume de acueducto para regadío. Inscrita no tomo 1.087, libro 103, folio 189, predio 5.987, inscrición 4ª.</p>
<p>A poxa terá lugar na sala de audiencia deste xulgado, sito na rúa Viena, nº 2, polígono das Fontiñas, o vindeiro día 30 de xuño ás once horas, conforme as seguintes condicións:</p>
<p>1. O tipo de remate será de 61.560.000 pesetas, sen se admitiren ofertas que non cubran as dúas terceiras partes da dita suma.</p>
<p>2. Para poderen tomar parte na licitación, os licitadores deberán consignar previamente na conta de consignacións deste xulgado no BBV, número 1592-17-374-95, o 20 % do tipo do remate.</p>
<p>3. Poderán facerse ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o 20 % do tipo do remate.</p>
<p>4. Só o acredor poderá face-lo remate en calidade de cederllo a un terceiro.</p>
<p>5. Reservaranse en depósito por instancia do acredor as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que lle sigan pola orde das súas respectivas ofertas.</p>
<p>6. Os títulos de propiedade, suplidos por certificación do rexistro, atópanse de manifesto na secretaría do xulgado, e os licitadores deberán conformarse con eles, sen poderen esixir outros.</p>
<p>7. As cargas e gravames anteriores e os preferentes, se os houber, ó crédito do demandante, quedarán subsistentes e sen cancelar, entendéndose que o rematante os acepta e queda subrogado na responsabilidade destes, sen se destinar á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o vindeiro 28 de xullo, ás once horas, nas mesmas condicións cá primeira, agás o tipo do remate, que será do setenta e cinco por cento do da primeira; e, no caso de resultar deserta a dita segunda poxa, celebrarase unha terceira, sen suxeición a tipo, o día 18 de setembro, tamén ás once horas, e rexerán para esta as restantes condicións fixadas para a segunda.</p>
<p>Sírvalle esta publicación de notificación ó demandado para o caso de que non puidese efectuarse no seu domicilio.</p>
<p>Dado en Santiago de Compostela, vintecatro de abril de mil novecentos noventa e sete.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>2914</p>

