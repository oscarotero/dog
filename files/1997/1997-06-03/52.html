---
date: '1997-06-03'
id: 6FD6
page: 5
number: 105
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 23 de maio de 1997 polo que se fai pública a convocatoria de bolsas
  de formación en materias de divulgación comunitaria de interese para Galicia.
range: Anuncio
url: 'https://www.xunta.gal/dog/Publicados/1997/19970603/Anuncio6FD6_gl.html'
---
<p>De acordo cos seus fins fundacionais, a Fundación Galicia-Europa convoca 16 bolsas para a formación en materias de divulgación comunitaria de interese para Galicia, por un importe singularizado de cento dez mil pesetas brutas mensuais, e por un período de tres meses, tendo como destino un dos centros galegos de información europea.</p>
<p>Os peticionarios deberán reuni-los seguintes requisitos:</p>
<p>a) Ser nacional español ou de calquera outro Estado membro da Unión Europea, con veciñanza administrativa na Comunidade Autónoma de Galicia.</p>
<p>b) Estar en posesión dunha licenciatura universitaria, preferentemente en Xeografía e Historia, na especialidade de Bibliotecas e Arquivos.</p>
<p>c) Dominio dos idiomas galego, castelán e inglés/francés.</p>
<p>d) Manexo a nivel de usuario de tratamento de textos, bases de datos da Unión Europea e Internet.</p>
<p>O prazo de recepción de solicitudes rematará ó vixésimo día natural contado desde o seguinte ó da data de publicación deste anuncio. Para consulta-las bases reguladoras das bolsas, solicitar información e presenta-la pertinente documentación, os interesados deberán dirixirse á Fundación Galicia-Europa, rúa dos Feáns, 5-baixo. 15706 Santiago de Compostela. Tel. (981) 54 10 12.</p>
<p>Santiago de Compostela, 23 de maio de 1997.</p>
<p>Dositeo Rodríguez Rodríguez</p>
<p>Secretario xeral da Fundación Galicia-Europa</p>
<p>4190</p>

