---
date: '1997-01-24'
id: 2C3A
page: 832
number: 16
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 20 de decembro de 1996, da Xefatura de Servicio de Estructuras e
  Desenvolvemento Rural da Coruña, polo que se anuncia a toma de posesión
  provisional de predios da zona de concentración parcelaria da zona de San
  Vicente do Pino (O Pino-A Coruña).
range: Aviso
url: 'https://www.xunta.gal/dog/Publicados/1997/19970124/Anuncio2C3A_gl.html'
---
<p>Rematada a publicación do acordo de concentración parcelaria da zona de San Vicente do Pino (O Pino-A Coruña) e non excedendo o número de recursos presentados e pendentes do seis por cento dos titulares das explotacións, nin representando os reclamantes máis do dez por cento da superficie concentrada, a Dirección Xeral de Estructuras e Desenvolvemento Rural, resolveu dar posesión provisopmañ dos novos predios. A dita toma de posesión e obrigatoria para tódolos interesados e enténdese sen prexuízo das rectificacións que procedan como consecuencia dos recursos que prosperen(artígo 44 da Lei de concentración parcelaria para Galicia).</p>
<p>Os interesados poderán reclamar ante esta xefatura (edificio administrativo, praza Luis Seoane, s/n, 15008 A Coruña) acompañando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración, dentro dos trinta días seguintes ó da publicación do presente aviso no Diario Oficial de Galicia (artigo 46 da Lei de concentración parcelaria para Galicia).</p>
<p>Para os oportunos efectos establécense os seguintes prazos de toma de posesión:</p>
<p>a) Labradío sen colleita pendente, prados e pastos o día seguinte ó da publicación deste aviso no Diario Oficial de Galicia.</p>
<p>b) Os restantes predios, no momento de ser retiradas as colleitas que estiveran pendentes de recolleita no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre achegante e adxudicatario; en caso con</p>
<p>trario, poderán ser retiradas polos propietarios das parcelas de achega dentro dos catro meses seguintes á publicación do presente aviso no Diario Oficial de Galicia, logo da petición á Xefatura de Servicio de Montes e Industrias Forestais do preceptivo permiso e o informe favorable do Servicio de Medio Ambiente Natural da Consellería de Agricultura no caso de ser especies autóctonas protexidas. Transcorrido o referido prazo entenderase que pertencen ó propietario do novo predio.</p>
<p>A Coruña, 20 de decembro 1996.</p>
<p>Rogelio del Valle Muñoz-Cobo</p>
<p>Xefe de Servicio de Estructuras</p>
<p>e Desenvolvemento Rural da Coruña</p>
<p>250</p>

