---
date: '1997-01-24'
id: 2B3A
page: 795
number: 16
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 6/1997, do 9 de xaneiro, polo que se acepta a cesión a título gratuíto
  dun terreo de 6.307,29 m aproximadamente en Chousas de Vilaxoán, parroquia e
  termo municipal de Foz (Lugo), feita a favor da Comunidade Autónoma de Galicia
  para a ampliación do centro de ensino secundario.
range: Decreto
url: 'https://www.xunta.gal/dog/Publicados/1997/19970124/Anuncio2B3A_gl.html'
---
<p>O Pleno da corporación municipal de Foz (Lugo), reunido en sesión extraordinaria e urxente celebrada o 4 de outubro de 1996, acordou a cesión á Comunidade Autónoma de Galicia dun terreo de 6307,29 m aproximadamente para a ampliación do centro de ensino secundario.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu Regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta, por proposta da Consellería de Economía e Facenda. Así mesmo, os artigos 23.1º da mesma Lei e 38.1º do Regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para dá-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Economía e Facenda, feita nos termos nos que o Concello de Foz acordou a cesión, logo da deliberación do Consello da Xunta na súa reunión do día nove de xaneiro de mil novecentos noventa e sete,</p>
<p>DISPOÑO:</p>
<p>Artigo primeiro</p>
<p>Acéptase a cesión gratuíta dun terreo de 63 áreas, 7 centiáreas e 29 dm aproximadamente en Chousas de Vilaxoán, parroquia e termo municipal de Foz e pertencente ó dito Concello, que linda: norte, Ramón e Manuel Posada Doce; sur, Manuel Rodríguez Rodríguez e camiño de servicio; leste, terreo do instituto e mais de herdeiros de Manuel Rodríguez Rodríguez; e oeste, herdeiros de Ramón Posada e muro vello que separa de Vicente Díaz De Nois.</p>
<p>O inmoble descrito atópase inscrito no Rexistro da Propiedade de Mondoñedo, no tomo 611 do arquivo, libro 144 de Foz, folio 47, predio nº 19.841, inscrición 1ª.</p>
<p>Artigo segundo</p>
<p>O inmoble cedido destinarase á ampliación do centro de ensino secundario de Foz.</p>
<p>Artigo terceiro</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, nove de xaneiro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Antonio Orza Fernández</p>
<p>Conselleiro de Economía e Facenda</p>
<p>300</p>

