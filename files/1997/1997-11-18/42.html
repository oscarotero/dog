---
date: '1997-11-18'
id: C92E
page: 11
number: 223
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19971118/AnuncioC92E_gl.html'
---
<p>A Sociedade de Imaxe e Promoción Turística de Galicia, S.A. anuncia a convocatoria para a contratación laboral fixa das seguintes prazas no Centro Superior de Hostelería de Galicia:</p>
<p>A. Posto: técnico de mantemento (REF. MANT-1797).</p>
<p>1) Funcións principais: encargarase do mantemento das instalacións e do equipamento do centro.</p>
<p>2) Prazas: 1 (xornada completa).</p>
<p>3) Requisitos:</p>
<p>-FP I, especialidade electricidade, electrónica ou instalacións frigoríficas.</p>
<p>-Experiencia profesional de 36 meses en postos de responsabilidade no mantemento de instalacións (preferiblemente relacionadas coa hostelería).</p>
<p>4) Valorarase:</p>
<p>-Currículo.</p>
<p>-Coñecementos profesionais.</p>
<p>-Ofimática.</p>
<p>-Capacidade de integración en equipos de traballo.</p>
<p>5) Probas que se realizarán:</p>
<p>-Exame de coñecementos da área (eliminatorio).</p>
<p>-Probas prácticas de ofimática (Microsoft Office).</p>
<p>-Entrevista persoal.</p>
<p>-Cuestionario de personalidade.</p>
<p>B. Posto: profesor de cociña (REF. COC-1897).</p>
<p>1) Funcións principais: asumirá a materia de prácticas de cociña na partida que lle corresponda, coordinando o funcionamento desta coa xestión dos restaurantes do centro.</p>
<p>2) Prazas: 1 (xornada completa).</p>
<p>3) Requisitos:</p>
<p>-Titulación oficial ou específica na área.</p>
<p>-Experiencia profesional coma xefe de partida, cociñeiro ou posto superior de polo menos 18 meses.</p>
<p>4) Valorarase:</p>
<p>-Currículo.</p>
<p>-Coñecementos de cociña.</p>
<p>-Aptitude docente.</p>
<p>-Ofimática.</p>
<p>-Inglés e/ou francés.</p>
<p>-Capacidade de integración en equipos de traballo.</p>
<p>5) Probas que se realizarán:</p>
<p>-Exame de coñecementos da área (eliminatorio).</p>
<p>-Impartición de clase.</p>
<p>-Planificación docente.</p>
<p>-Probas prácticas de Word para Windows.</p>
<p>-Proba escrita de inglés e/ou francés.</p>
<p>-Entrevista persoal.</p>
<p>-Cuestionario de personalidade.</p>
<p>C. Documentación que se presentará:</p>
<p>-Solicitude, indicando a referencia do posto ó que se opta, dirixida ó director do CSHG (A Barcia, estrada Santiago de Compostela-Noia, km 3, apartado 578, 15896 Santiago de Compostela).</p>
<p>-Currículum vitae.</p>
<p>-Acreditación orixinal dos méritos reflectidos no C.V. Os títulos obtidos no estranxeiro deberán estar validados en España.</p>
<p>D. Prazo de presentación de solicitudes:</p>
<p>-O prazo de presentación de solicitudes será de 10 días naturais contados a partir do seguinte ó da publicación deste anuncio.</p>
<p>E. Selección:</p>
<p>-Expirado o prazo de presentación de solicitudes, o comité de selección designado para cada unha das prazas publicará as listas previas de admitidos e excluídos de cada proceso.</p>
<p>Santiago de Compostela, 31 de outubro de 1997.</p>
<p>Rubén V. Lois Calviño</p>
<p>Conselleiro-delegado de Turgalicia, S.A.</p>
<p>Secretario Xeral da Consellería da Presidencia</p>
<p>e Administración Pública</p>

