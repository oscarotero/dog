---
date: '1997-11-18'
id: C8A6
page: 11
number: 223
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 27 de outubro de 1997, do tribunal II-1.B designado para
  xulga-las probas selectivas para o acceso ás categorías 31 (restaurador/a), 33
  (profesor/a de danza clásica), 34 (profesor/a de baile) e 35 (pianista) do
  grupo II do persoal laboral fixo da Xunta de Galicia, convocadas pola orde da
  Consellería da Presidencia e Administración Pública do 2 de decembro de 1996,
  pola que se procede ó sinalamento da data, a hora e o lugar de celebración do
  primeiro exercicio das devanditas probas selectivas.
range: Resolución
url: 'https://www.xunta.gal/dog/Publicados/1997/19971118/AnuncioC8A6_gl.html'
---
<p>Na sesión celebrada o día 27 de outubro de 1997 polo tribunal II-1.B designado para xulga-las probas selectivas para o acceso ás categorías 31 (restaurador/a), 33 (profesor/a de danza clásica), 34 (profesor/a de baile) e 35 (pianista) do grupo II do persoal laboral fixo da Xunta de Galicia, convocadas pola orde da Consellería da Presidencia e Administración</p>
<p>Pública do 2 de decembro de 1996 (DOG nº 242, do 12 de outubro), acordouse:</p>
<p>1º Que o primeiro exercicio para os aspirantes admitidos no proceso selectivo para o acceso ás categorías 31 (restaurador/a), 33 (profesor/a de danza clásica), e 35 (pianista) do grupo II terá lugar o día 30 de novembro de 1997, ás 11 horas, no salón de actos da Escola Galega de Administración Pública, sita na rúa Madrid, 2-4 (As Fontiñas) de Santiago de Compostela.</p>
<p>O chamamento para a entrada dos opositores no lugar de celebración do exercicio comezará ás 10.30 horas.</p>
<p>O primeiro exercicio para os aspirantes admitidos no proceso selectivo para o acceso á categoría 34 (profesor/a de baile) do grupo II terá lugar o día 3 de decembro de 1997, ás 18 horas, na sala de reunións da Consellería de Cultura e Comunicación Social, sita no edificio administrativo de San Caetano en Santiago de Compostela.</p>
<p>O chamamento para a entrada dos opositores no lugar de celebración do exercicio comezará ás 17.30 horas.</p>
<p>2º Os aspirantes deberán comparecer provistos de documento identificativo (base II.2.3 e base II.3.2), de lapis do nº 2 e goma de borrar.</p>
<p>Santiago de Compostela, 27 de outubro de 1997.</p>
<p>Andrés González Murga</p>
<p>Presidente do tribunal</p>
<p>8896</p>

