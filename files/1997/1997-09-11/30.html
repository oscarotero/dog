---
date: '1997-09-11'
id: 101F2
page: 9
number: 175
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 13 de xuño de 1997, do Xurado Provincial de Montes Veciñais en
  Man Común da Coruña, pola que se resolve o expediente 323, que afecta o monte
  de Alborés, dos lugares de Alborés de Arriba e de Abaixo, parroquia de
  Alborés, concello de Mazaricos, desta provincia.
range: Resolución
url: 'https://www.xunta.gal/dog/Publicados/1997/19970911/Anuncio101F2_gl.html'
---
<p>Reunido con data do 13 de xuño de 1997 o Xurado Provincial de Montes Veciñais en Man Común da Coruña, para estudiar e resolve-lo expediente para a cualificación como veciñal en man común do monte das seguintes características:</p>
<p>Expediente: 323.</p>
<p>Monte: De Alborés.</p>
<p>Lugares: Alborés de Arriba e de Abaixo.</p>
<p>Parroquia: Alborés.</p>
<p>Concello: Mazaricos.</p>
<p>Superficie: 55,42 ha.</p>
<p>Lindeiros:</p>
<p>Coincide coa parcela I do monte Castulo, Outeiro, Madeira de Lobo e outros, nº 103-E do C.U.P. Norte: propiedades particulares de veciños de Alborés, do piquete nº 3 ó 7, seguindo a orde de piquetes. Leste: propiedades particulares dos lugares de Alborés de Arriba e de Abaixo, do piquete nº 7 ó 35, seguindo a orde de piquetes. Sur: parroquia de Maroñas, dos piquetes nº 35 ó 38, seguindo a orde de piquetes. Oeste: parroquia de Baos, do piquete nº 38 ó 49, deste ó 1, e do 1 ó 3, seguindo a orde de piquetes.</p>
<p>O expediente iníciase mediante acordo do xurado con data do 1 de decembro de 1994, por instancia dos veciños dos lugares de Alborés de Arriba e de Abaixo, parroquia de Alborés, concello de Mazaricos, nomeándose como instructor a Juan Ramón Beneyto Bellas, e tramitándose de acordo coas formalidades legais e regulamentarias esixidas principalmente pola Lei 13/1989, do 10 de outubro, de montes veciñais en man común e o seu regulamento de aplicación aprobado polo Decreto 260/92, do 4 de setembro, ambos da Comunidade Autónoma de Galicia, Lei de procedemento administrativo e demais disposicións aplicables no caso.</p>
<p>O xurado, na súa deliberación, acepta a proposta do instructor ó mesmo tempo que acorda a súa incorporación ó expediente, e de acordo cos antecedentes e fundamentos de dereito expostos nela, e en especial pola comprobación de que o monte cumpre os requisitos para a súa cualificación como veciñal en man común, é dicir, a súa pertenza a agrupacións de veciños na súa calidade de grupos sociais, non como entidades administrativas, e o seu aproveitamento</p>
<p>consuetudinario en réxime de comunidade, sen asignación de cotas polos membros de cada agrupación na súa condición de veciños comuneiros. Por iso, nesta data,</p>
<p>ACORDA:</p>
<p>Cualificar como monte veciñal en man común da comunidade veciñal dos lugares de Alborés de Arriba e de Abaixo, parroquia de Alborés, concello de Mazaricos, o denominado monte De Alborés, cos lindeiros, superficie e características citados. Así mesmo acorda excluí-lo declarado do inventario de bens do concello e do catálogo dos de utilidade pública, se neles estivese inscrito, incluíndoo no Rexistro de Montes Veciñais en Man Común que figura na Delegación de Agricultura, Gandería e Montes da Coruña.</p>
<p>Contra a presente resolución poderase interpoñer recurso contencioso-administrativo no prazo de dous meses perante o Tribunal Superior de Xustiza de Galicia, contados a partir do día seguinte ó de publicación da presente resolución no Diario Oficial de Galicia, segundo a ata agora vixente Lei de procedemento administrativo.</p>
<p>A Coruña, 13 de xuño de 1997.</p>
<p>Vº e Pr.</p>
<p>Rogelio Aramburu Núñez</p>
<p>Presidente do Xurado Provincial de</p>
<p>Montes Veciñais en Man Común da Coruña</p>
<p>Manuel Puente Araújo</p>
<p>Secretario do Xurado Provincial de</p>
<p>Montes Veciñais en Man Común da Coruña</p>
<p>6494</p>

