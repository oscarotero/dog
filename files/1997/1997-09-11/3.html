---
date: '1997-09-11'
id: 1017A
page: 9
number: 175
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 29 de agosto de 1997 pola que se fixan as cantidades actualizadas das
  subvencións por gastos electorais para as eleccións ó Parlamento de Galicia
  que se celebrarán o día 19 de outubro de 1997.
range: Orde
url: 'https://www.xunta.gal/dog/Publicados/1997/19970911/Anuncio1017A_gl.html'
---
<p>O Decreto 225/1997, do 25 de agosto, polo que se convocan eleccións ó Parlamento de Galicia, establece no seu artigo 2º a convocatoria dos ditos comicios para o próximo día 19 de outubro.</p>
<p>Por outra parte, a Lei 8/1985, do 13 de agosto, de eleccións ó Parlamento de Galicia, modificada pola Lei 15/1992, do 30 de decembro, refírese no seu artigo 44 ás subvencións da Comunidade Autó</p>
<p>noma para gastos electorais, determinando no apartado número 4: «As cantidades mencionadas nos apartados anteriores refírense a pesetas constantes. A Consellería de Economía e Facenda fixará as cantidades actualizadas nos cinco días seguintes ó da convocatoria de eleccións».</p>
<p>Na súa virtude,</p>
<p>DISPOÑO:</p>
<p>As cantidades ás que se refire o artigo 44 da Lei 8/1985, do 13 de agosto, de eleccións ó Parlamento de Galicia, modificada pola Lei 15/1992, do 30 de decembro, unha vez actualizadas, serán as seguintes:</p>
<p>1. Subvencións de 2.304.000 pesetas por cada escano obtido.</p>
<p>2. Subvencións de 86 pesetas por cada un dos votos conseguidos por cada candidatura, se un, polo menos, dos membros dela obtivo escano de deputado.</p>
<p>3. Ademais das subvencións ás que se refiren os apartados anteriores, a Comunidade Autónoma subvencionaralles ós partidos, federacións, coalicións e agrupacións de electores os gastos ocasionados polo envío directo e persoal ós electores de sobres e papeletas electorais ou de propaganda e publicidade electoral a razón de 23 pesetas, por elector, sempre que a candidatura de referencia obteña representación.</p>
<p>4. O límite dos gastos electorais nas eleccións ó Parlamento de Galicia será o que resulte de multiplicar por 69 pesetas o número de habitantes correspondente á poboación de dereito da circunscrición onde presente as súas candidaturas cada partido, federación, coalición ou agrupación de electores.</p>
<p>Non se incluirán dentro dos límites dos gastos electorais as candidaturas subvencionadas de acordo co disposto no apartado 3 anterior.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 29 de agosto de 1997.</p>
<p>José Antonio Orza Fernández</p>
<p>Conselleiro de Economía e Facenda</p>
<p>6816</p>

