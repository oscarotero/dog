---
date: '1997-09-30'
id: B022
page: 9
number: 188
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 17 de setembro de 1997, da Dirección Xerencia do Complexo
  Hospitalario Juan Canalejo-Marítimo Oza da Coruña, pola que se anuncia
  concurso público, polo procedemento aberto, para a adquisición dun programa de
  xestión de coidados de enfermería e implantación deste en dúas unidades do
  Complexo Hospitalario Juan Canalejo (C.P. 139/97).
range: Resolución
url: 'https://www.xunta.gal/dog/Publicados/1997/19970930/AnuncioB022_gl.html'
---
<p>O director-xerente do Complexo Hospitalario Juan Canalejo-Marítimo Oza, en virtude das atribucións que lle foron delegadas por Orde do 22 de maio</p>
<p>de 1996, sobre delegación de competencias nos órganos centrais e periféricos do Servicio Galego de Saúde, e unha vez cumpridos os trámites administrativos correspondentes, resolve anuncia-la contratación do subministración que a seguir se cita:</p>
<p>Obxecto: adquisición dun programa de xestión de coidados de enfermería e implantación deste en dúas unidades do Complexo Hospitalario Juan Canalejo.</p>
<p>Orzamento: 2.552.000 ptas. Este orzamento, así como o prezo que finalmente resulte da adxudicación, debe imputarse ó 50% entre as dúas unidades a que se refire o contrato.</p>
<p>Garantía provisional: 51.040 ptas.</p>
<p>As especificacións técnicas do programa, desde o punto de vista técnico-informático, detállanse a continuación:</p>
<p>* A ferramenta terá que estar construída seguindo os seguintes criterios:</p>
<p>-Sistema operativo UNIX.</p>
<p>-Base de datos relacional, preferentemente INFORMIX.</p>
<p>-Ferramentas de desenvolvemento de 4ª xeración independente da base de datos.</p>
<p>-Arquitectura cliente-servidor.</p>
<p>* Ademais, obrigatoriamente, debe dialogar co software denominado Proxecto SIHGA (oficial en toda a Comunidade Autónoma de Galicia), e recoller tódolos datos demográficos dos pacientes en tempo real e das táboas do dito software.</p>
<p>I. Forma de adxudicación: concurso polo procedemento aberto.</p>
<p>II. Prazo de entrega: a entrega completa do equipo deberase realizar no prazo de 30 días, desde a notificación da adxudicación ó contratista.</p>
<p>III. Admisión de variantes: non se autorizan, o que se fai constar expresamente neste prego e no anuncio da licitación, de acordo co artigo 88.2 da LCAP.</p>
<p>IV. Solvencia económica e técnica: ver prego de cláusulas administrativas particulares.</p>
<p>V. Criterios de adxudicación:</p>
<p>-Desenvolvemento das prestacións e contidos mínimos esixidos ó programa informático (ver apartado 3 do anexo 1): 50%.</p>
<p>-Rebaixa do prezo ofertado sobre o orzamento máximo: 20%.</p>
<p>-Melloras sobre as prestacións e contidos mínimos esixidos: 10%.</p>
<p>-Características técnicas e modo de funcionamento do programa: 10%.</p>
<p>-Planning dos traballos ata alcanza-lo pleno funcionamento do programa; especialmente, diminución do prazo máximo: 10%.</p>
<p>VI. Documentos de interes para os licitadores: o prego de cláusulas administrativas particulares e demais documentación complementaria poden ser solicitados no Servicio de Contratación do Complexo Hospitalario (planta terceira do edificio da Escola Universitaria de Enfermería, anexo ó Hospital Juan Canalejo). As Xubias de Arriba, 84. 15006-A Coruña, en días laborables desde as 9 as 14 horas. Teléfono: (981) 17 80 73. Fax: (981) 17 80 32.</p>
<p>VII. Presentación de proposicións: as proposicións deberanse presentar en man, en sobres pechados e asinadas polo licitador ou persoa que o represente, no rexistro xeral deste Complexo Hospitalario Juan Canalejo (planta baixa do Hospital Juan Canalejo), antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou mandadas por correo dentro do prazo sinalado.</p>
<p>VIII. Apertura das proposicións: terá lugar na sala de xuntas da Xerencia do Complexo Hospitalario (planta baixa da Escola Universitaria de Enfermería), a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>IX. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>X. Anuncios: os anuncios do presente concurso serán por conta do adxudicatario do contrato.</p>
<p>A Coruña, 17 de setembro de 1997.</p>
<p>Jesús Caramés Bouzán</p>
<p>Director-xerente do Complexo Hospitalario</p>
<p>Juan Canalejo-Marítimo Oza da Coruña</p>
<p>7424</p>

