---
date: '1997-11-24'
id: CE22
page: 11
number: 227
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 330/1997, do 13 de novembro, polo que se cambia a denominación do
  Centro de Investigacións Lingüísticas e Literarias Ramón Piñeiro.
range: Decreto
url: 'https://www.xunta.gal/dog/Publicados/1997/19971124/AnuncioCE22_gl.html'
---
<p>O consello da Xunta de Galicia, na súa reunión do 11 de febreiro de 1993, aprobou o Decreto 25/1993, polo que se crea o Centro de Investigacións Lingüísticas e Literarias Ramón Piñeiro e se regula o seu funcionamento (DOG do 19 de febreiro).</p>
<p>Este centro de investigación encárgase de promover e desenvolver proxectos e programas galegos de estudios lingüísticos, literarios, históricos e antropolóxicos e da súa difusión, segundo determina o artigo 1 da citada disposición.</p>
<p>En cumprimento desta finalidade, o centro Ramón Piñeiro vén levando a cabo unha pluralidade de proxectos de investigación en tódolos campos do coñecemento que figuran como funcións propias no artigo 2 do decreto da súa creación.</p>
<p>Por iso, considérase conveniente cambia-lo nome deste centro polo de investigación en humanidades, por ser este concepto máis xenérico e axeitado á realidade do amplo labor que desenvolve.</p>
<p>En consecuencia, por iniciativa da comisión rectora do devandito centro en acordos do 17 de xaneiro e do 5 de xuño de 1997, elabórase este decreto</p>
<p>polo que se cambia a súa actual denominación pola de Centro Ramón Piñeiro para a Investigación en Humanidades.</p>
<p>Por todo o que antecede, por proposta do conselleiro de Educación e Ordenación Universitaria e logo de deliberación do Consello da Xunta de Galicia na súa reunión do día trece de novembro de mil novecentos noventa e sete,</p>
<p>DISPOÑO:</p>
<p>Artigo único.-O Centro de Investigacións Lingüísticas e Literarias Ramón Piñeiro, creado polo Decreto 25/1993, pasa a denominarse Centro Ramón Piñeiro para a Investigación en Humanidades.</p>
<p>Disposición derradeira</p>
<p>Única.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, trece de novembro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>9000</p>

