---
date: '1997-06-25'
id: 810E
page: 6
number: 121
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de maio de 1997, da Xerencia de Atención Primaria de
  Pontevedra-Vigo (área norte), pola que se anuncian os concursos públicos, por
  procedemento aberto, para a subministración de material xeral (C.P. 3/1997 N),
  material de laboratorio (C.P. 4/1997 N), papel para padiola e de aseo (C.P.
  5/1997 N).
range: Resolución
url: 'https://www.xunta.gal/dog/Publicados/1997/19970625/Anuncio810E_gl.html'
---
<p>A Xerencia de Atención Primaria de Pontevedra-Vigo (área norte), en virtude das atribucións que lle foron delegadas conforme o establecido na Orde do 22 de maio de 1996, da Consellería de Sanidade e Servicios Sociais, convoca os seguintes concursos públicos:</p>
<p>-Expediente 3/97 N.</p>
<p>Obxecto: subministración de material xeral: guantes, vendas, compresas gasa, agullas para inxector de insulina e xiringas.</p>
<p>Orzamento: 20.875.700 ptas. (IVE incluído).</p>
<p>-Expediente 4/97 N.</p>
<p>Obxecto: subministración de material de laboratorio: tiras reactivas determinación glicosa no sangue.</p>
<p>Orzamento: 2.400.000 ptas. (IVE incluído).</p>
<p>-Expediente 5/1997 N.</p>
<p>Obxecto: subministración de papel para padiola e papel secamáns.</p>
<p>Orzamento: 2.448.000 ptas. (IVE incluído).</p>
<p>1. Prazo de entrega: os bens obxecto dos concursos referidos entregaranse: primeira entrega ós 15 días naturais contados desde a data de adxudicación do contrato. O resto, segundo necesidades comunicadas polo servicio competente.</p>
<p>2. Fianzas:</p>
<p>a) Provisional: non se esixe.</p>
<p>b) Definitiva: será do 4% do orzamento de licitación do lote ou lotes adxudicados.</p>
<p>3. Forma de adxudicación: concurso público e procedemento aberto.</p>
<p>4. Solvencia económica e financeira: acreditarase mediante calquera dos medios sinalados no artigo 16 da Lei 13/1995, de contratos das administracións públicas.</p>
<p>5. Solvencia técnica: acreditarase mediante calquera dos medios sinalados no artigo 19 da Lei 13/1995, de contratos das administracións públicas.</p>
<p>6. Criterios de adxudicación: os establecidos na cláusula décimo primeira do prego de cláusulas administrativas particulares que rexen os presentes concursos.</p>
<p>7. Documentación de interese para os licitadores: o prego de cláusulas administrativas particulares e demais documentación complementaria, pode ser solicitado na Xerencia de Atención Primaria, rúa</p>
<p>México 26-1ª pranta (Vigo), teléfono (986) 81 64 66, en días hábiles desde ás 9 ata as 14 horas.</p>
<p>8. Presentación de proposicións: deberanse presentar en man, en sobres pechados e asinados polo licitador ou persoa que o represente, no rexistro xeral desta Xerencia de Atención Primaria (rúa México, 26-4ª, 36204, Vigo), antes das 14 horas do vixésimo sexto día natural contado a partir do seguinte ó da publicación desta resolución no DOG ou por correo no xeito indicado no artigo 100 do Regulamento xeral de contratación do Estado.</p>
<p>9. Apertura de proposicións: a apertura de proposicións será realizada pola mesa de contratación, reunida en acto público na sala de xuntas da Xerencia de Atención Primaria, rúa de México 26-6ª planta de Vigo, ás 9 horas do décimo primeiro día natural contado desde o seguinte a aquel no que finalice o prazo de presentación das ofertas. No caso de que o dito día coincida en sábado ou festivo, a apertura de proposicións terá lugar o primeiro día hábil seguinte.</p>
<p>10. Documentación que deberán achega-los licitadores: a sinalada no punto nove do prego de cláusulas administrativas particulares.</p>
<p>11. Anuncios: o pagamento dos anuncios dos presentes concursos públicos correrá por conta dos adxudicatarios.</p>
<p>Pontevedra, 27 de maio de 1997.</p>
<p>Alberto García Pazos</p>
<p>Director-xerente de Atención Primaria</p>
<p>de Pontevedra-Vigo</p>
<p>4921</p>

