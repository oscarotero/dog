---
date: '1997-02-20'
id: 399A
page: 1
number: 35
agency: CONCELLO DO CARBALLIÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970220/Anuncio399A_gl.html'
---
<p>O Concello Pleno, en sesión extraordinaria do día 7 de febreiro de 1997, acordou aprobar definitivamente a modificación puntual das normas subsidiarias na zona do polígono industrial da Uceira.</p>
<p>No dito acordo suprímese o apartado 1 do artigo 37 da ordenanza e indícase que os dereitos de tanteo e retracto inclúen as parcelas, soares ou non, sen edificación ou con edificación que non esgoten o aproveitamento urbanístico permitido, ou ben ruinosas.</p>
<p>De conformidade co disposto no artigo 8.d) da Lei 7/1995, do 29 de xuño, de delegación de competencias da Xunta de Galicia, procédese á publicación do presente acordo.</p>
<p>Así mesmo, a entrada en vigor da dita modificación supedítase á publicación deste acordo no DOG, á inserción do texto das ordenanzas no BOP e ó envío dun exemplar do expediente e dous do documento urbanístico á Xunta de Galicia.</p>
<p>Recursos: contra o presente acordo poderá interpoñerse recurso contencioso-administrativo no prazo de dous meses, contados desde o seguinte ó da inserción deste anuncio no DOG, logo da comunicación ó concello, Art. 110 LRJPAC.</p>
<p>Pódese, así mesmo, empregar calquera outro medio ou recurso que se considere conveniente.</p>
<p>O Carballiño, 13 de febreiro de 1997.</p>
<p>O alcalde-presidente</p>
<p>Rubricado</p>
<p>1155</p>

