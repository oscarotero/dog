---
date: '1997-05-16'
id: F416
page: 4612
number: 93
agency: CAIXA DE AFORROS DE GALICIA
section: VI. ANUNCIOS
title: Asemblea xeral.
range: Asemblea
url: 'https://www.xunta.gal/dog/Publicados/1997/19970516/AnuncioF416_gl.html'
---
<p>O Consello de Administración de Caixa de Aforros de Galicia acordou convoca-los señores conselleiros xerais a asemblea xeral, que se celebrará no salón de actos da entidade, sito na cidade da Coruña, Ronda de Nelle, 31, ás 11.30 horas do día 7 de xuño de 1997, en primeira convocatoria, ou no mesmo lugar, media hora despois, en segunda, consonte a seguinte orde do día:</p>
<p>1. Constitución da asemblea xeral.</p>
<p>2. Informe do presidente.</p>
<p>3. Informe da dirección xeral.</p>
<p>4. Informe da comisión de control.</p>
<p>5. Exame e aprobación, se é o caso, das contas anuais (balance, conta de perdas e ganancias e memoria) e informe de xestión, tanto da Caixa de Aforros de Galicia como do seu grupo consolidado, e da proposta de aplicación do resultado de Caixa de Aforros de Galicia, todo isto correspondente ó exercicio económico de 1996, así como da xestión do seu Consello de Administración, no mesmo período.</p>
<p>6. Exame, aprobación, e se é o caso, da memoria e liquidación dos orzamentos da obra social do exercicio 1996.</p>
<p>7. Exame e aprobación, se é o caso, de obra social nova e dos orzamentos da obra social para o exercicio de 1997.</p>
<p>8. Autorización ó Consello de Administración nos máis amplos termos, para emitir títulos hipotecarios, débeda subordinada, bonos, obrigacións ou calquera outros valores, na contía, termos e condicións que a asemblea determine, deixando sen efecto a auto</p>
<p>rización concedida pola asemblea xeral do 12 de xuño de 1993 para estos mesmos fins na parte non disposta.</p>
<p>9. Delegación de facultades para a formalización, execución e inscrición dos acordos adoptados e para efectua-lo preceptivo depósito das contas anuais no Rexistro Mercantil.</p>
<p>10. Nomeamento de interventores para a aprobación da acta da asemblea.</p>
<p>11. Clausura do acto polo presidente.</p>
<p>Quince días antes da asamblea, quedará depositada na sede central da caixa e a disposición dos señores conselleiros xerais a documentación relativa ós puntos que figuran na orde do día.</p>
<p>A Coruña, doce de maio de mil novecentos noventa e sete.</p>
<p>O presidente do Consello de Administración</p>
<p>Rubricado</p>

