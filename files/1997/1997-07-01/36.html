---
date: '1997-07-01'
id: 84A2
page: 6398
number: 125
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 29 de abril de 1997, da Dirección-Xerencia do Complexo
  Hospitalario Xeral-Calde de Lugo, pola que se anuncia contratación, polo
  procedemento aberto, mediante concurso público, do servicio de televisión nos
  cuartos dos usuarios dos edificios do Complexo Hospitalario Xeral-Calde de
  Lugo.
range: Resolución
url: 'https://www.xunta.gal/dog/Publicados/1997/19970701/Anuncio84A2_gl.html'
---
<p>A Dirección-Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido no apartado i) do artigo 7 da Orde de 22 de maio de 1996 (DOG nº 111, do 6 de xuño), convoca expediente de contratación polo procedemento aberto, mediante concurso público, do servicio de televisión nos cuartos dos usuarios dos edificios do Complexo Hospitalario Xeral-Calde de Lugo.</p>
<p>Obxecto e orzamento.</p>
<p>A contratación do servicio de televisión nos cuartos dos usuarios dos edificios do Complexo Hospitalario Xeral-Calde de Lugo, sen custo para a Administración; o servicio financiarase mediante cobramento ós usuarios.</p>
<p>Prazo de execución.</p>
<p>A duración do contrato será de cinco anos contados a partir da data de formalización do contrato, podendo prorrogarse antes do seu remate ou do de calquera das prórrogas, por períodos iguais de tempo, por mutuo acordo das partes.</p>
<p>Documentos de interese para os licitadores.</p>
<p>O prego de cláusulas administrativas particulares e demais documentación complementaria poderá ser solicitada no Servicio de Subministración do Complexo Hospitalario Xeral-Calde de Lugo, r/ Doutor Severo Ochoa s/n (27004) Lugo. Tfno. (982) 29 65 52 e fax (982) 21 29 24.</p>
<p>Fianzas.</p>
<p>Deberá consignarse unha fianza provisional de cen mil pesetas (100.000 ptas.).</p>
<p>A devandita fianza constituirase segundo o disposto no artigo 36 da Lei 13/1995, do 18 de maio, de contratos das administracións públicas.</p>
<p>Solvencia económico-financeira.</p>
<p>Acreditarase por un o varios dos medios establecidos no artigo 16 da Lei 13/1995, do 18 de maio, de contratos das administracións públicas.</p>
<p>Solvencia técnica.</p>
<p>Acreditarase por algún dos seguintes medios:</p>
<p>a) Títulos académicos e experiencia do empresario e dos cadros da empresa e en particular dos que serán responsables do servicio.</p>
<p>b) Relación dos servicios executados no curso dos últimos cinco anos, acompañado de certificados de boa execución para os máis importantes.</p>
<p>c) Declaración na que se indique a maquinaria, material e equipo técnico do que disporá o empresario para a execución do servicio.</p>
<p>d) Declaración na que se indique os técnicos ou os órganos técnicos, estean ou non integrados na empresa, dos que esta disporá para a execución do servicio.</p>
<p>Clasificación.</p>
<p>Non se precisa.</p>
<p>Criterios de adxudicación.</p>
<p>-Canon ofertado (entre cero e tres puntos).</p>
<p>-Tarifas (entre cero e tres puntos).</p>
<p>-Características funcionais, técnicas, económicas, de calidade, prestacións das instalacións ofertadas para o servicio, e o sistema de televisión (nº de televisores, equipos, complexidade da instalación, calidade de materiais, etc.) (entre cero e tres puntos).</p>
<p>-Organización e funcionamento do servicio de televisión. Condicións de seguridade e calidade na prestación do servicio (entre cero e dous puntos).</p>
<p>Admisión de variantes.</p>
<p>Non se admiten variantes.</p>
<p>Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde de Lugo antes das 14 horas do</p>
<p>vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde de Lugo a remisión da oferta mediante fax ou telegrama no mesmo día.</p>
<p>Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo, ás 10 horas do décimo primeiro día natural contado a partir do seguinte a aquel no que remate o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 29 de abril de 1997.</p>
<p>Luis E. Vicente Sánchez</p>
<p>Director-xerente do Complexo Hospitalario</p>
<p>Xeral-Calde de Lugo</p>
<p>4827</p>

