---
date: '1997-11-13'
id: C616
page: 10
number: 220
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de outubro de 1997 pola que se autoriza o cesamento de actividades
  no centro privado Virgen del Carmen da Coruña.
range: Orde
url: 'https://www.xunta.gal/dog/Publicados/1997/19971113/AnuncioC616_gl.html'
---
<p>Examinado o expediente incoado pola titularidade do centro privado Virgen del Carmen da Coruña, en solicitude de cesamento de actividades no dito centro.</p>
<p>Resultando que o antedito centro privado obtivo, por Orde do 1 de agosto de 1974, a autorización definitiva para dúas unidades de preescolar-párvulos e por Orde do 26 de agosto de 1974, autorización definitiva para 8 unidades de educación xeral básica.</p>
<p>Resultando que o expediente foi tramitado regulamentariamente pola Delegación Provincial de Educación e Ordenación Universitaria da Coruña.</p>
<p>Resultando que a devandita delegación provincial elevou proposta favorable sobre a referida petición, xuntando o preceptivo informe, así mesmo favorable, da Inspección de Educación.</p>
<p>Visto o Decreto 133/1995, do 10 de maio, que regula as autorizacións de cesamento de actividades (DOG do 22), e a Orde do 20 de setembro de 1995 (DOG do 15 de decembro), polo que se desenvolve o antedito decreto, esta consellería,</p>
<p>DISPÓN:</p>
<p>Autorizar, de acordo cos informes emitidos, o cesamento de actividades do centro privado que se relaciona no anexo da presente orde, quedando nulas e sen ningún efecto as disposicións que autorizan o funcionamento legal do devandito centro.</p>
<p>Santiago de Compostela, 23 de outubro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia da Coruña.</p>
<p>Código do centro: 15004721.</p>
<p>Concello: A Coruña.</p>
<p>Localidade: A Coruña.</p>
<p>Enderezo: El Montino.</p>
<p>Denominación: Virgen del Carmen.</p>
<p>Titular: PP Carmelitas.</p>
<p>Autorización do cesamento de actividades do centro.</p>
<p>8439</p>

