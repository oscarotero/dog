---
date: '1997-05-02'
id: CA4E
page: 4
number: 83
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 4 de abril de 1997, da Dirección Xerencia do Complexo
  Hospitalario Arquitecto Marcide-Profesor Novoa Santos de Ferrol, pola que se
  anuncia o concurso público para a adquisición de material sanitario xeral e
  filtros para transfusión de sangue.
range: Resolución
url: 'https://www.xunta.gal/dog/Publicados/1997/19970502/AnuncioCA4E_gl.html'
---
<p>A Dirección Xerencia do Complexo Hospitalario Arquitecto Marcide-Profesor Novoa Santos de Ferrol, en virtude das atribucións que lle foron delegadas conforme o establecido no artigo 7 da orde da Consellería de Sanidade e Servicios Sociais do 22 de maio de 1996 (DOG nº 111, do 6 de xuño), sobre delegación de competencias en órganos centrais e periféricos do Sergas, convoca o seguinte concurso público para a adquisición de material sanitario xeral e filtros para transfusión de sangue.</p>
<p>1. Entidade adxudicadora: Servicio Galego de Saúde, Complexo Hospitalario Arquitecto Marcide-Profesor Novoa Santos.</p>
<p>a) Dependencia que tramita o expediente: Servicio de Subministracións -Unidade de contratación-.</p>
<p>b) Número de expediente: C.P. 10/97.</p>
<p>2. Obxecto da contratación:</p>
<p>a) Descrición do obxecto: material sanitario xeral e filtros para transfusión de sangue.</p>
<p>b) División en lotes: as empresas licitantes poderán presentar oferta á totalidade da subministración ou a un ou máis lotes por separado.</p>
<p>c) Lugar de entrega: ve-lo punto 1, dependencias do almacén xeral, sito no edificio anexo de Administración, estrada San Pedro, s/n, en Ferrol.</p>
<p>3. Tramitación, procedemento e modalidade de adxudicación:</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Modalidade: concurso público.</p>
<p>4. Orzamento base de licitación: 6.617.540 pesetas.</p>
<p>5. Garantías: provisional, do 2% do orzamento de licitación ou de cada lote (segundo anexo I).</p>
<p>6. Obtención de documentación e información:</p>
<p>Os pregos de cláusulas administrativas particulares e demais documentación complementaria estarán de manifesto e á disposición dos concursantes para o seu exame no Servicio de Subministracións do Complexo Hospitalario A. Marcide-P. Novoa Santos, estrada de San Pedro de Leixa s/n, 15405 Ferrol (A Coruña), tódolos días, agás os sábados, das 9 ás 15 horas.</p>
<p>7. Requisitos específicos do contratista:</p>
<p>A solvencia económica e financeira acreditarase de acordo co establecido no artigo 16 da Lei 13/1995, de contratos das administracións públicas e no prego de cláusulas administrativas particulares.</p>
<p>A solvencia técnica deberase xustificar de acordo co establecido no artigo 18 da Lei 13/1995, de contratos das administracións públicas e no prego de cláusulas administrativas particulares.</p>
<p>8. Presentación das ofertas ou das solicitudes de participación:</p>
<p>a) Prazo de presentación das proposicións: as proposicións presentaranse antes das 14 horas do vixésimo sexto día natural a partir do seguinte ó da publicación desta resolución no DOG.</p>
<p>b) Documentación que se presentará: a especificada no apartado 8 do prego de cláusulas administrativas particulares.</p>
<p>c) Lugar de presentación: ve-lo punto 1, rexistro xeral.</p>
<p>d) Prazo durante o cal o licitador estará obrigado a mante-la súa oferta: 3 meses desde a data de apertura de proposicións.</p>
<p>e) Admisión de variantes: ve-lo prego de cláusulas administrativas particulares.</p>
<p>9. Apertura das proposicións: realizarase en acto público pola mesa de contratación, na sala de xuntas do citado complexo hospitalario, a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura terá lugar o día hábil seguinte.</p>
<p>10. Outras informacións:</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax ou telegrama no mesmo día, de conformidade co artigo 100 do Regulamento xeral de contratación do Estado. Sen a concorrencia de ámbolos dous requisitos, non será admitida a proposición se é recibida polo órgano</p>
<p>de contratación con posterioridade á data de terminación do prazo sinalado neste anuncio. Transcorridos, con todo, dez días naturais seguintes á indicada data sen ter recibido a mencionada proposición, ésta non será admitida en ningún caso.</p>
<p>Os criterios que se seguirán para a adxudicación do contrato son os que se establecen no apartado 10 do prego de cláusulas administrativas particulares.</p>
<p>11. Gastos de anuncios: o importe do anuncio da presente resolución na prensa e nos boletíns oficiais será por conta do adxudicatario ou adxudicatarios.</p>
<p>Ferrol, 4 de abril de 1997.</p>
<p>Pedro Molina Coll</p>
<p>Director xerente do Complexo Hospitalario Arquitecto Marcide-Profesor Novoa Santos de Ferrol</p>
<p>3053</p>

