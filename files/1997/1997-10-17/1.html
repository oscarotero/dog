---
date: '1997-10-17'
id: B7CA
page: 10
number: 201
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 286/1997, do 9 de outubro, sobre asunción do traspaso complementario
  en materia de provisión de medios materiais e económicos para o funcionamento
  da Administración de Xustiza efectuado polo Real decreto 1380/1997, do 29 de
  agosto, e a súa asignación á Consellería de Xustiza, Interior e Relacións
  Laborais.
range: Decreto
url: 'https://www.xunta.gal/dog/Publicados/1997/19971017/AnuncioB7CA_gl.html'
---
<p>Polo Real decreto 2166/1994, do 4 de novembro, traspasáronse á Comunidade Autónoma de Galicia as funcións e servicios que, dentro do seu territorio, viña desempeñando a Administración central do Estado en materia de provisión de medios materiais e económicos para o funcionamento da Administración de Xustiza.</p>
<p>En consecuencia co anterior, a Comunidade Autónoma asumiu tales funcións en virtude do Decreto 394/1994, do 29 de decembro, asignándoas á Consellería de Xustiza, Interior e Relacións Laborais.</p>
<p>Corresponde agora, por medio do presente decreto, acepta-la transferencia da partida orzamentaria pendente, que se contén no Real decreto 1380/1997, do 29 de agosto, sobre traspaso complementario ó aprobado polo Real decreto 2166/1994, do 4 de novembro, anexo que se suscribiu na sesión do Pleno da Comisión Mixta de Transferencias, que tivo lugar o 31 de xullo deste ano, (DOG do 1 de outubro), e proceder á súa asignación ós órganos competentes da Comunidade Autónoma.</p>
<p>Por iso, e por proposta do conselleiro da Presidencia e Administración Pública e logo da deliberación do Consello da Xunta de Galicia, na súa reunión do día nove de outubro de mil novecentos noventa e sete,</p>
<p>DISPOÑO:</p>
<p>Artigo 1º.-Asunción do traspaso.</p>
<p>Queda asumido o crédito orzamentario traspasado pola Administración central do Estado á Comunidade Autónoma de Galicia como complementario ás transferencias de medios materiais e económicos para o funcionamento da Administración de Xustiza, que se consigna no anexo do Real decreto 1380/1997, do 29 de agosto, correspondente ó ano 1997 e que vai destinado ó investimento en infraestructuras de edificios, sedes de órganos xudiciais, nos termos e condicións especificados no acordo da Comisión Mixta de Transferencias do 31 de xullo de 1997.</p>
<p>Artigo 2º.-Asignación dos medios.</p>
<p>Asígnase á Consellería de Xustiza, Interior e Relacións Laborais o crédito orzamentario referido no anterior artigo.</p>
<p>Disposición derradeira</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, nove de outubro de mil de novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>7881</p>

