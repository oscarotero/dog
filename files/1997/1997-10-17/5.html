---
date: '1997-10-17'
id: B7DA
page: 10
number: 201
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 290/1997, do 9 de outubro, de asunción dos servicios transferidos á
  Comunidade Autónoma de Galicia mediante o Real decreto 1376/1997, do 29 de
  agosto, sobre ampliación de medios adscritos ós servicios traspasados á
  Comunidade Autónoma de Galicia en materia de agricultura, Fondo Español de
  Garantía Agraria (FEGA), polo Real decreto 92/1996, do 26 de xaneiro, e da
  asignación dos medios asumidos ó Instituto Lácteo e Gandeiro de Galicia.
range: Decreto
url: 'https://www.xunta.gal/dog/Publicados/1997/19971017/AnuncioB7DA_gl.html'
---
<p>Polo Real decreto 92/1996, do 26 de xaneiro, ampliáronse os medios adscritos ós servicios traspasados da Administración do Estado á Comunidade Autónoma de Galicia en materia de agricultura (FEGA, antigo SENPA), polos reais decretos 3318/1982, do 24 de xullo, e 4189/1982, do 29 de decembro.</p>
<p>Polo Decreto 76/1996, do 29 de febreiro, os ditos medios asignaráronse á Consellería de Agricultura, Gandería e Montes, conforme o disposto no parágrafo segundo do seu artigo 2.</p>
<p>Pola súa vez, os citados medios adscribironse ó Instituto Lácteo e Gandeiro de Galicia (Ilgga) conforme o disposto na disposición adicional sétima do Decreto 128/1996, do 14 de marzo, que desenvolve a Lei 7/1994, do 29 de decembro, de creación do Instituto.</p>
<p>Debido á insuficiencia dos medios económicos transferidos, en canto ó persoal funcionario, houbo que amplialo, o que se levou a cabo a través do Real decreto 1376/1997, do 29 de agosto.</p>
<p>Semella, pois, conveniente, asumir de forma expresa tal ampliación de medios, tal como figuran na</p>
<p>relación número 1 do anexo ó antedito real decreto, nos termos e condicións especificados no acordo da Comisión Mixta de Transferencias, e asignárllos ó Instituto Lácteo e Gandeiro de Galicia.</p>
<p>Na súa virtude, por proposta do conselleiro do Presidencia e Administración Pública e logo da deliberación do Consello da Xunta de Galicia na súa reunión do día nove de outubro de mil novecentos noventa e sete,</p>
<p>DISPOÑO:</p>
<p>Artigo único.</p>
<p>Quedan asumidos os créditos orzamentarios traspasados pola Administración do Estado á Comunidade Autónoma de Galicia en virtude do Real decreto 1376/1997, do 29 de agosto, sobre ampliación de medios adscritos ós servicios traspasados á Comunidade Autónoma de Galicia en materia de agricultura, Fondo Español de Garantía Agraria (FEGA), polo Real decreto 92/1996, do 26 de xaneiro.</p>
<p>Os ditos créditos orzamentarios, que figuran na relación número 1 ó anexo do real decreto citado, asígnanse ó Instituto Lácteo e Gandeiro de Galicia (Ilgga), organismo autónomo de carácter comercial e financeiro adscrito á Consellería de Agricultura, Gandería e Montes.</p>
<p>Disposicións derradeiras</p>
<p>Primeira.-O conselleiro de Agricultura, Gandería e Montes dictará cantas disposicións sexan precisas para o desenvolvemento e execución do presente decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, nove de outubro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>7834</p>

