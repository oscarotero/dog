---
date: '1997-10-17'
id: B832
page: 10
number: 201
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 8 de outubro de 1997 pola que se convoca a contratación,
  mediante concurso aberto, da explotación en réxime de concesión, do servicio
  de hostelería no edificio do antigo parador de Portomarín (Lugo).
range: Resolución
url: 'https://www.xunta.gal/dog/Publicados/1997/19971017/AnuncioB832_gl.html'
---
<p>1. Obxecto: contratación da explotación, en réxime de concesión, do servicio de hostelería no edificio do antigo parador de Portomarín (Lugo).</p>
<p>2. Prazo da concesión: cinco anos.</p>
<p>3. Documentos de interese para os licitadores: a documentación poderase retirar da Subdirección Xeral de Contratación da Consellería da Presidencia e Administración Pública, os días e horas hábiles de oficina, durante o prazo de presentación de proposicións, sita no edificio central de San Caetano, 2ª planta en Santiago de Compostela.</p>
<p>4. Fianza provisional: 1.000.000 de pesetas.</p>
<p>5. Fianza definitiva: 30.000.000 de pesetas.</p>
<p>6. Modelo de proposición: o que figura como anexo 2 ó prego de cláusulas administrativas particulares.</p>
<p>7. Prazo de presentación de proposicións: as proposicións terán que presentarse en sobre pechado no rexistro xeral da Xunta de Galicia, situado na planta baixa do edificio central do complexo admi</p>
<p>nistrativo de San Caetano, Santiago de Compostela, ou por correo, da forma indicada no artigo 100 do Regulamento xeral de contratación do Estado. O prazo de admisión rematará ás catorce horas do día que resulte de contar 26 días naturais desde o seguinte á publicación do anuncio no Diario Oficial de Galicia.</p>
<p>No exterior dos sobres expresarase o seguinte texto: «Proposición para tomar parte no concurso convocado pola Consellería da Presidencia e Administración Pública da Xunta de Galicia para a contratación da explotación do servicio de hostelería da Pousada de Portoramín, que presenta .... en nome .... (propio ou da entidade que representa)».</p>
<p>8. Apertura de proposicións: en acto público, nunha das salas de reunións da Consellería da Presidencia e Administración Pública (semisoto do edificio central de San Caetano), ás 10 horas do terceiro día hábil, contado desde o día seguinte ó de finalización do prazo de presentación de ofertas; se este fose sábado trasladarase ó primeiro día hábil.</p>
<p>O importe deste anuncio correrá por conta do adxudicatario, que o deberá de aboar con antelación á sinatura do contrato.</p>
<p>Santiago de Compostela, 8 de outubro de 1997.</p>
<p>P.D. (Orde 13-12-1993)</p>
<p>Pablo Figueroa Dorrego</p>
<p>Secretario xeral da Consellería da Presidencia</p>
<p>e Administración Pública</p>
<p>7841</p>

