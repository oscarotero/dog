---
date: '1997-02-17'
id: 378A
page: 1
number: 32
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 3 de febreiro de 1997, da Dirección Xeral da Función Pública,
  pola que se anuncia exposición pública das listas provisionais das axudas
  aprobadas e denegadas de tódalas prestacións do fondo de acción social do ano
  1996 para o persoal ó servicio da Xunta de Galicia.
range: Resolución
url: 'https://www.xunta.gal/dog/Publicados/1997/19970217/Anuncio378A_gl.html'
---
<p>De conformidade co establecido no punto dous das normas de procedemento do acordo subscrito en Santiago de Compostela o 6 de maio de 1996 polos representantes da Administración autonómica e as organizacións sindicais presentes na Mesa Xeral de Negociación de Funcionarios e do Comité Intercentros do Persoal Laboral, aprobado polo Consello da Xunta de Galicia o 24 de maio de 1996 e publicado por Resolución do 3 de xuño de 1996, da Dirección Xeral de Relacións Laborais (DOG nº 119, do 18-6-1996, corrección de erros no DOG nº 123,</p>
<p>do 24-6-96) deben publicarse as listas provisionais das axudas da acción social do ano 1996.</p>
<p>De conformidade con isto, esta dirección xeral,</p>
<p>ACORDA:</p>
<p>Primeiro.-Facer públicas as listas provisionais das solicitudes aprobadas e denegadas das prestacións correspondentes ás continxencias de xubilación, fillos menores, estudios de fillos, estudios do traballador, diminuídos e vivenda da acción social do ano 1996, que están expostas no taboleiro de anuncios de tódalas consellerías, así como nas delegacións provinciais e relativas ó seu persoal.</p>
<p>Segundo.-Poderase presentar escrito e, se é o caso, documentos de reparación de faltas e erros no prazo de dez días hábiles a partir do día seguinte ó da publicación desta resolución no Diario Oficial de Galicia de acordo co establecido no artigo 71 da Lei 30/1992, de réxime xurídico das administracións públicas e do procedemento administrativo común, e na base 6-2 do acordo sobre criterios de reparto do fondo de acción social para o exercicio de 1996 (DOG nº 119 do 18-6-1996) no rexistro xeral da Consellería da Presidencia e Administración Pública, nas delegacións provinciais das distintas consellerías e nas oficinas de correos, segundo establece o artigo 38 da mencionada Lei 30/1992, do 26 de novembro, e dirixiranse ó director xeral da Función Pública da Consellería da Presidencia e Administración Pública (edificios administrativos de San Caetano), Santiago de Compostela.</p>
<p>Santiago de Compostela, 3 de febreiro de 1997.</p>
<p>Joaquín López-Rúa Soler</p>
<p>Director xeral da Funcion Publica</p>
<p>1055</p>

