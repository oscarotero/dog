---
date: '1997-02-17'
id: 37AE
page: 1
number: 32
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 7 de febreiro de 1997 pola que se recoñece a denominación específica
  Lacón Gallego e se nomea o seu Consello Regulador provisional.
range: Orde
url: 'https://www.xunta.gal/dog/Publicados/1997/19970217/Anuncio37AE_gl.html'
---
<p>Tendo en conta a Lei 25/1970, do 2 de decembro, sobre o Estatuto da viña, do viño e dos alcois; o seu Regulamento, aprobado polo Decreto 835/1972, do 23 de marzo; o Real decreto 728/1988, do 8 xullo, polo que se establece a normativa á que deben axustarse as denominacións de orixe, específicas ou xenéricas de productos agroalimentarios non vínicos; e o regulamento (CEE) 2081/1992, do Consello, do 14 de xullo, relativo á protección das indicacións xeográficas e das denominacións de orixe dos productos agrícolas e alimenticios.</p>
<p>Considerando que o Lacón Gallego presenta unhas características específicas, tanto pola súa forma, elaboración e presentación, como polas súas condicións analíticas, organolépticas e culinarias, que o definen como un producto tradicional de recoñecido prestixio no mercado, faise necesario polo tanto establecer un marco no que se desenvolva e regule a súa producción e comercialización.</p>
<p>En consecuencia, por petición do sector interesado; de conformidade co artigo 30.1º.3 e 4 do Estatuto de autonomía de Galicia e co Real decreto 4189/1982, do 29 de setembro, sobre o traspaso de funcións e servicios da Administración do Estado á Comunidade Autónoma de Galicia en materia de agricultura e pesca, polo que se asumen competencias sobre denominacións de orixe; e en uso das competencias que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>Recoñécese a denominación específica Lacón Gallego, para as extremidades dianteiras do gando porcino, producidas, industrializadas e elaboradas en Galicia, na maneira e condicións que determine o seu regulamento particular.</p>
<p>Artigo 2º</p>
<p>Noméase un consello regulador, con carácter provisional, que, por proposta dos sectores interesados queda formado polos seguintes membros:</p>
<p>Presidente: María del Carmen González Pardo.</p>
<p>Vicepresidente: Celso Gómez Valencia.</p>
<p>Vocais:</p>
<p>-Polo sector productor:</p>
<p>Titular: Francisco Valdés Pereiras.</p>
<p>Suplente: Albino Vázquez Aldrei.</p>
<p>Titular: Jesús Gómez García.</p>
<p>Suplente: José Taboada Buján.</p>
<p>Titular: Manuel Ordás Miguélez.</p>
<p>Suplente: José Arturo Feijoo Rodríguez.</p>
<p>Titular: Felisindo Mon García.</p>
<p>Suplente: Venancio Sumay Santiago.</p>
<p>-Polo sector industrial:</p>
<p>Titular: Jesús Manuel Conchado Pereiro.</p>
<p>Suplente: José Antonio Refojo González.</p>
<p>Titular: José Ramón Álvarez Graña.</p>
<p>Suplente: Luis Alberto Corujo Díaz.</p>
<p>Titular: Ramón López Garrido.</p>
<p>Suplente: José Antonio Núñez Domínguez.</p>
<p>Titular: Rogelio Domínguez Groba.</p>
<p>Suplente: Ramón Rodríguez Seijo.</p>
<p>Artigo 3º</p>
<p>Encoméndaselle ó consello regulador provisional a redacción do regulamento particular da denominación específica Lacón Gallego, que elevará á Consellería de Agricultura, Gandería e Montes para a súa aprobación.</p>
<p>Artigo 4º</p>
<p>O consello regulador provisional elaborará os censos de productores e de industriais que se atopen interesados en adscribirse a esta denominación, e que posteriormente servirán de base para a constitución do consello regulador definitivo.</p>
<p>Artigo 5º</p>
<p>A indicación de calidade denominación específica Lacón Gallego non poderá ser mencionada no etiquetado, presentación, documentación ou publicidade, das pezas formadas polas extremidades dianteiras do gando porcino, ata que sexa aprobado o seu regulamento particular pola Consellería de Agricultura, Gandería e Montes.</p>
<p>Disposicións derradeiras</p>
<p>Primeira.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Segunda.-Facúltase o director xeral de Producción Agropecuaria e Industrias Agroalimentarias para dicta-las normas precisas para o desenvolvemento do establecido na presente orde.</p>
<p>Santiago de Compostela, 7 de febreiro de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>899</p>

