---
date: '1997-09-03'
id: A1CE
page: 8
number: 169
agency: ENTE PÚBLICO PORTOS DE GALICIA
section: VI. ANUNCIOS
title: Acordo de inicio do procedemento administrativo sancionador 10-97.
range: Acordo
url: 'https://www.xunta.gal/dog/Publicados/1997/19970903/AnuncioA1CE_gl.html'
---
<p>Vista a denuncia presentada polo celador do porto de Burela, Eliseo Fernández Rodríguez, con data do 10-4-1997, pola que se tivo coñecemento dos seguintes feitos:</p>
<p>«O Ford Escort 1,8 D, matrícula LU-2065-O, propiedade de José Luis Fernández Seivane, estaciona (ás 8.30 horas da data arriba referenciada) en zona non autorizada do porto de Burela, concretamente na zona de carga e descarga, entorpecendo as súas funcións».</p>
<p>Resultando, que se designa instructor do expediente a Ana Isabel Calzadilla Bouzón, xefa da zona norte de Portos de Galicia, con domicilio para estes efectos en r/ Nicomedes Pastor Díaz, 13-1º, 27071 Lugo, sendo o seu réxime de recusación o consignado nos artigos 28 e 29 da Lei 30/1992, do 26 de novembro (BOE do 27 de novembro), do réxime xurídico das administracións públicas e do procedemento administrativo común (en adiante L.R.X.P.A.C.).</p>
<p>Considerando que os feitos imputados poden ser constitutivos dunha infracción administrativa tipificada no artigo 114.1.a), da Lei 27/1992, do 24 de novembro, de portos do Estado e da mariña mercante, en relación co artigo 17 do Regulamento de servicio, policía e réxime dos portos, aprobado por O.M. do 12 de xuño de 1976, da que aparece como presunto responsable José Luis Fernández Seivane, con domicilio en r/ Vilaestremil-Frexulfe, 27770 O Valadouro (Lugo), e pola que, de acordo co artigo</p>
<p>120.1º da Lei de portos, puidese corresponderlle a sanción de 5.000 ptas.</p>
<p>Vistos os preceptos citados e demais de xeral e pertinente aplicación, acórdase o inicio de procedemento administrativo sancionador común.</p>
<p>O órgano competente para a resolución do expediente, de acordo coa tipificación e contía da sanción, e, en virtude do disposto no artigo 39.1.a) do D. 227/1995, do 20 de xullo, do regulamento do Ente Público Portos de Galicia, en relación co artigo 18.2.e) do devandito decreto é o xerente de Portos de Galicia.</p>
<p>Recórdaselle ó presunto infractor, que de acordo co artigo 16.1º do R.D. 1398/1993, do 4 de agosto, do Regulamento do procedemento para o exercicio da potestade sancionador, (en adiante R.P.), dispón dun prazo de quince días contados desde o día seguinte ó da recepción do presente acordo, para presentar cantas alegacións, documentos ou informacións considere convenientes, e, se é o caso, propoñer proba concretando os medios dos que pretenda valerse.</p>
<p>Así mesmo, e con anterioridade ó trámite de audiencia, poderanse formular alegacións e presenta-los documentos que se consideren convenientes.</p>
<p>As alegacións serán presentadas perante do órgano instructor do expediente designado no presente acordo.</p>
<p>De recoñecer voluntariamente a súa responsabilidade ou proceder ó pagamento voluntario en calquera momento anterior á resolución, observarase o disposto no artigo 8 do R.P.</p>
<p>De non efectuarse alegacións no prazo antes mencionado, este acordo será considerado proposta de resolución.</p>
<p>Comuníquese o presente acordo ó órgano instructor, con traslado de tódalas actuacións practicadas, e notifíqueselles ós interesados, entendendo, en todo caso, por tal ó inculpado, con mención expresa dos requisitos esixidos polo artigo 58.2º da LRJPAC.</p>
<p>Santiago de Compostela, 10 de xullo de 1997.</p>
<p>Carlos M. Losada Soutelo</p>
<p>Xerente do Ente Público de Portos de Galicia</p>
<p>6235</p>

