---
date: '1997-09-03'
id: A1F6
page: 8
number: 169
agency: CONCELLO DE SILLEDA
section: VI. ANUNCIOS
title: >-
  Convocatoria para a provisión por concurso da contratación do xerente-xefe do
  Parque do Consorcio do Servicio de Contraincendios e Salvamento das Comarcas
  do Deza e Tabeirós-Terra de Montes, segundo as bases aprobadas por acordo do
  Consello de Dirección do Consorcio, da data 14 de xullo de 1997.
range: Convocatoria
url: 'https://www.xunta.gal/dog/Publicados/1997/19970903/AnuncioA1F6_gl.html'
---
<p>Primeira.-Convócase concurso para a provisión do posto de xerente-xefe do Parque do Consorcio do Servicio Contraincendios e Salvamento das Comarcas do Deza e Tabeirós-Terra de Montes, que será nomeado mediante acordo do Consello de Dirección.</p>
<p>Segunda.-Poderán formular solicitudes aqueles que cumpran os seguintes requisitos:</p>
<p>a) Se español, ter 18 anos cumpridos e non alcanza-lo límite de idade de xubilación previsto na lexislación aplicable.</p>
<p>b) Estar en posesión, como mínimo, do título de diplomado de escola universitaria, arquitecto técnico ou enxeñeiro técnico.</p>
<p>c) Non padecer enfermidade nin estar afectado por limitacións físicas ou psíquicas que sexan incompatibles co desempeño das funcións inherentes á praza.</p>
<p>Requisitos que deben reunirse o último día do prazo de presentación de instancias, agás o relacionado coa idade de xubilación, que se debe acreditar no momento de formaliza-lo contrato.</p>
<p>Terceira.-As solicitudes formularanse de acordo coas seguintes regras:</p>
<p>a) As instancias dirixiranse ó presidente do Consorcio do Servicio de Contraincendios e Salvamentos da Comarcas do Deza e Tabeirós-Terra de Montes, e deberán presentarse no rexistro xeral do Concello de Silleda (Pontevedra), rúa Gral. Franco, 55, 16540 Silleda (Pontevedra), ou a través dos medios previstos no artigo 38 da Lei 30/1992, do 26 de novembro, dentro do prazo de trinta (30) días naturais, contados a partir do seguinte a aquel no que apareza publicado anuncio do presente acordo no Boletín Oficial del Estado, facendo constar nela os datos persoais e o posto ó que opta.</p>
<p>b) Os interesados deben xuntar á instancia currículum vitae detallado, no que farán constar cantos méritos coiden oportunos e, en particular, o título ou títulos académicos que posúan e os postos de traballo desempañados con anterioridade, con especial referencia a aqueles de análogas ou similares características á praza obxecto da convocatoria; así como o nivel de coñecemento da lingua galega.</p>
<p>Así mesmo, deberán xuntar unha proposta do plan director ou programa de actuacións que se desenvolverán relativos á xestión do servicio correspondente ó posto obxecto da convocatoria, cunha extensión máxima de 20 folios tamaña DIN A4, mecanografados a dobre espacio por unha cara.</p>
<p>Os méritos alegados deberán ser xustificados documentalmente para ser tomados en consideración.</p>
<p>Cuarta.-O procedemento selectivo consistirá:</p>
<p>a) Valoración dos méritos alegados polos aspirantes, así como o plan ou programa de actuacións presentado, que realizará a Comisión de Valoración designada para o efecto. A puntuación global por este concepto será, como máximo, de 10 puntos, sendo preciso obter un mínimo de 5 puntos para superar esta proba.</p>
<p>b) Entrevista na que os aspirantes efectuarán unha defensa do plan ou programa de actuación presentado, por tempo non superior a quince minutos, sendo seguidamente interrogados polos membros da Comisión de Valoración sobre cantos aspectos entendan que precisan aclaración, tanto en canto ó plan ou programa de actuación como no relativo ós currículums ou méritos alegados e coñecementos da materia relativa ás funcións do posto que vai ser desempeñado polos aspirantes, cunha valoración máxima de 5 puntos, sendo preciso obter un mínimo de 2 puntos para superar esta proba.</p>
<p>Quinta.-A Comisión de Valoración estará composta polo Presidente do Consorcio (ou membro do Consello de Dirección en quen delegue), e actuarán como vocais os membros do Consello seguintes:</p>
<p>-Un representante da Xunta de Galicia.</p>
<p>-Un representante da Deputación Provincial de Pontevedra.</p>
<p>-Tres alcaldes dos concellos consorciados.</p>
<p>-Un técnico especializado na materia que será designado polo presidente do Consello.</p>
<p>-Secretario: o do Consorcio ou persoa designada polo presidente.</p>
<p>Os membros da referida comisión serán elixidos por resolución da Presidencia do Consorcio que, así mesmo, designará os correspondentes suplentes.</p>
<p>Sexta.-O presidente do Consorcio elevará proposta ó Consello da Dirección no sentido de formalizar co candidato que resulte elixido, contrato laboral de alta dirección, ó abeiro das previsións contidas no Real decreto 1382/1985, do 1 de agosto, e disposición adicional quinta do Real decreto lexislativo 1/1995, do 24 de marzo, polo que se aproba o texto refundido do Estatuto dos traballadores, o seu contido será o seguinte:</p>
<p>a) O contratado desenvolverá as atribucións establecidas no artigo 14 dos Estatutos do consorcio.</p>
<p>b) A retribución, que unicamente se efectuará en metálico, quedará establecida en catro millóns de pesetas brutas anuais, nas cales se comprenden tódolos conceptos retributivos da praza, incluídas as pagas extraordinarias regulamentarias.</p>
<p>Anualmente as ditas retribucións experimentarán un aumento porcentual igual á media que se determine para o conxunto das retribucións íntegras dos funcionarios da Administración da Comunidade Autónoma galega.</p>
<p>c) O contrato concertarase por tempo indefinido, cun período de proba de nove meses.</p>
<p>d) O contrato poderá extinguirse por vontade do Consorcio do Servicio de Contraincendios e Salvamento das Comarcas do Deza e Tabeirós-Terra de Montes, debendo mediar un aviso previo de tres meses. Neste caso o contratado terá dereito a unha indemnización equivalente a sete días do salario en metálico por ano de servicio, co límite de seis mensualidades.</p>
<p>O contrato poderá extinguirse por vontade do contratado, debendo mediar un aviso previo mínimo de seis meses.</p>
<p>Sétima.-No non previsto na convocatoria aplicarase o disposto na lexislación sobre función pública que resulte de aplicación.</p>
<p>Silleda, 24 de xullo de 1997.</p>
<p>Juan José Salgueiro Montouto</p>
<p>Presidente do Consorcio</p>
<p>6699</p>

