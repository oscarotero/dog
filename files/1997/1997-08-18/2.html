---
date: '1997-08-18'
id: 9C0E
page: 7
number: 157
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de xuño de 1997 pola que se aproba o calendario escolar para o
  curso 1997/1998 nos centros de niveis non universitarios dependentes da
  Consellería de Educación e Ordenación Universitaria.
range: Orde
url: 'https://www.xunta.gal/dog/Publicados/1997/19970818/Anuncio9C0E_gl.html'
---
<p>Co obxecto de fixa-lo calendario escolar para o curso 1997/98 nos centros docentes de niveis non universitarios dependentes da Consellería de Educación e Ordenación Universitaria, por proposta da Dirección Xeral de Centros e Inspección Educativa, de Persoal e de Ordenación Educativa e Formación Profesional,</p>
<p>DISPOÑO:</p>
<p>Artigo único.-Aproba-lo calendario escolar para o curso 1997/98 nas condicións que se sinalan:</p>
<p>1. Comezo do curso.</p>
<p>1.1. O curso abranguerá en educación infantil, educación primaria e primeiro ciclo da educación</p>
<p>secundaria obrigatoria desde o día 1 de setembro de 1997 ata o 31 de agosto de 1998.</p>
<p>1.2. O curso abranguerá no bacharelato, formación profesional e ensinanzas de réxime especial desde o día 15 de setembro de 1997 ata o 12 de setembro de 1998. Neste curso adaptaranse a estas datas os cursos do segundo ciclo de educación secundaria obrigatoria implantados anticipadamente.</p>
<p>Nos primeiros días do mes de setembro, e ata o día 13, celebraranse as probas de setembro e as sesións de avaliación para os alumnos de bacharelato e formación profesional, e de ensinanzas de réxime especial.</p>
<p>A matrícula dos alumnos que non puidesen matricularse no prazo ordinario formalizarase no prazo extraordinario que abrangue desde o día 1 ata o 14 de setembro.</p>
<p>2. Comezo das clases.</p>
<p>2.1. As clases comezarán o día 15 de setembro en educación infantil, educación primaria e primeiro ciclo da educación secundaria obrigatoria.</p>
<p>2.2. Os primeiros días do mes de setembro e ata o día 13, o profesorado dos centros que impartan estas ensinanzas dedicaranse a elabora-la programación xeral anual que vaian realizar, traballo sobre o proxecto educativo e curricular do centro e a organiza-lo curso e , se é o caso, aplica-las probas de avaliación para os alumnos de 8º de EXB.</p>
<p>2.3. As actividades lectivas rematarán o día 23 de xuño de 1998. Desde esta data ata o 30 de xuño, os centros de educación infantil e educación primaria programarán as actividades de avaliación final dos alumnos e demais actividades recollidas na normativa reguladora do final do curso académico.</p>
<p>2.4. Nos centros de bacharelato, formación profesional e ensinanzas de réxime especial de titularidade pública as clases comezarán o día 29 de setembro. Os cursos do segundo ciclo da educación secundaria obrigatoria implantados anticipadamente adaptaranse a estas datas.</p>
<p>Os cursos do primeiro ciclo de educación secundaria obrigatoria impartidos nestes centros comezarán as clases o día 15 de setembro de 1997.</p>
<p>2.5. Nestes primeiros días do curso e mentres non dean comezo as clases, os departamentos didácticos dos centros de educación secundaria, baixo a coordinación e dirección do xefe de departamento, dedicaranos a elabora-la programación didáctica das ensinanzas correspondentes ás áreas, materias ou módulos integrados no departamento, e a organiza-lo curso.</p>
<p>2.6. As actividades lectivas rematarán o día 23 de xuño de 1998. Desde esta data ata o 30 de xuño, os centros de ensinanza secundaria programarán as actividades de avaliación final, dos alumnos de educación secundaria obrigatoria e dos alumnos de bacharelato LOXSE, as probas de suficiencia e as avaliacións correspondentes dos alumnos de BUP e as probas de recuperación e avaliacións correspondentes para os alumnos de formación profesional.</p>
<p>3. Xornada escolar.</p>
<p>Durante os meses de setembro e de xuño establecerase a xornada lectiva continuada en educación infantil, educación primaria e primeiro ciclo da educación secundaria obrigatoria.</p>
<p>4. Períodos vacacionais.</p>
<p>4.1. As vacacións de Nadal abranguerán desde o día 22 de decembro de 1997 ata o día 7 de xaneiro de 1998 (ámbolos dous incluídos).</p>
<p>4.2. As vacacións de Semana Santa abranguerán desde o día 3 ata o 13 de abril de 1998, ámbolos dous inclusive.</p>
<p>4.3. Considéranse períodos non lectivos os días correspondentes ó entroido, luns e martes de Entroi</p>
<p>do, e o mércores de cinza (día 23,24 e 25 de febreiro de 1998).</p>
<p>5. Días festivos.</p>
<p>5.1. Son días festivos os así declarados pola Consellería de Xustiza, Interior e Relacións Laborais da Xunta de Galicia en exercicio das competencias que lle atribúe o Real decreto 1346/1989, do 3 de novembro (BOE do 7) artigo 1.3.</p>
<p>5.2. Consideránse non lectivos para efectos académicos, ademais das festas laborais de carácter local publicadas por Resolución da Consellería de Xustiza, Interior e Relacións Laborais, as festividades correspondentes ós patróns de cada nivel de ensino:</p>
<p>-24 de outubro 1997, San Antonio Mª Claret (escolas de Arte).</p>
<p>-22 de novembro 1997, Santa Cecilia (conservatorios de Música).</p>
<p>-27 de novembro 1997, San Xosé de Calasanz (centros de educación primaria).</p>
<p>-28 de xaneiro de 1998, San Tomás de Aquino (centros de educación secundaria e bacharelato).</p>
<p>-31 de xaneiro de 1998, San Xoán Bosco (centros de formación profesional).</p>
<p>-A festividade de Santa Cecilia trasládase ó día 21 de novembro de 1997 (venres).</p>
<p>-A festividade de San Xosé de Calasanz trasládase ó día 28 de novembro (venres).</p>
<p>-As festividades de San Tomás de Aquino e de San Xoán Bosco trasládanse ó día 30 de xaneiro (venres).</p>
<p>-Os centros que imparten máis dun nivel de ensino poderán unificar nunha única xornada as festividades correspondentes ós distintos patróns.</p>
<p>6. Celebración de conmemoracións.</p>
<p>Ó longo do curso escolar celebraranse, alomenos, as seguintes conmemoracións:</p>
<p>-Segunda quincena de novembro. Conmemoración Ano de Loita contra o Racismo.</p>
<p>-Do 14 ó 20 de decembro. Conmemoración da Constitución e do Estatuto de autonomía de Galicia.</p>
<p>-10 de decembro. Día da Declaración Universal de Dereitos Humanos.</p>
<p>-30 de xaneiro. Día da Paz.</p>
<p>-14 de marzo. Día Mundial dos Dereitos do Consumidor.</p>
<p>-14 ó 18 de abril. Semana da Prensa, da que o 18 se declara «con periódicos e sen libros».</p>
<p>-Entre o 2 e 23 de abril. Día do libro.</p>
<p>-7 de abril. Día Mundial da Saúde.</p>
<p>-9 de maio. Día de Europa.</p>
<p>-12 de 17 de maio. Semana das Letras Galegas.</p>
<p>-5 de xuño. Día Mundial do Medio Ambiente.</p>
<p>Estas datas son lectivas para tódolos efectos.</p>
<p>Sen prexuízo do anterior, os centros deberán organizar actividades diversas, tendentes a salienta-la importancia das referidas conmemoracións. No caso de que algunha coincida en festivo, trasladarase ó día lectivo inmediatamente anterior.</p>
<p>7. Os consellos escolares dos centros, así como os responsables das escolas unitarias, poderán solicitar argumentando razóns de tradición, costume ou conveniencia pedagóxica, ata dous días non lectivos. A dita petición deberá facerse ata o día 31 de outubro, ante a delegación provincial de Educación, que logo de informe da Inspección Educativa, resolverá o que proceda.</p>
<p>É dexesable que os centros da mesma localidade elixan os mesmos días lectivos.</p>
<p>Santiago de Compostela, 30 de xuño de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>6416</p>

