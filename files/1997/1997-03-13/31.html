---
date: '1997-03-13'
id: '4522'
page: 2
number: 50
agency: CONCELLO DO PORRIÑO
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1997/19970313/Anuncio4522_gl.html'
---
<p>Esta alcaldía, mediante resolución do día da data, en uso das facultades concedidas no apartado m) do artigo 21.1º da Lei 7/1985, do 2 de abril, reguladora das bases do réxime local, acordou aprobar inicialmente a modificación puntual da ordenanza 12ª do plan parcial do polígono industrial das Gándaras, á que se lle dá nova redacción, regulando en tres apartados os usos industriais; compatibles co industrial; e os usos prohibidos.</p>
<p>A indicada resolución, co seu expediente, sométese a información pública quedando de manifesto na secretaría deste concello, tódolos días laborais de 9 a 14 horas, durante o prazo dun mes, contados a partir da publicación do derradeiro anuncio que se publique no Diario Oficial de Galicia e nun dos diarios de maior circulación da provincia.</p>
<p>Todo isto para os efectos do seu exame e, se é o caso, presentación de alegacións ou reclamacións contra a indicada resolución.</p>
<p>O Porriño, 10 de febreiro de 1997.</p>
<p>José Manuel Barros González</p>
<p>Alcalde</p>

