---
date: '1997-03-13'
id: 449E
page: 2
number: 50
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 3 de marzo de 1997 pola que se clasifica como de interese sanitario a
  Fundación Galem.
range: Orde
url: 'https://www.xunta.gal/dog/Publicados/1997/19970313/Anuncio449E_gl.html'
---
<p>Visto o expediente de clasificación da Fundación Galem con domicilio na Coruña.</p>
<p>Supostos de feito.</p>
<p>1. Enrique Montero Vila, en escrito do catorce de febreiro de 1997, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada na Coruña, o día vinteún de outubro de 1996, perante o notario do Ilustre Colexio da Coruña, Pablo Valencia Ces co número dous mil novecentos setenta e seis do seu protocolo, por Francisco Javier Juan García e Ofelia Barreiro Cao, interveñen no seu propio nome e dereito e Francisco Javier Juan García, ademais, como mandatario verbal, en nome e representación de Antonio Rodríguez Sotillo, Antonio Montoto Marques e Sebastián Salvador de la Barrera, esta escritura foi emendada por outra posterior, con data sete de febreiro de mil novecentos noventa e sete, perante o mesmo notario co número trescentos corenta e nove.</p>
<p>3. Segundo consta no artigo dous 2 dos seus estatutos, o obxecto da fundación é promove-lo desenvolvemento de campañas específicas e accións de promoción encamiñadas á prevención das lesións de medula espiñal e traumatismos cranioencefálicos na Comunidade Autónoma galega. Para isto utilizará os medios necesarios para organizar e difundi-las medidas preventivas neste campo.</p>
<p>4. O padroado da fundación estará constituído por Francisco Javier Juan García como presidente, Antonio Montoto Marques como vicesecretario e Sebastián Salvador de la Barrera como vocal.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como de interese sanitario da Fundación Galem, dado o seu obxecto e finalidade polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1 e 2 do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese sanitario e a súa adscrición á Consellería de Sanidade e Servicios Sociais.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior,</p>
<p>de réxime das fundacións de interese galego, así como as demais normas de desenvolvemento e de xeral aplicación.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26 do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2.c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais, na súa reunión do día 24 de marzo de 1997.</p>
<p>Na súa virtude,</p>
<p>DISPOÑO:</p>
<p>Clasificar como de interese sanitario a Fundación Galem e adscribila á Consellería de Sanidade e Servicios Sociais que exercerá plenamente o protectorado sobre ela.</p>
<p>Santiago de Compostela, 3 de marzo de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>1773</p>

