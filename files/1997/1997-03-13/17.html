---
date: '1997-03-13'
id: '44E6'
page: 2
number: 50
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (155/1993).
range: Edicto
url: 'https://www.xunta.gal/dog/Publicados/1997/19970313/Anuncio44E6_gl.html'
---
<p>Eu, Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, fago saber que neste xulgado do meu cargo, baixo o número 155/1993, se seguen autos de executivo outros títulos, por instancia do procurador Ricardo García-Piccoli Atanes, en representación de Banco Bilbao Vizcaya, contra Carmen Gendra Otero e Mª del Carmen Sánchez Gendra, en reclamación de cantidade, e nas súas actuacións acordouse sacar á venda en primeira e pública poxa, polo prazo de vinte días e prezo de valoración pericial o seguinte predio embargado ás demandadas:</p>
<p>-Dereitos que lles correspondan ás demandadas sobre a vivenda sita en Santiago de Compostela, rúa Touro 49, 1º esquerda da Almáciga. Inscrita a favor da Consellería de Ordenación do Territorio e Obras Públicas da Xunta de Galicia. Consta de vestíbulo, corredor, cociña, tendedeiro, comedor, cuarto de baño, xeral, dormitorio dobre e dormitorio principal.</p>
<p>A poxa terá lugar na sala de audiencia deste xulgado, sito na rúa Viena nº 2 do polígono das Fontiñas, o próximo día 15 de abril ás once horas, de acordo coas seguintes condicións:</p>
<p>1. O tipo do remate será de 3.300.000 ptas., sen que se admitan licitacións que no cubran as dúas terceiras partes da dita suma.</p>
<p>2. Para poder tomar parte na licitación os licitadores deberán consignar previamente na conta de consignacións deste xulgado no BBV nº conta 1592/17/155/93 o vinte por cento do tipo de remate.</p>
<p>3. Poderán facerse licitacións por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo do remate.</p>
<p>4. Só a parte demandante poderá face-lo remate en calidade de ceder a un terceiro.</p>
<p>5. Reservaranse en depósito, por instancia do acredor, as consignacións dos licitadores que non resultasen rematantes, e que o admitan ou cubrisen o tipo da poxa, para efectos de que se o primeiro adxudicatario non cumprise a obriga, poida aprobarse o remate a favor dos que o sigan na orde das súas respectivas licitacións.</p>
<p>6. Os títulos de propiedade, suplidos por certificación do rexistro, encóntranse de manifesto na secretaría do xulgado, debendo os licitadores conformarse con eles, sen que poidan esixir outros.</p>
<p>7. As cargas e gravames anteriores e os preferentes, se os houber, ó crédito do demandante, quedarán subsistentes e sen cancelar, entendéndose que o rematante os acepta e queda subrogado na súa responsabilidade, sen destinarse á súa extinción o prezo do remate.</p>
<p>Para o suposto de que resultase deserta a primeira poxa, sinálase para que teña lugar a segunda o próximo día 15 de abril, ás once horas, nas mesmas condicións cá primeira, excepto o tipo do remate que será do setenta e cinco por cento do da primeira; e, no caso de resultar deserta a dita segunda poxa, celebrarase unha terceira, sen suxeición a tipo, o día 11 de xuño, tamén ás once horas, rexendo para esta as restantes condicións fixadas para a segunda.</p>
<p>Dado en Santiago de Compostela o dez de febreiro de mil novecentos noventa e sete.</p>
<p>O secretario</p>
<p>Rubricado</p>
<p>840</p>

