---
date: '1997-03-13'
id: 450A
page: 2
number: 50
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 8 de xullo de 1996, do Xurado Provincial de Montes Veciñais en
  Man Común da Coruña, pola que se resolve o expediente 309, que afecta os
  montes de Ribavella, de Coenlleira e de Xarás, da parroquia de Artes, concello
  de Ribeira, desta provincia.
range: Resolución
url: 'https://www.xunta.gal/dog/Publicados/1997/19970313/Anuncio450A_gl.html'
---
<p>Reunido con data 8 de xullo de 1996 o Xurado Provincial de Montes Veciñais en Man Común da Coruña, para estudiar e resolve-lo expediente nº 309, para a cualificación dos montes de Ribavella, de Coenlleira, e de Xarás, da parroquia de Artes, concello de Ribeira, iniciado polo acordo do xurado na súa reunión de data 18-5-1993, por solicitude dos veciños da parroquia de Artes de data 6-5-1993, e do que se procedeu á correspondente tramitación e a publicación de edictos no DOG (nº 121 do 26-6-1995), taboleiro de anuncios do concello e lugares de costume.</p>
<p>Celebrada sesión no día de hoxe, para a cal que se citaron en legal forma tódolos interesados no expediente, compareceron as representacións dos promotores, así como a do Concello de Ribeira.</p>
<p>Á vista do alegado polas partes interesadas, así como da manifestación de renuncia feita pola parte promotora, o xurado acordou acepta-la dita renuncia, e decidiu o arquivo do expediente.</p>
<p>Contra a presente resolución poderase interpoñer recurso contencioso-administrativo no prazo de dous meses perante o Tribunal Superior de Xustiza de Galicia, contados a partir do día seguinte ó de publicación da presente resolución no Diario Oficial de Galicia, segundo a ata agora vixente Lei de procedemento administrativo.</p>
<p>A Coruña, 8 de xullo de 1996.</p>
<p>Vº e Pr.</p>
<p>Manuel Puente Araújo</p>
<p>Presidente do Xurado Provincial de Montes Veciñais en Man Común da Coruña</p>
<p>Rogelio Aramburu Núñez</p>
<p>Secretario do Xurado Provincial de Montes Veciñais en Man Común da Coruña</p>
<p>1645</p>

