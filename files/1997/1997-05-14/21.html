---
date: '1997-05-14'
id: 640E
page: 4
number: 91
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 31 de marzo de 1997, da Dirección Xeral de Industria, pola que
  se somete a información pública a autorización da modificación do proxecto de
  instalacións de gasificación do Noroeste: rede de Ourense, promovido por
  Enagás, S.A.
range: Resolución
url: 'https://www.xunta.gal/dog/Publicados/1997/19970514/Anuncio640E_gl.html'
---
<p>De acordo co disposto na Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos, Regulamento xeral do servicio público de gases combustibles, aprobado por Decreto 2913/1973, do 26 de outubro, artigos 39 da Lei de procedemento administrativo e 86 da Lei 30/1992, do 26 de novembro, de réxime xurídico das administracións públicas e do procedemento administrativo común, artigos 17 da Lei de expropiación forzosa e 56 do seu regulamento, texto refundido da Lei sobre o réxime do solo e ordenación urbana, aprobado por Real decreto lexislativo 1/1992, do 26 de xuño, Lei 11/1985, do 22 de agosto, de adaptación da do solo a Galicia e demais normativa específica de aplicación, e para os efectos previstos no acordo do Consello da Xunta de Galicia do 6 de maio de 1993, polo que se designa á Con</p>
<p>sellería de Industria e Comercio como órgano competente por razón da materia para a tramitación da unidade de expediente e resolución única do procedemento, sométese a información pública a modificación do proxecto de gasificación do Noroeste: rede de Ourense, declarado de utilidade pública polo artigo 10 da citada Lei 10/1987.</p>
<p>Peticionario: Enagás, S.A., con enderezo en Avda. de América nº 38, 28028 Madrid, titular da concesión administrativa outorgada por orde do conselleiro de Industria e Comercio do 12 de marzo de 1993 para a prestación do servicio público de conducción e subministración de gas natural para usos industriais nos termos municipais de Amoeiro, Ourense e San Cibrao das Viñas, o proxecto de execución e autorización de instalacións da cal se aprobou por resolución do director xeral de Industria do 16 de outubro de 1995.</p>
<p>Obxecto da petición: aprobación administrativa e autorización de instalacións da modificación do proxecto da rede de Ourense, recollida na addenda 1 ó proxecto rede de Ourense.</p>
<p>A autorización administrativa que se solicita comportará, de acordo co que establecen os artigos 10 e 11 da citada Lei 10/1987, do 15 de xuño, os beneficios da declaración de utilidade pública e a necesidade de ocupación urxente para o efecto de expropiación forzosa dos bens e dereitos afectados necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
<p>Características das instalacións: a finalidade da addenda presentada ó proxecto orixinal é incluír como parte integrante del as obras correspondentes ás modificacións de trazado, motivadas polas alegacións realizadas por organismos públicos e particulares.</p>
<p>Esta addenda 1, cunha lonxitude de 260 m lineais, afecta ós seguintes termos municipais:</p>
<p>-Amoeiro: debido ó traslado da posición I-022-4, inicio da rede, a lonxitude desta aumenta entre os vértices V-0 e V-1.1, e entre os vértices VC-8-9 e VC-8-9.3, para pasa-lo mais próximo posible ó fondo dos lindeiros dos predios afectados.</p>
<p>-Ourense: esta variación do trazado consta de tres zonas:</p>
<p>A primeira, sitúase entre os vértices VC-8-14 e VC-8-20, con obxecto de non afecta-lo muro de pedra, cerramento do camiño polo lado oeste, reducíndose a pista de traballo.</p>
<p>A segunda, sitúase entre os vértices VC-8-35 e VC-8-36, co fin de realiza-la acometida de gas ó matadoiro Coren, dentro dos seus terreos.</p>
<p>Finalmente, a terceira sitúase entre os vértices V-241 e V242.1, desprazándose o trazado inicial polo bordo dunha torre eléctrica de alta tensión.</p>
<p>-San Cibrao das Viñas: sitúase dentro do polígono industrial de San Cibrao das Viñas, entre os vértices V-343 e V-348, cambiando a conducción de beirarrúa para non interferir nos servicios (liñas eléctricas, encanamento de auga, etc.) que pasan por ela.</p>
<p>Debido á previsión no incremento de consumo, tanto para a rede urbana de Ourense como para o polígono industrial de San Cibrao das Viñas, auméntanse os diámetros do encanamento, pasando estos de 6'' e 4'' iniciais, a 10'' e 6'', respectivamente.</p>
<p>O encanamento construirase de aceiro de calidade Gr. B., segundo API 5L e estará dotada de revestimentos externos e dispositivos de protección catódica.</p>
<p>A presión de deseño efectiva é de 16 bar.</p>
<p>O caudal que se vai transportar para os consumos previstos ascende a 5.640 m (n)/h.</p>
<p>Termos municipais afectados: Amoeiro, Ourense e San Cibrao das Viñas.</p>
<p>Orzamento: sete millóns novecentas tres mil cento cincuenta pesetas (7.903.150 ptas.).</p>
<p>Afección a predios particulares: a afección a predios particulares derivada da construcción das instalacións auxiliares obxecto desta addenda, concrétase na seguinte forma:</p>
<p>Uno.-Para as canalizacións.</p>
<p>A) Imposición de servidume permanente de paso nunha franxa de terreo de dous metros de largo, por onde discorrerá enterrado o encanamento ou encanamentos que se requiran para a conducción do gas. Esta franxa estará suxeita ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta centímetros, así como de plantar árbores ou arbustos a unha distancia inferior a dous metros contados desde o eixe do encanamento.</p>
<p>2. Prohibición de realizar calquera tipo de obras, construcción, edificación ou efectuar acto ningún</p>
<p>que puidera dañar ou perturba-lo bo funcionamento das instalacións, a unha distancia inferior a cinco metros do eixe do trazado, a un e outro lado deste. Esta distancia poderá reducirse sempre que se solicite expresamente e se cumpran as condicións que en cada caso fixe o órgano competente da Administración.</p>
<p>3. Libre acceso do persoal e elementos necesarios para poder vixiar, manter, reparar ou renova-las instalacións con pagamento, se é o caso, dos danos que se ocasionen.</p>
<p>4. Posibilidade de instala-los fitos de sinalización ou delimitación, as tomas de potenciais e os tubos de ventilación e outras instalacións auxiliares, así como de realiza-las obras superficiais ou subterráneas que sexan necesarias para a execución ou funcionamento das instalacións.</p>
<p>B) Ocupación temporal dos terreos necesarios para a execución das obras, da zona que se reflicte para cada predio nos planos parcelarios de expropiación e na que se fará desaparecer todo obstáculo, así como realiza-las obras necesarias para o tendido e montaxe do encanamento e elementos anexos, executando as obras ou operacións precisas ós ditos fins.</p>
<p>O proxecto inclúe planos parcelarios e a relación concreta e individualizada de bens e dereitos afectados.</p>
<p>O que se face público para coñecemento xeral e especialmente dos propietarios de terreos e demais titulares afectados polo dito proxecto, a relación dos cales se insire ó final deste anuncio, para que poida ser examinado o expediente na Dirección Xeral de Industria da Consellería de Industria e Comercio, edificio administrativo San Caetano, s/n, Santiago de Compostela e na Delegación Provincial de Ourense, r/ Curros Enríquez, 1-4º, podendo presentar por triplicado nos ditos centros as alegacións que se consideren oportunas, no prazo de vinte días a partir do seguinte ó da inserción deste anuncio.</p>
<p>Santiago de Compostela, 31 de marzo de 1997.</p>
<p>Joaquín del Moral Crespo</p>
<p>Director xeral de Industria</p>
<p>Relación concreta e individualizada de bens e dereitos afectados por servidume de paso</p>
<p>Rede de OurenseProvincia: OU-OurenseConcello: AO-Amoeiro</p>
<p>Abreviaturas utilizadas: SP-servidume de paso, OT-ocupación temporal, POL-polígono, PAR-parcela</p>
<table><tbody><tr><td></td></tr>
<tr><td>Predio nº</td><td>Titular e enderezo</td><td>Afección</td><td>Datos catastrais</td></tr>
<tr><td>SP ml</td><td>OT m</td><td>POL</td><td>PAR</td><td>Natureza</td></tr>
<tr><td></td></tr>
</tbody></table>
<table><tbody><tr><td>OU-AO-100</td><td>Arturo Dopazo Novoa-Albeiros-Bregueira-Trasalba, 31270 Amoeiro, Ourense</td><td>175</td><td>1.750</td><td>68</td><td>272</td><td>Monte alto, labor</td></tr>
<tr><td>OU-AO-100/1</td><td>Concello de Amoeiro-Estr. Tamallancos-Barbantes, s/n, 32170 Amoeiro, Ourense</td><td>5</td><td>50</td><td>Camiño</td></tr>
<tr><td>OU-AO-100/2</td><td>Amalia Fernández, Alonso-Albeiros-Trasalba, 32172 Amoeiro, Ourense</td><td>27</td><td>270</td><td>69</td><td>386</td><td>Monte baixo</td></tr>
</tbody></table>
<p>3247</p>

