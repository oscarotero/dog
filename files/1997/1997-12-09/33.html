---
date: '1997-12-09'
id: D672
page: 11
number: 237
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de outubro de 1997, da Delegación Provincial de Pontevedra,
  pola que se autoriza e se aproba o proxecto de execución da instalación
  eléctrica que se cita. (Expediente IN407A 97/65-4).
range: Resolución
url: 'https://www.xunta.gal/dog/Publicados/1997/19971209/AnuncioD672_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita.</p>
<p>Solicitante: Unión Eléctrica-Fenosa, S.A.</p>
<p>Enderezo social: Avda. de Arteixo, 171, 15008 A Coruña.</p>
<p>Denominación: subestación transformadora de 15 MVA en Pazos de Reis.</p>
<p>Situación: Tui.</p>
<p>Descricións técnicas: transformador trifásico de 15 MVA, relación de transformación 132/20 kV. Dous módulos de liña 132 kV. Un módulo de protección do transformador. Cinco saídas de liña a 20 kV. Tódolos módulos de alta tensión serán tipo convencional intemperie e os de media tensión celas metálicas convencionais compartimentadas.</p>
<p>Resultando que Unión Eléctrica-Fenosa, S.A. solicitou con data do 24-4-1997 a autorización administrativa, declaración de utilidade pública e a urxente ocupación para as instalacións citadas anteriormente, conforme coa Lei 40/1994, de ordenación do sistema eléctrico nacional e o Decreto 2617/1966.</p>
<p>Resultando que con data 3-9-1997 Unión Eléctrica-Fenosa, S.A. solicita a anulación do trámite de declaración de utilidade pública e a urxente ocupación, por mercar tódolos predios afectados pola instalación, e que o trámite continúe para a autorización administrativa e a conseguinte aprobación do proxecto de execución.</p>
<p>Cumpridos os trámites ordenados nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolve,</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade esta</p>
<p>blecidas nos regulamentos de aplicación e nos condicionados establecidas polos ministerios, organismos ou corporacións que constan no expediente.</p>
<p>Pontevedra, 14 de outubro de 1997.</p>
<p>Ramón Álvarez Abad</p>
<p>Delegado provincial de Pontevedra</p>
<p>9238</p>

