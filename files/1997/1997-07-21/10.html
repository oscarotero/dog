---
date: '1997-07-21'
id: 8F5E
page: 7
number: 139
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Decreto 190/1997, do 29 de maio, polo que se declara ben de interese cultural
  con categoría de zona arqueolóxica, a favor do depósito paleolítico das
  gándaras de Budiño, no concello do Porriño, provincia de Pontevedra.
range: Decreto
url: 'https://www.xunta.gal/dog/Publicados/1997/19970721/Anuncio8F5E_gl.html'
---
<p>A Dirección Xeral de Patrimonio Histórico e Documental, por Resolución do 12 de setembro de 1995, (Diario Oficial de Galicia do 4 de outubro) incoou expediente de declaración de ben de interese cultural con categoría de zona arqueolóxica, a favor do depósito paleolítico das gándaras de Budiño, no concello de Porriño, provincia de Pontevedra.</p>
<p>A tramitación do expediente levouse a cabo de acordo co establecido na Lei 8/1995, do 30 de outubro, do patrimonio cultural de Galicia, (Diario Oficial de Galicia do 8 de novembro) e demais disposicións vixentes.</p>
<p>Tendo en conta o disposto no artigo 12 da Lei 8/1995, do 30 de outubro, por proposta do conselleiro de Cultura e Comunicación Social e logo de deliberación do Consello da Xunta de Galicia na súa reunión do día vintenove de maio de mil novecentos noventa e sete,</p>
<p>DISPOÑO:</p>
<p>Primeiro.-Declarar ben de interese cultural con categoría de zona arqueolóxica, a favor do depósito paleolítico das gándaras de Budiño, no concello do Porriño, provincia de Pontevedra.</p>
<p>Segundo.-A zona afectada pola declaración é a comprendida na delimitación que consta no anexo I e no plano do anexo II.</p>
<p>Terceiro.-O presente decreto será notificado ós interesados, ó concello, ó Rexistro Xeral de Bens de Interese Cultural do Estado e ó Rexistro de Bens de Interese Cultural de Galicia.</p>
<p>Cuarto.-O presente decreto publicarase no Diario Oficial de Galicia e no Boletín Oficial del Estado.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintenove de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>ANEXO I</p>
<table><tbody><tr><td></td></tr>
<tr><td>Puntos de referencia</td><td>Coor. U.T.M.: X</td><td>Coor. U.T.M.:X</td></tr>
<tr><td></td></tr>
</tbody></table>
<table><tbody><tr><td>Punto 1</td><td>531.510</td><td>4.662.074</td></tr>
<tr><td></td></tr>
<tr><td>Punto 2</td><td>531.566</td><td>4.662.074</td></tr>
<tr><td></td></tr>
<tr><td>Punto 3</td><td>531.566</td><td>4.661.949</td></tr>
<tr><td></td></tr>
<tr><td>Punto 4</td><td>531.518</td><td>4.661.976</td></tr>
<tr><td></td></tr>
<tr><td>Punto 5</td><td>531.516</td><td>4.661.960</td></tr>
<tr><td></td></tr>
<tr><td>Punto 6</td><td>531.608</td><td>4.661.933</td></tr>
<tr><td></td></tr>
<tr><td>Punto 7</td><td>531.612</td><td>4.661.856</td></tr>
<tr><td></td></tr>
<tr><td>Punto 8</td><td>531.524</td><td>4.661.836</td></tr>
<tr><td></td></tr></tbody></table>
<p>5480</p>

