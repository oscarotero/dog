---
date: '1997-07-21'
id: 8F66
page: 7
number: 139
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 15 de xullo de 1997 pola que se convocan tres cursos de
  formación en materia de consumo.
range: Resolución
url: 'https://www.xunta.gal/dog/Publicados/1997/19970721/Anuncio8F66_gl.html'
---
<p>En uso das atribucións conferidas pola Lei 4/1987, do 27 de maio, de creación da EGAP e pola Lei 10/1989, do 10 de xullo, de modificación da anterior, convócanse, en colaboración co Instituto Galego de Consumo, os cursos indicados no anexo I á presente resolución, que se desenvolverán de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nestes cursos deberá presentar, cuberta en tódolos epígrafes que corresponda, a instancia que, como modelo, se recolle no anexo II desta resolución.</p>
<p>2. A falsidade ou ocultación de datos esenciais para a selección dos aspirantes dará lugar á exclusión automática do curso solicitado, así como á imposibilidade de participar en ningún curso no seguinte ano.</p>
<p>3. O prazo de presentación de instancias será o que se sinala para cada curso no precitado anexo I.</p>
<p>4. As solicitudes, dirixidas ó director da EGAP, presentaranse no rexistro xeral da escola, sita na rúa de Madrid, 2-4, polígono das Fontiñas, 15707 Santiago de Compostela, ou en calquera das dependencias citadas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.-Acceso ás actividades.</p>
<p>Poderá participa-lo persoal que cumpra os requisitos específicos esixidos para cada curso no referido anexo I.</p>
<p>Terceira.-Selección.</p>
<p>1. Os criterios selectivos que se van utilizar serán os recollidos no anexo I para cada un dos cursos programados.</p>
<p>2. As relacións de seleccionados para participar nos cursos publicaranse nos taboleiros de anuncios da EGAP e do Centro de Información Administrativa e Atención ó Cidadán, e, se é o caso, nas delegacións provinciais da Consellería da Presidencia e Administración Pública.</p>
<p>Cuarta.-Asistencia.</p>
<p>É obrigatoria a asistencia e puntualidade a tódalas sesións previstas dos cursos. Toda inasistencia a clase deberá ser xustificada debidamente polo inte</p>
<p>resado, se ben a falta de asistencia, aínda que sexa xustificada, a máis do 15% das horas lectivas programadas impedirá a expedición das correspondentes certificacións de participación e dará lugar á baixa no curso coa perda de tódolos dereitos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento e mailos contidos dos cursos anunciados co fin de adaptalos ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP reserva para si o dereito a suspende-la realización do curso de que se trate, utilizando para estes efectos os medios de notificación ós interesados previstos na normativa vixente.</p>
<p>Santiago de Compostela, 15 de xullo de 1997.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>-Curso de inspección de consumo.</p>
<p>1.-Obxectivos:</p>
<p>Proporcionarlle ó persoal encargado da inspección de consumo a preparación adecuada para desempeñar correctamente o seu labor inspector.</p>
<p>2.-Destinatarios:</p>
<p>Persoal dos grupos funcionariais A, B e C ó servicio da Xunta de Galicia que estean desempeñando tarefas propias de inspección de consumo, circunstancia que deberá acreditarse mediante certificación do xefe do servicio provincial de consumo correspondente.</p>
<p>3.-Prazo de presentación de instancias:</p>
<p>Comezará a contarse a partir do día seguinte ó da publicación desta resolución no DOG, rematando o 8 de setembro do ano que corre.</p>
<p>4.-Selección:</p>
<p>Os criterios selectivos que se terán en conta serán os que se fan públicos no apartado B) do anexo á Resolución do 27-6-1994 (DOG nº 149, do 3-8).</p>
<p>5.-Desenvolvemento:</p>
<p>5.1.-Duración: 100 horas.</p>
<p>5.2.-Lugar: Santiago de Compostela, na sede da EGAP.</p>
<p>5.3.-Datas: do 29 de setembro ó 25 de novembro.</p>
<p>5.4.-Horario: de 17 a 21 horas (luns, martes e mércores).</p>
<p>5.5.-Prazas: 35.</p>
<p>6.-Contido básico:</p>
<p>A inspección de consumo. Procedemento sancionador. Publicidade. Regulación de productos e servicios determinados respecto ós dereitos do consumidor.</p>
<p>7.-Certificacións:</p>
<p>Outorgaránselles certificados de aproveitamento ós alumnos que participen con regularidade e dedicación no desenvolvemento do curso e superen os controis ou probas que se determinen oportunamente.</p>
<p>-Curso de árbitros de consumo.</p>
<p>1.-Obxectivos:</p>
<p>Proporcionarlles ós destinatarios do curso a formación necesaria para a consecución dos obxectivos previstos e o normal desenvolvemento do sistema arbitral de consumo.</p>
<p>2.-Destinatarios:</p>
<p>Árbitros de consumo e secretarios dos colexios arbitrais da xunta arbitral de consumo de Galicia, que se deberán acreditar como tales mediante certificación do secretario da xunta arbitral de consumo de Galicia.</p>
<p>3.-Prazo de presentación de instancias:</p>
<p>Comezará a contarse a partir do día seguinte ó da publicación desta resolución no DOG, e rematará o 8 de setembro do ano que corre.</p>
<p>4.-Selección:</p>
<p>Farase en función da orde de chegada das solicitudes ata completa-lo número máximo de prazas previstas.</p>
<p>5.-Desenvolvemento do curso:</p>
<p>5.1.-Duración: 60 horas.</p>
<p>5.2.-Lugar: Santiago de Compostela, na sede da EGAP.</p>
<p>5.3.-Datas: do 6 de outubro ó 18 de novembro.</p>
<p>5.4.-Horarios: de 17 a 20 horas (luns, martes e mércores)</p>
<p>5.5.-Prazas: 35.</p>
<p>6.-Contido básico:</p>
<p>Obxecto da arbitraxe de consumo. Procedemento arbitral. Funcionamento do colexio arbitral. O laudo.</p>
<p>7.-Certificacións:</p>
<p>Outorgaranselles certificados de asistencia ós alumnos que participen con regularidade nas actividades programadas.</p>
<p>-Curso de monitores de consumo.</p>
<p>1.-Obxectivos:</p>
<p>Proporcionarlles ós destinatarios do curso formación xeral en materia de consumo.</p>
<p>2.-Destinatarios:</p>
<p>Persoal das oficinas municipais de información ó consumidor, das asociacións de consumidores e usuarios e persoal da Administración con funcións relacionadas coa defensa dos dereitos dos consumidores e usuarios.</p>
<p>3.-Prazo de presentación de instancias:</p>
<p>Comezará a contarse a partir do día seguinte ó da publicación desta resolución no DOG, e rematará o 8 de setembro do ano que corre.</p>
<p>4.-Selección:</p>
<p>Farase en función da orde de chegada das solicitudes ata completa-lo número máximo de prazas previstas.</p>
<p>5.-Desenvolvemento do curso:</p>
<p>5.1.-Duración: 15 horas.</p>
<p>5.2.-Lugar: Santiago de Compostela, na sede da EGAP.</p>
<p>5.3.-Datas: do 15 ó 19 de setembro.</p>
<p>5.4.-Horarios: de 17 a 20 horas (de luns a venres).</p>
<p>5.5.-Prazas: 35.</p>
<p>6.-Contido básico:</p>
<p>Defensa do consumidor. Información ó consumidor. Inspección de consumo. Arbitraxe de consumo. Educación ó consumidor.</p>
<p>7.-Certificacións:</p>
<p>Outorgaránselles certificados de asistencia ós alumnos que participen con regularidade nas actividades programadas.</p>
<p>5462</p>

