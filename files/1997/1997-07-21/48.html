---
date: '1997-07-21'
id: '9002'
page: 7
number: 139
agency: CONCELLO DE CAMBRE
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970721/Anuncio9002_gl.html'
---
<p>Por acordo plenario do 26 de xuño do ano en que andamos, acordouse aprobar inicialmente a modificación puntual das normas subsidiarias municipais para o solo apto para urbanizar industrial, redactado polos servicios técnicos municipais.</p>
<p>O que se fai público para xeral coñecemento. O expediente sométese a información pública polo prazo dun mes mediante anuncio no Diario Oficial de Galicia, e nun dos xornais de maior circulación da provincia, de conformidade co establecido no artigo 42.1º da Ley 1/1997, do solo de Galicia.</p>
<p>Durante o citado prazo poderanse formula-las alegacións que se coiden pertinentes. O expediente poderá ser consultado na Unidade Xurídica de Urbanismo e Persoal deste concello.</p>
<p>Así mesmo, no dito acordo plenario acordouse suspende-lo outorgamento de licencias no ámbito territorial obxecto de modificación puntual citada, de conformidade co establecido no artigo 34.2º da Lei 1/1997, do solo de Galicia, sen prexuízo de que se poidan conceder licencias baseadas no réxime vixente, sempre que se respecten as determinacións do novo planeamento, de acordo co artigo 120.1º do Regulamento de planeamento.</p>
<p>Cambre, 10 de xullo de 1997.</p>
<p>Antonio Varela Saavedra</p>
<p>Alcalde</p>
<p>5424</p>

