---
date: '1997-08-25'
id: 9E4E
page: 8150
number: 162
agency: XULGADO DE PRIMEIRA INSTANCIA E INSTRUCCIÓN DE ORDES
section: V. ADMINISTRACIÓN DE XUSTIZA
title: Edicto de poxa (4/1995).
range: Edicto
url: 'https://www.xunta.gal/dog/Publicados/1997/19970825/Anuncio9E4E_gl.html'
---
<p>Eu, Cristina María Paz Eiroa, xuíza do Xulgado de Primeira Instancia e Instrucción de Ordes e o seu partido, fago saber que nos autos de procedemento sumario hipotecario do artigo 131 da Lei hipotecaria que se seguen neste xulgado co número 4 do ano 1995, promovidos por Caixa de Aforros Municipal de Vigo (CaixaVigo), con domicilio na Avda. García Barbón, 1-3, Vigo, representada polo procurador Manuel Castro del Río, contra a entidade mercantil Gomofi, S.L., con domicilio en rúa de Mundito, 11-13, pisos 2º A, 2º B e 2º C, sobre reclamación de crédito hipotecario, acordouse sacar a poxa pública, por termo de vinte días e polo prezo pactado na escritura de constitución de hipoteca os predios que se relacionan ó final do presente edicto, dos que terá lugar o remate nas datas e baixo as condicións seguintes:</p>
<p>Primeira poxa: celebrarase o día 25 de setembro de 1997, ás 12 horas.</p>
<p>Segunda poxa: celebrarase o día 23 de outubro de 1997, ás 12 horas.</p>
<p>Terceira poxa: celebrarase o día 20 de novembro de 1997, ás 12 horas.</p>
<p>Condicións da poxa.</p>
<p>Primeira: os autos e a certificación do Rexistro da Propiedade están de manifesto na secretaría deste xulgado.</p>
<p>Segunda: entenderase que todo licitador acepta como bastante a titulación e que as cargas ou gra</p>
<p>vames anteriores e os preferentes, se os houber, ó crédito do demandante continuarán subsistentes, entendéndose que o rematante os acepta e queda subrogado na súa responsabilidade, sen destinarse á súa extinción o prezo do remate.</p>
<p>Terceira: servirá de tipo para a poxa o pactado na escritura de constitución de hipoteca e non se admitirá ningunha oferta inferior ó dito tipo.</p>
<p>Cuarta: o acredor demandante poderá concorrer como licitador a tódalas poxas e non precisará consignar cantidade ningunha para tomar parte na licitación. Tódolos demais licitadores, sen excepción, deberán consignar na conta de depósitos e consignacións deste xulgado número 1569/000/18/4/95 do Banco Bilbao Vizcaya, S.A., unha cantidade igual, polo menos, ó 20% do tipo, tanto na primeira como na segunda poxa, se houbese lugar a esta, para tomar parte nelas. Na terceira poxa, se se celebra, o depósito consistirá no 20%, polo menos, do tipo fixado para a segunda.</p>
<p>Quinta: para o caso de non haber oferta admisible na primeira poxa, convócase unha segunda, para a que servirá de tipo o 75% da primeira, sen que se poida admitir oferta inferior a este tipo, baixo as condicións anteriormente ditas, e establecéndose a consignación a que se refire o apartado anterior. A terceira poxa, se é o caso, convócase sen suxeición a tipo.</p>
<p>Sexta: en tódalas poxas, desde o anuncio ata a súa celebración, poderanse facer ofertas por escrito en prego cerrado, xuntándolles resgardo de ter consignado o importe que corresponda no establecemento destinado para o efecto.</p>
<p>Sétima: as ofertas poderanse facer para cede-lo remate a un terceiro. O rematante que exercer esta facultade terá que verifica-la dita cesión mediante comparecencia ante o propio xulgado que celebrase a subasta con asistencia do cesionario, quen a deberá aceptar, e todo isto previa ou simultaneamente ó pagamento do resto do prezo do remate.</p>
<p>Bens obxecto da poxa.</p>
<p>Predios integrantes de edificio sito na rúa de Mundito, Ordes, sinalado cos números 11-13:</p>
<p>Local número 4. Sito na segunda planta. Piso segundo, letra A. Destínase a vivenda e está distribuído en vestíbulo, corredor, cociña, dous cuartos de baño, salón-comedor-estar e tres dormitorios (con armarios encastrados e o principal cun dos cuartos de baño). Ten unha superficie útil duns setenta e catro metros cadrados. Linda mirando para a fronte do edificio: norte ou espalda, escaleiras e descanso de escaleiras, patio de luces e vivendas B e C desta planta; sur o fronte, rúa de situación e vivendas B e C desta planta; leste ou dereita, patio de luces e vivenda C desta planta; e oeste ou esquerda, patio de luces, descanso de escaleiras e vivendas B desta planta. Inscrita no Rexistro da Propiedade de Ordes,</p>
<p>tomo 528, libro 132, folio 157, predio número 20.025, inscrición 2ª.</p>
<p>Local número 5. Sito na segunda planta. Piso segundo, letra B. Destínase a vivenda. Está distribuído en: vestíbulo, corredor, cociña, dous cuartos de baño, salón-comedor-estar e tres dormitorios (con armarios encastrados e o principal cun dos cuartos de baño). Ademais, ten un tendal. Superficie útil duns noventa metros cadrados. Limita, mirando para a fronte do edificios: norte ou espalda, columna de aire sobre a terraza do local número tres (planta primeira) e, en parte, vivenda A desta planta; sur ou fronte, rúa de situación e, en parte, vivenda A desta planta; leste ou dereita, vivendas A e C desta planta, oco de ascensor e descanso de escaleiras; e oeste ou esquerda, Benjamín Recouso Martínez e outros. Inscrita no Rexistro da Propiedade de Ordes, tomo 528, libro 132, folio 160, predio número 20.027, inscrición 2ª.</p>
<p>Local número 6. Sito na segunda planta. Piso segundo, letra C. Destínase a vivenda e está distribuído en: vestíbulo, corredor, cociña, dous cuartos de baño, salón-comedor-estar e tres dormitorios (con armarios encastrados e o principal cun dos cuartos de baño). Ten ademais: distribuidor, rocho e tendal. Ten unha superficie útil duns noventa e oito metros cadrados. Limita mirando para a fronte do edificio: norte ou espalda, columna de aire sobre a terraza do local número tres (planta primeira) e, en parte, o piso A desta planta; sur ou fronte rúa de situación, oco de ascensor, descanso de escaleiras e vivenda A desta planta; leste ou dereita, José Bestilleiro Docampo e outros; e oeste ou esquerda vivendas A e B, oco de ascensor e descanso de escaleiras. Inscrita no Rexistro da Propiedade de Ordes, tomo 528, libro 132, folio 163, predio número 20.029, inscrición 2ª.</p>
<p>Tipos de taxación para efectos de poxa:</p>
<p>Local número 4: oito millóns oitocentas trinta e dúas mil pesetas.</p>
<p>Local número 5: nove millóns setecentas noventa e dúas mil pesetas.</p>
<p>Local número 6: dez millóns setecentas cincuenta e dúas mil pesetas.</p>
<p>E para que conste e sirva de anuncio nos diarios oficiais en que se acordou a súa inserción, así como de notificación ós debedores, en caso de estes non seren achados nos predios de constitución de hipoteca, expido e asino este edicto en Ordes o dezaoito de xuño de mil novecentos noventa e sete.</p>
<p>O xuíz</p>
<p>Rubricado</p>
<p>A secretaria</p>
<p>Rubricado</p>
<p>5707</p>

