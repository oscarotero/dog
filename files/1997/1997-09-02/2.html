---
date: '1997-09-02'
id: A142
page: 8
number: 168
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 8 de agosto de 1997 pola que se ordena a publicación do acordo
  do Consello da Xunta de Galicia do 30 de xullo de 1997 pola que se aproba a
  relación de postos de traballo da Consellería de Agricultura, Gandería e
  Montes e do Instituto Lácteo e Gandeiro de Galicia.
range: Resolución
url: 'https://www.xunta.gal/dog/Publicados/1997/19970902/AnuncioA142_gl.html'
---
<p>O desenvolvemento das novas estructuras orgánicas da Consellería de Agricultura, Gandería e Montes e do Instituto Lácteo e Gandeiro de Galicia aprobadas polos decretos 338/1996, do 31 de outubro (DOG nº 220, do 11 de novembro) e 158/1997, do 18 de xuño (DOG nº 125, do 1 de xullo), así como a necesidade de incorporar os postos transferidos á Xunta de Galicia plos reais decretos 92/1996, do 26 de xaneiro, e 1790/1996, do 19 de xullo, en materia do Fondo Español de Garantía Agraria (FEGA, antigo SENPA) e polo Real decreto 93/1996, do 26 de xaneiro, en materia de desenvolvemento rural (transferencias asumidas polos decretos 76/1996, do 29 de febreiro, DOG nº 47, do 6 de marzo, e 339/1996, do 13 de setembro, DOG nº 182, do 17 de setembro), fan necesario aprobar unha nova relación de postos de traballo da Consellería de Agricultura, Gandería e Montes e do Instituto Lácteo e Gandeiro de Galicia.</p>
<p>Na súa virtude, por proposta da Consellería de Agricultura, Gandería e Montes, oídas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia, na súa reunión do 30 de xullo de 1997 adoptou o seguinte acordo:</p>
<p>Primeiro.-Aproba-la relación de postos de traballo do persoal funcionario e laboral da Consellería de Agricultura, Gandería e Montes e do Instituto Lácteo e Gandeiro de Galicia.</p>
<p>Segundo.-Ordena-la publicación da dita relación de postos de traballo no Diario Oficial de Galicia para efectos da súa entrada en vigor a partir do día seguinte a ela.</p>
<p>Terceiro.-Quedan sen efecto as relacións de postos de traballo da Consellería de Agricultura, Gandería e Montes e do Instituto Lácteo e Gandeiro de Galicia aprobadas con anterioridade que estean afectadas polas incluídas no presente acordo.</p>
<p>Visto o acordo adoptado polo Consello da Xunta de Galicia na súa reunión do 30 de xullo de 1997, relativo á aprobación da relación de postos de traballo da Consellería de Agricultura, Gandería e Montes e do Instituto Lácteo e Gandeiro de Galicia, coa finalidade de cumpri-lo dito acordo, dispoño que se publique a devandita relación no Diario Oficial de Galicia como anexo a esta resolución.</p>
<p>Santiago de Compostela, 8 de agosto de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>Novos códigos de formación específica</p>
<p>721.-Enxeñeiro agrónomo, enxeñeiro técnico agrícola ou funcionarios antiga escala de axentes de extensión agraria ou antiga escala de axentes de economía doméstica (R.I).</p>
<p>722.-Titulación enxeñería técnica agrícola ou pertencer ó corpo de inspectores de calidade do Ministerio de Agricultura, Pesca e Alimentación (R.I.).</p>
<p>723.-Enxeñeiro agrónomo, enxeñeiro técnico agrícola ou funcionario antiga escala de axente de extensión agraria (R.I.).</p>
<p>979.-Experiencia en xestión da P.A.C.</p>
<p>980.-Experiencia en intervención e regulación de mercados.</p>
<p>981.-Experiencia en inspección de axudas P.A.C. e intervención e regulación de mercados.</p>
<p>984.-Experiencia en xestión de fondos FEOGA (R.I.).</p>
<p>6680</p>

