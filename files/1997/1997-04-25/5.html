---
date: '1997-04-25'
id: 5AF2
page: 3
number: 79
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 19 de febreiro de 1997, da Delegación Provincial de Lugo, pola
  que se dispón a inscrición no rexistro e publicación, no Diario Oficial de
  Galicia, do acordo asinado pola comisión deliberadora do convenio colectivo de
  ámbito provincial para o sector do comercio de materiais da construcción e
  saneamento.
range: Resolución
url: 'https://www.xunta.gal/dog/Publicados/1997/19970425/Anuncio5AF2_gl.html'
---
<p>Visto o texto do acordo asinado o día 24-1-1997 pola comisión deliberadora do convenio colectivo para o sector do comercio de materiais da construcción e saneamento (código 2700175) da provincia de Lugo, integrada pola representación da Asociación de Empresarios de la Construcción e das centrais sindicais UGT, CC.OO., USO e CIG, mediante o que se procede á adaptación do convenio provincial ó acordo sectorial nacional do 6-11-1996 (BOE nº 281, do 21-11-1996), sobre antigüidade na construcción para o ano 1996, e de conformidade co disposto no artigo 90 apartados 2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remitirlle o texto do citado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 19 de febreiro de 1997.</p>
<p>Manuel Bande Díaz</p>
<p>Delegado provincial de Lugo</p>
<p>Asociación Provincial de Empresarios</p>
<p>de la Construcción</p>
<p>Asistentes e representantes APEC.</p>
<p>-Convenio de comercio de materiais da construcción e saneamento.</p>
<p>Hipólito Trinidad Losada.</p>
<p>Ricardo Castro López.</p>
<p>José Antonio Tosar López.</p>
<p>Juan Manuel González-Zaera Glez.</p>
<p>Antonio Rodríguez Suárez.</p>
<p>José Juan Meijide Calvo.</p>
<p>-Por UXT 33,33 % de representación.</p>
<p>Adolfo Mosteirón Turia.</p>
<p>Alfonso García Capón.</p>
<p>-Por CCOO 41,70 % de representación.</p>
<p>Ángel Barreiro Pérez.</p>
<p>Jesús Varela Lodeiro.</p>
<p>-Por USO 16,7 % de representación.</p>
<p>María del Carmen Arias Río.</p>
<p>-Por CIG 8,3 % de representación.</p>
<p>Iñaki García Gómez.</p>
<p>En Lugo, 24 de xaneiro de 1997, reúnense os integrantes da comisión deliberadora do convenio de materiais da construcción e saneamento, relacionados á marxe, co obxecto de proceder á adaptación do convenio provincial ó acordo sectorial nacional do 6-11-1996 (BOE 281, do 21-11-1996) sobre antigüidade na construcción.</p>
<p>Unha vez aberto o acto e logo de deliberación, adóptanse os seguintes acordos:</p>
<p>Primeiro.-Declarar constituída a comisión deliberadora do convenio de comercio de materiais da construcción e saneamento de referencia, conforme a composición que se detalla á marxe.</p>
<p>Segundo.-Que, no cumprimento do acordo nacional sectorial en materia de antigüidade, se lles aboen ós traballadores as seguintes cantidades como compensación pola conxelación da antigüidade.</p>
<p>1. Unha paga de 10.000 pesetas como compensación polo ano 1996 xa vencido, que se aboará en proporción ó tempo efectivamente traballado e en concepto de adición ó plus de asistencia.</p>
<p>2. Unha paga de 10.000 pesetas correspondente ó ano 1997, que se aboará con efectos do 1-1-1997 en pagamentos mensuais de 909 pesetas, como adición ó plus de asistencia en razón do tempo de traballo efectivo.</p>
<p>3. Con independencia do exposto, para determina-la cantidade que hai que aboar baixo o concepto antigüidade consolidada o 21-11-1996, data de publicación do ASN, ós traballadores que xa viñeron percibindo complemento de antigüidade adicionarase a este a parte proporcional que lle corresponda ó cuadrienio en curso de xeración, tomándose a fracción de ano, se excede de seis meses, como ano completo e refugándose noutro caso.</p>
<p>Terceiro.-A paga correspondente ó ano 1996 xa vencido aboarase no prazo dun mes a partir da publicación no DOG deste acordo.</p>
<p>Cuarto.-Actualizar, coas modificacións oportunas, o concepto de antigüidade no convenio de comercio de materiais de construcción.</p>
<p>Quinto.-Considerar derrogado con efectos da data de publicación do ASN (21-11-1996) o artigo 20 do convenio en materia de antigüidade.</p>
<p>E, en proba de conformidade, asinan as partes a presente acta por sextuplicado exemplar, que se trasladará á Delegación da Consellería de Xustiza, Interior e Relacións Laborais para a súa publicación no DOG.</p>
<p>Táboa de retribucións do convenio de comercio de materiais de contrucción e saneamento o 31-1-1996</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Niveis</td><td>Salario base
mensual</td><td>Plus Asist.Prod. e
Punt. mensual</td><td>Plus extra salarial
mensual</td><td>Total
mensual</td><td>Vacacións
anuais</td><td>Gratificacións</td><td>Total anual</td><td>Antigüedade mes: de vencemento durante vixencia
cuadrienio</td></tr>
<tr><td></td></tr>
<tr><td>Xullo</td><td>Nadal</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>II a IV</td><td>81.630</td><td>29.120</td><td>11.433</td><td>122.183</td><td>112.787</td><td>112.787</td><td>112.787</td><td>1.682.374</td><td>3.429</td></tr>
<tr><td></td></tr>
<tr><td>Encargado xeral establecemento</td><td>V</td><td>75.698</td><td>27.954</td><td>10.786</td><td>114.438</td><td>106.336</td><td>106.336</td><td>106.336</td><td>1.577.826</td><td>3.040</td></tr>
<tr><td></td></tr>
<tr><td>Of. Admtvo. primeira e outros</td><td>VI</td><td>73.708</td><td>23.128</td><td>8.649</td><td>105.485</td><td>104.455</td><td>104.455</td><td>104.455</td><td>1.473.700</td><td>2.687</td></tr>
<tr><td></td></tr>
<tr><td>Capataz e outros</td><td>VII</td><td>73.708</td><td>18.657</td><td>8.097</td><td>100.462</td><td>100.698</td><td>100.698</td><td>100.698</td><td>1.407.176</td><td>2.687</td></tr>
<tr><td></td></tr>
<tr><td>Oficial primeira e outros</td><td>VIII</td><td>73.708</td><td>17.428</td><td>7.902</td><td>99.038</td><td>100.218</td><td>100.218</td><td>100.218</td><td>1.390.072</td><td>2.687</td></tr>
<tr><td></td></tr>
<tr><td>Oficial segunda e outros</td><td>IX</td><td>73.708</td><td>8.811</td><td>6.867</td><td>89.386</td><td>96.857</td><td>96.857</td><td>96.857</td><td>1.273.817</td><td>2.687</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Niveis</td><td>Salario base
mensual</td><td>Plus Asist.Prod. e
Punt. mensual</td><td>Plus extra salarial
mensual</td><td>Total
mensual</td><td>Vacacións
anuais</td><td>Gratificacións</td><td>Total anual</td><td>Antigüedade mes: de vencemento durante vixencia
cuadrienio</td></tr>
<tr><td></td></tr>
<tr><td>Xullo</td><td>Nadal</td></tr>
<tr><td></td></tr>
</tbody></table>
<table><tbody><tr><td>Axudante e outros</td><td>X</td><td>73.708</td><td>7.484</td><td>6.736</td><td>87.928</td><td>96.341</td><td>96.341</td><td>96.341</td><td>1.256.231</td><td>2.687</td></tr>
<tr><td></td></tr>
<tr><td>Peón especialista e outros</td><td>XI</td><td>73.708</td><td>7.955</td><td>6.673</td><td>87.476</td><td>96.188</td><td>96.188</td><td>96.188</td><td>1.250.800</td><td>2.687</td></tr>
<tr><td></td></tr>
<tr><td>Peón ordinario e outros</td><td>XII</td><td>73.655</td><td>2.140</td><td>5.991</td><td>81.786</td><td>94.255</td><td>94.255</td><td>94.255</td><td>1.182.411</td><td>2.687</td></tr>
<tr><td></td></tr></tbody></table>
<p>A partir do 1-1-1997 ó plus de asistencia adicionaránselle 909 ptas. mensuais. A cantidade resultante servirá de base para os incrementos que sobre o plus se poidan pactar no vindeiro convenio, e aboaranse con efecto retroactivo en proporción ó tempo traballado.</p>
<p>97-2513</p>

