---
date: '1997-04-25'
id: 5AF6
page: 3
number: 79
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 19 de febreiro de 1997, da Delegación Provincial de Lugo, pola
  que se dispón a inscrición no rexistro e publicación, no Diario Oficial de
  Galicia, da revisión do convenio colectivo de ámbito provincial para o sector
  de edificación e obras públicas.
range: Resolución
url: 'https://www.xunta.gal/dog/Publicados/1997/19970425/Anuncio5AF6_gl.html'
---
<p>Visto o texto do acordo asinado o día 24-1-1997, pola comisión deliberadora do convenio colectivo para o sector de edificación e obras públicas (código 2700255), da provincia de Lugo, integrada pola representación da Asociación de Empresarios de la Construcción e das centrais sindicais UGT, CC.OO., USO e CIG, mediante o que se procede á adaptación do convenio provincial ó acordo sectorial nacional do 6-11-1996 (BOE 281, do 21-11-1996) sobre antigüidade na construcción para o ano 1996, e de conformidade co disposto no artigo 90, apartados 2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación así como o seu depósito.</p>
<p>Segundo.-Remitirlle o texto do citado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 19 de febreiro de 1997.</p>
<p>Manuel Bande Díaz</p>
<p>Delegado provincial de Lugo</p>
<p>Asociación Provincial de Empresarios</p>
<p>de la Construcción</p>
<p>Asistentes e representantes APEC.</p>
<p>-Convenio de edificación e OP.</p>
<p>Hipólito Trinidad Losada.</p>
<p>Ricardo Castro López.</p>
<p>José Antonio Tosar López.</p>
<p>Juan Manuel González-Zaera Glez.</p>
<p>Antonio Rodríguez Suárez.</p>
<p>José Juan Meijide Calvo.</p>
<p>-Por UGT, 37,20% de representación.</p>
<p>Adolfo Mosteirón Turia.</p>
<p>Alfonso García Capón.</p>
<p>-Por CC.OO., 29,7% de representación.</p>
<p>Ángel Barreiro Pérez.</p>
<p>Jesús Varela Lodeiro.</p>
<p>-Por USO, 10,5% de representación.</p>
<p>María del Carmen Arias Río.</p>
<p>-Por CIG, 17,6% de representación.</p>
<p>Iñaki García Gómez.</p>
<p>En Lugo, 24 de xaneiro de 1997, reúnense os integrantes da comisión deliberadora do convenio de edificación e obras públicas, relacionados á marxe, co obxecto de proceder á adaptación do convenio provincial ó acordo sectorial nacional do 6-11-1996 (BOE 281, do 21-11-1996), sobre antigüidade na construcción.</p>
<p>Unha vez aberto o acto e logo de deliberación, adóptanse os seguintes acordos:</p>
<p>Primeiro.-Declarar constituída a comisión deliberadora do convenio de edificación e obras públicas de referencia, conforme a disposición que se detalla á marxe.</p>
<p>Segundo.-Que, en cumprimento do acordo nacional sectorial en materia de antigüidade, se lles aboen ós traballadores as seguintes cantidades como compensación pola conxelación da antigüidade.</p>
<p>1. Unha paga de 10.000 pesetas como compensación polo ano 1996 xa vencido, que se aboará en proporción ó tempo efectivamente traballado e en concepto de adición ó plus de asistencia.</p>
<p>2. Unha paga de 10.000 pesetas correspondente ó ano 1997, que se aboará con efectos do 1-1-1997</p>
<p>en pagamentos mensuais de 909 pesetas, como adición ó plus de asistencia en razón ó tempo de traballo efectivo.</p>
<p>3. Con independencia do exposto, para determina-la cantidade que se debe aboar baixo o concepto de antigüidade consolidada o 21-11-1996, data de publicación do ASN, ós traballadores que xa viñeron percibindo complemento de antigüidade, sumaráselle a parte proporcional que corresponda ó bienio ou quinquenio en curso de xeración, tomándose a fracción do ano, se excede de seis meses, como ano completo e rexeitándose noutro caso.</p>
<p>Terceiro.-A paga correspondente ó ano 1996 xa vencido aboarase no prazo dun mes a partir da publicación no DOG deste acordo.</p>
<p>Cuarto.-Considerar derrogado con efectos da data de publicación do ASN (21-11-1996) o artigo 23 do convenio provincial.</p>
<p>E, en proba de conformidade, asinan as partes a presente acta por sextuplicado exemplar, que se trasladará á Delegación da Consellería de Xustiza, Interior e Relacións Laborais para a súa publicación no DOG.</p>
<p>Táboa de retribucións do convenio de edificación e obras públicas o 31-1-1996</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Niveis</td><td>Salario base
mensual</td><td>Plus Asist.Prod. e
Punt. mensual</td><td>Plus extra salarial
mensual</td><td>Total
mensual</td><td>Vacacións
anuais</td><td>Gratificacións</td><td>Total anual</td><td>Antigüedade mes: de
vencemento durante vixencia</td></tr>
<tr><td></td></tr>
<tr><td></td></tr>
<tr><td>Xullo</td><td>Nadal</td><td>Bienio</td><td>Quinquenio</td></tr>
<tr><td></td></tr>
</tbody></table>
<table><tbody><tr><td>Titulado superior
e outros</td><td>II a VI</td><td>76.959</td><td>20.270</td><td>13.846</td><td>111.075</td><td>109.469</td><td>109.469</td><td>109.469</td><td>1.550.232</td><td>3.020</td><td>4.191</td></tr>
<tr><td></td></tr>
<tr><td>Capataz e outros</td><td>VII</td><td>76.355</td><td>19.261</td><td>13.639</td><td>109.255</td><td>108.424</td><td>108.424</td><td>108.424</td><td>1.527.077</td><td>2.947</td><td>4.156</td></tr>
<tr><td></td></tr>
<tr><td>Oficial primeira e outros</td><td>VIII</td><td>75.112</td><td>17.750</td><td>13.283</td><td>106.145</td><td>106.525</td><td>106.525</td><td>106.525</td><td>1.487.170</td><td>2.947</td><td>4.084</td></tr>
<tr><td></td></tr>
<tr><td>Oficial segunda e outros</td><td>IX</td><td>74.469</td><td>16.564</td><td>13.076</td><td>104.109</td><td>105.404</td><td>105.404</td><td>105.404</td><td>1.461.411</td><td>2.912</td><td>4.049</td></tr>
<tr><td></td></tr>
<tr><td>Axudante e outros</td><td>X</td><td>73.829</td><td>14.785</td><td>12.750</td><td>101.364</td><td>104.017</td><td>104.017</td><td>104.017</td><td>1.427.055</td><td>2.878</td><td>4.013</td></tr>
<tr><td></td></tr>
<tr><td>Peón especialista</td><td>XI</td><td>73.224</td><td>13.777</td><td>12.543</td><td>99.544</td><td>102.972</td><td>102.972</td><td>102.972</td><td>1.403.900</td><td>2.878</td><td>4.013</td></tr>
<tr><td></td></tr>
<tr><td>Peón ordinario</td><td>XII</td><td>72.441</td><td>12.781</td><td>12.334</td><td>97.556</td><td>101.764</td><td>101.764</td><td>101.764</td><td>1.378.408</td><td>2.884</td><td>3.978</td></tr>
<tr><td></td></tr></tbody></table>
<p>A partir do 1-1-1997 ó plus de asistencia adicionaránselle 909 ptas. mensuais. A cantidade resultante servirá de base para os incrementos que sobre o plus se poidan pactar no vindeiro convenio, e aboaranse con efecto retroactivo en proporción ó tempo traballado.</p>
<p>2900</p>

