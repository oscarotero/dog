---
date: '1997-02-25'
id: EF92
page: 1
number: 38
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 26 de novembro de 1996 pola que se lle outorga a Juan Manuel Toba
  Insua e Mª Oliva Castro Pérez, permiso de actividade para unha cetaria de
  crustáceos, sita en Portocubelo, Lira, Carnota (A Coruña).
range: Orde
url: 'https://www.xunta.gal/dog/Publicados/1997/19970225/AnuncioEF92_gl.html'
---
<p>Visto o expediente iniciado por instancia de Juan Manuel Toba Insua e María Oliva Castro Pérez, con DNI 32.757.230-D e 33.269.614-E, respectivamente, con domicilio en Lira, Carnota (A Coruña), que con data do 22-7-1994 solicitaron o pertinente permiso de actividade para a instalación do seguinte establecemento:</p>
<p>-Establecemento auxiliar de acuicultura: cetaria.</p>
<p>-Especies: crustáceos.</p>
<p>-Situación: Portocubelo, Lira, Carnota (A Coruña).</p>
<p>-Superficie de dominio privado: 17,26 m.</p>
<p>* Superficie de estabulación:</p>
<p>Tres (3) piscinas: 2,28 m+3,17 m + 1,89 m = 7,34 m.</p>
<p>* Superfice resto dependencias: 9,92 m.</p>
<p>-Superficie dominio público: non precisa, xa que se alimentará de auga de mar, transportada por medio de camión cisterna, e funcionará en circuíto pechado.</p>
<p>Procedeuse á súa tramitación de acordo coa Lei 6/1993, do 11 de maio, de pesca de Galicia.</p>
<p>Tendo en conta os informes que constan no expediente, así como o proposto pola Dirección Xeral de Marisqueo e Acuicultura, logo do informe do Servicio Técnico-Xurídico, esta consellería acorda acceder ó solicitado e outorgar a Manuel Toba Insua e María Oliva Castro Pérez, permiso de actividade para a posta en funcionamento e explotación dunha cetaria para o mantemento de crustáceos, sita en Portocubelo, Lira, Carnota (A Coruña), baixo as seguintes condicións:</p>
<p>Primeira.-O permiso de actividade outorgase por un prazo de DEZ (10) ANOS, contados a partir da publicación da presente orde no DOG, que poderá ser prorrogada discrecionalmente, a petición dos interesados antes de sesenta (60) días do seu vencemento, por prazo de igual duración ata un total de trinta (30) anos.</p>
<p>Segunda.-A localización e as obras da instalación do establecemento axustaranse ós planos e proxecto presentados. As obras das instalacións da cetaria deberán rematarse no prazo máximo de dous (2) anos.</p>
<p>Ó remate das obras deberá comunicarse á Delegación Territorial da Coruña, para efectos de practica-la correspondente inspección delas, da que se emitirá o correspondente informe.</p>
<p>Terceira.-Os titulares contraen a obriga de manter en bo estado as instalacións e estas non poderán alugarse nin ser destinadas a usos distintos dos propios deste tipo de establecemento. Baixo ningún concepto poderanse modifica-las instalacións sen permiso expreso da consellería.</p>
<p>Cuarta.-O permiso de actividade ó que se refire este outorgamento extinguirase polo incumprimento dalgunhas das condicións desta orde e nos casos previstos no artigo 72, da Lei 6/1993, do 11 de maio, de pesca de Galicia.</p>
<p>Quinta.-Os titulares quedan obrigados ó cumprimento do disposto na Lei 6/1993, de pesca de Galicia, citada, así como no Real decreto 1437/1992, do 27 de novembro, polo que se fixan as normas sanitarias aplicables á producción e comercialización dos productos pesqueiros e da acuicultura (BOE nº 11 do 13.01.93) e demais concordantes que lle sexan de aplicación. Igualmente, queda obrigado ó cumprimento das disposicións en vigor relativas en materia laboral e de protección das industrias, e cantas disposicións se dicten sobre esta materia.</p>
<p>Sexta.-O outorgamento desta actividade non exime os seus titulares da obtención das licencias, permisos e autorizacións legalmente procedentes.</p>
<p>Sétima.-Os titulares xustificarán o pago á Facenda pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó dito imposto, feita pola delegación de Facenda ou oficina liquidadora correspondente.</p>
<p>Contra esta resolución, que esgota a vía administrativa, poderase interpoñer recurso contencioso administrativo na forma e prazo previstos no artigo 57 e seguintes da Lei reguladora da xurisdicción contencioso-administrativa do 27 de decembro de 1956.</p>
<p>Santiago de Compostela, 26 de novembro de 1996.</p>
<p>Juan Caamaño Cebreiro</p>
<p>Conselleiro de Pesca, Marisqueo e Acuicultura</p>
<p>1328</p>

