---
date: '1997-02-25'
id: EF1A
page: 1
number: 38
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 7 de febreiro de 1997 pola que se declara de interese galego a
  Fundación Regino Giráldez Boo y Mª Carmen Groba Varela e se inscribe no
  rexistro de fundacións deste protectorado.
range: Orde
url: 'https://www.xunta.gal/dog/Publicados/1997/19970225/AnuncioEF1A_gl.html'
---
<p>Visto o expediente tramitado a instancia da Fundación Regino Giráldez Boo y Mª Carmen Groba Varela para a súa declaración de interese galego e a conseguinte inscrición no Rexistro de Fundacións da Xunta de Galicia.</p>
<p>Resultando que a Consellería da Presidencia e Administración Pública, por Orde do 25 de novembro de 1996 (DOG nº 246, do 18 de decembro de 1996), clasificou como benéfico-docente a citada fundación e adscribiuna á Consellería de Educación e Ordenación Universitaria.</p>
<p>Vista a Lei 7/83, de 22 de xuño, de réxime das fundacións de interese galego, modificada pola Lei</p>
<p>11/91, do 8 de novembro, de reforma da Lei 7/83; así como, o Regulamento de organización e funcionamento do Protectorado das Fundacións de Interese Galego, aprobado polo Decreto 248/1992, do 18 de xuño, e demáis disposicións de xeral e pertinente aplicación, e máis concretamente as normas básicas contidas na Lei 30/1994, do 24 de novembro, de fundación e de incentivos fiscais á participación privada en actividades de interese xeral.</p>
<p>Considerando que a correspondente escritura fundacional e de aprobación dos estatutos son conformes co establecido nos artigos 5, 6 e 7 da Lei 7/83, de 22 de xuño, (DOG nº 89, do 20 de xullo de 1983), e coas demais disposicións aplicables.</p>
<p>Considerando que os fins e demais elementos organizativos da Fundación Regino Giráldez Boo y Mª Carmen Groba Varela cumpren os requisitos e condicións sinalados nos artigos 1 e 13 da citada Lei 11/1991, (DOG nº 219, do 12 de novembro de 1991), para a súa declaración de interese galego; así como, coas condicións básicas determinadas na devandita Lei 30/1994.</p>
<p>Considerando que as persoas lexitimadas para iso promoveran o presente expediente, e que na súa tramitación se cumpriron os requisitos legais e regulamentarios esixidos tanto pola lexislación autonómica en materia de fundacións de interese galego, coma polas normas básicas establecidas na Lei 30/1994.</p>
<p>Esta consellería, consonte o disposto no artigo 32.3 do devandito regulamento, logo do informe da Asesoría Xurídica deste departamento,</p>
<p>RESOLVE:</p>
<p>Primeiro.-Declarar de interese galego a Fundación Regino Giráldez Boo y Mª Carmen Groba Varela, coa conseguinte aprobación dos estatutos de seu e dos demais aspectos recollidos na orde de clasificación publicada no DOG do 27 de marzo de 1996.</p>
<p>Segundo.-Ordena-la súa inscrición no Rexistro Auxiliar de Fundacións deste protectorado, logo da publicación desta orde no Diario Oficial de Galicia; tendo esta publicación e inscrición o carácter constitutivo que determinan os artigos 33.3 do Decreto 248/1992 e o 8 da Lei 7/83, así como o artigo 3 da referida Lei 30/1994.</p>
<p>Santiago de Compostela, 7 de febreiro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>1174</p>

