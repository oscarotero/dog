---
date: '1997-02-25'
id: EF82
page: 1
number: 38
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 10 de febreiro de 1997, da Secretaría Xeral da Consellería de
  Agricultura, Gandería e Montes, pola que se convoca concurso aberto para a
  contratación do arrendamento de 155 vehículos todo terreo (0705) e de 93
  vehículos todo terreo (0706) polo Servicio de Defensa contra Incendios
  Forestais nos anos 1997 e 1998.
range: Resolución
url: 'https://www.xunta.gal/dog/Publicados/1997/19970225/AnuncioEF82_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso aberto:</p>
<p>Obxecto: contratación dos arrendamentos que figuran en relación adxunta, de acordo cos proxectos e pregos aprobados para eles. O orzamento, prazo de entrega e o prazo de execución serán os que, así mesmo, se sinalan na relación.</p>
<p>Fianza provisional: 2% do orzamento de licitación do lote ou lotes ofertados.</p>
<p>Fianza definitiva: 4% do orzamento de licitación do lote ou lotes adxudicados.</p>
<p>Exposición do proxecto e pregos: o proxecto, así como o prego de cláusulas administrativas particulares, estarán a disposición dos licitadores para o seu exame durante o prazo de presentación de proposicións, os días e horas hábiles de oficina, na Dirección Xeral de Montes e de Medio Ambiente Natural da Consellería de Agricultura, Gandería e Montes (San Lázaro, s/n, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposición serán entregadas no Rexistro Xeral da Consellería de Agricultura, Gandería e Montes ou en calquera das vías admitidas polo artígo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 31 de marzo de 1997.</p>
<p>A apertura de proposicións terá lugar en acto público ás 13 horas do día 4 de abril de 1997, na sala B de reunións da Consellería de Presidencia e Administración Pública, sita no semisoto do edificio central de San Caetano, Santiago de Compostela.</p>
<p>Gastos de publicación: serán por conta dos adxudicatarios.</p>
<p>1. Arrendamento de 155 vehículos todo terreo para o transporte de persoal do S.D.C.I.F. nos anos 1997 e 1998 (0705).</p>
<p>Os automóbiles serán novos e en perfecto estado, e coas características que se especifican no prego de prescricións técnicas.</p>
<p>As ofertas presentaranse por un lote, por varios lotes ou pola totalidade dos lotes, axustándose ás condicións técnicas indicadas no apartado 1.4 do prego de prescricións técnicas, sen supera-los topes máximos establecidos no apartado 2 do mesmo prego, para cada vehículo.</p>
<p>Os lotes ós que poderán ofertar son:</p>
<p>Lote 1: provincia da Coruña: 35 automóbiles.</p>
<p>Lote 2: provincia de Lugo: 50 automóbiles.</p>
<p>Lote 3: provincia de Ourense: 45 automóbiles.</p>
<p>Lote 4: provincia de Pontevedra: 25 automóbiles.</p>
<p>Orzamento: douscentos sesenta millóns catrocentas mil pesetas (260.400.000 ptas.).</p>
<p>Prazo de entrega: o que figura no prego de cláusulas administrativas particulares: trinta días naturais contados a partir da sinatura do contrato.</p>
<p>Prazo de execución: 24 meses.</p>
<p>Arrendamento de 93 vehículos todo terreo para o transporte de persoal do S.D.C.I.F. nos anos 1997 e 1998 (0706).</p>
<p>Os automóbiles estarán en perfecto estado, e coas características que se especifican no prego de prescricións técnicas. Debido ás variacións de persoal ó longo do ano establécense dous tipos de coche segundo a duración anual do alugueiro:</p>
<p>Tipo C: 10 meses/ano (de febreiro a novembro).</p>
<p>Tipo C: 7 meses/ano (de marzo-abril a setembro-outubro dependendo das condicións meteorolóxicas)</p>
<p>As ofertas presentaranse por un lote, por varios lotes ou pola totalidade dos lotes, axustándose ás condicións técnicas indicadas no apartado 1.5 do prego de prescricións técnicas, sen supera-los topes</p>
<p>máximos establecidos no apartado 2 do mesmo prego, para cada vehículo.</p>
<p>Os lotes ós que poderán ofertar son:</p>
<p>Lote 1: provincia da Coruña: 21 automóbiles: 14 tipo c e 7 tipo c</p>
<p>Lote 2: provincia de Lugo: 30 automóbiles: 20 tipo c e 10 tipo c</p>
<p>Lote 3: provincia de Ourense: 27 automóbiles: 18 tipo c e 9 tipo c</p>
<p>Lote 4: provincia de Pontevedra: 15 automóbiles: 10 tipo c e 5 tipo c</p>
<p>Orzamento: cento cincuenta e cinco millóns de pesetas (155.000.000 de ptas.).</p>
<p>Prazo de entrega: o que figura no prego de cláusulas administrativas particulares: vinte días naturais contados a partir da sinatura do contrato.</p>
<p>Prazo de execución:</p>
<p>62 vehículos (Tipo C): 10 meses prorrogables.</p>
<p>31 vehículos (TIPO C): 7 meses prorrogables.</p>
<p>Santiago de Compostela, 10 de febreiro de 1997.</p>
<p>P.D. (Orde 13-12-1993, DOG nº 239, 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>1080</p>

