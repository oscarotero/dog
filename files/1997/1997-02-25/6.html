---
date: '1997-02-25'
id: EF26
page: 1
number: 38
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de febreiro de 1997 pola que se convoca un curso de protocolo
  administrativo.
range: Resolución
url: 'https://www.xunta.gal/dog/Publicados/1997/19970225/AnuncioEF26_gl.html'
---
<p>Dentro do programa de actividades da EGAP para 1997, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso de protocolo administrativo, de acordo coas seguintes bases:</p>
<p>1. Obxectivos.</p>
<p>Instruí-lo persoal asistente, desde un punto de vista teórico e práctico, nas normas xerais sobre protocolo administrativo.</p>
<p>2. Destinatarios.</p>
<p>Funcionarios e persoal laboral de calquera das administracións públicas galegas, integrados nos grupos A, B, C e D ou nos grupos I, II, III e IV.</p>
<p>3. Solicitudes.</p>
<p>Os interesados que aspiren a participar no curso programado deberán solicitalo no modelo oficial que figura ó final da convocatoria, cuberto en tódolos epígrafes, xuntando, en todo caso, resgardo do ingreso segundo o establecido na base 5ª. Na solicitude faranse consta-los seguintes datos:</p>
<p>a) Descrición do posto de traballo actualmente desempeñado, segundo o modelo que figura ó final da convocatoria.</p>
<p>b) Conformidade da entidade na que presta servicios.</p>
<p>Cando o solicite máis dun interesado dunha mesma entidade ou organismo, deberá especificarse, en documento anexo expedido polo xefe do persoal, a orde de preferencia.</p>
<p>A solicitude de incorporación ó curso supón a aceptación expresa das presentes bases e das normas e procedementos polos que se rexe.</p>
<p>A falsidade ou ocultación de datos será motivo de exclusión automática.</p>
<p>4. Tramitación de solicitudes.</p>
<p>As solicitudes irán dirixidas ó director da EGAP e presentaranse no rexistro da Escola Galega de Administración Pública, polígono das Fontiñas, r/ de Madrid, 2-4, 15707 Santiago de Compostela, ou nas dependencias que se sinalan no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5. Dereitos de inscrición.</p>
<p>Os dereitos de inscrición fíxanse en 20.000 pesetas para o persoal funcionario ou laboral das administracións públicas galegas, sempre que a función primordial do interesado no seu posto de traballo consista en tarefas protocolarias. Este punto deberá acreditarse necesariamente mediante certificado expedido polo correspondente xefe de persoal e unirase á respectiva solicitude, xuntamente cos documentos recollidos no nº. 3 destas bases.</p>
<p>Nos restantes casos os dereitos de inscrición fíxanse en 25.000 pesetas.</p>
<p>O aboamento efectuarase mediante cheque nominativo ou transferencia á conta corrente da EGAP de Caixa Galicia na oficina de organismos de Santiago de Compostela, conta restrinxida nº 2091-0388-3110000520.</p>
<p>De non resultar seleccionado, o importe ingresado reintegraráselle ó interesado nos 10 días seguintes á data de comezo do curso.</p>
<p>6. Prazo de presentación das solicitudes.</p>
<p>O prazo de presentación das solicitudes rematará o día 19 de marzo de 1997.</p>
<p>7. Selección.</p>
<p>As solicitudes que reúnan os requisitos das bases 3 e 5 serán seleccionadas segundo os seguintes criterios, e por esta orde:</p>
<p>1.-Que exista unha relación directa entre as tarefas que realiza o solicitante no desempeño do seu posto de traballo e a materia deste curso.</p>
<p>Esta circunstancia acreditarase mediante certificación do secretario xeral da consellería ou secretario da delegación provincial na que preste servicio o solicitante, e se fose persoal da Administración local galega este documento terá que expedilo o secretario xeral do respectivo concello ou deputación.</p>
<p>2.-Ter realizado un menor número de cursos relacionados cos contidos temáticos do que se convoca nos últimos cinco anos.</p>
<p>3.-Menor número de cursos realizados en escolas e institutos de Administración pública.</p>
<p>4.-A antigüidade, entendendo como tal a data de ingreso en calquera Administración.</p>
<p>A admisión ó curso comunicaráselles directamente ós interesados.</p>
<p>8. Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento do curso, así como a de cancelalo se o escaso número de solicitudes non xustificase a súa realización.</p>
<p>9. Duración.</p>
<p>20 horas lectivas.</p>
<p>10. Lugar e datas de impartición.</p>
<p>a) Lugar: Santiago de Compostela, sede da EGAP, rúa de Madrid, 2-4, polígono das Fontiñas.</p>
<p>b) Datas: Os días 7, 8, 9, 10, 11, 14 e 15 de abril de 1997.</p>
<p>11. Horario de clases.</p>
<p>Desde as 17 ata as 20 horas.</p>
<p>12. Certificado de aproveitamento.</p>
<p>A obtención do certificado de aproveitamento queda supeditada ó cumprimento destes dous requisitos:</p>
<p>1º. Resolución dos casos prácticos expostos polo profesorado durante o desenvolvemento do curso.</p>
<p>2º. Asistencia regular ás clases que se impartan, sen que en ningún caso o número de faltas por este motivo sexa igual ou superior ó 15% das horas lectivas programadas.</p>
<p>13. Profesorado.</p>
<p>Estará formado por María Esther Regueiro Fernández e Nuria Picos Piñeiro, xefa e técnica superior, respectivamente, de protocolo da presidencia da Xunta de Galicia.</p>
<p>14. Contido.</p>
<p>Os temas que constitúen o programa deste curso son os seguintes:</p>
<p>Tema I: cerimonial e protocolo.</p>
<p>a) Evolución histórica.</p>
<p>-Orixe do protocolo oficial en España.</p>
<p>-Vixencia social e política.</p>
<p>b) Conceptos básicos para o estudio e exercicio do protocolo cerimonial.</p>
<p>Tema II: estructura xerárquica do Estado.</p>
<p>a) A Casa Real:</p>
<p>* R.D. 1368/1987, do 6 de novembro, sobre réxime de títulos, tratamentos e honores da Familia Real e dos rexentes.</p>
<p>-Da Coroa. O Rei. A Familia Real.</p>
<p>-Do Príncipe Herdeiro.</p>
<p>-Títulos e honores.</p>
<p>-Da Casa de Súa Maxestade El-Rei.</p>
<p>b) Niveis da Administración:</p>
<p>-Central: ordenación dos departamentos ministeriais.</p>
<p>-Autonómica: ordenación das comunidades autónomas. Especial referencia á Comunidade Autónoma galega.</p>
<p>-Local.</p>
<p>Tema III: ordenamento vixente do protocolo oficial.</p>
<p>-Análise do R.D. 2099/1983, do 4 de agosto, de ordenamento xeral de precedencias no Estado: a súa aplicación.</p>
<p>-Ordenamento protocolario dos actos para desenvolver nunha Comunidade Autónoma.</p>
<p>-Técnicas para a ordenación de autoridades: presidencias e precedencias.</p>
<p>-Técnicas para a organización de actos e cerimonias.</p>
<p>Tema IV: clasificación dos actos.</p>
<p>a) Actos públicos oficiais:</p>
<p>-De carácter xeral.</p>
<p>-De carácter especial.</p>
<p>b) Actos públicos non oficiais:</p>
<p>-Organizados por institucións ou por empresas.</p>
<p>-De carácter privado.</p>
<p>Tema V: tipos de actos.</p>
<p>-Fórmula de xuramento no acto de toma de posesión de altos cargos e funcionarios públicos.</p>
<p>-Recepcións.</p>
<p>-Visitas oficiais.</p>
<p>-Asinamento no Libro de Ouro.</p>
<p>-Actos inaugurais.</p>
<p>-Colocación da primeira pedra.</p>
<p>-Vodas nas casas dos concellos.</p>
<p>-Actos fúnebres.</p>
<p>-Asinamento dun convenio.</p>
<p>-Orde do acto.</p>
<p>Tema VI: ámbitos específicos do protocolo.</p>
<p>-Honores castrenses: R.D. 834/1984, do 11 de abril, polo que se aproba o Regulamento de honores militares.</p>
<p>-As autoridades eclesiásticas nos actos oficiais.</p>
<p>-O protocolo na universidade.</p>
<p>-O protocolo internacional.</p>
<p>Tema VII: regulamento e uso da bandeira.</p>
<p>-Lei 39/1981, do 28 de outubro, de regulamento do uso da bandeira nacional e doutras bandeiras e insignias.</p>
<p>Tema VIII: regulamento e uso dos tratamentos.</p>
<p>Tema IX: a linguaxe administrativa.</p>
<p>-Comunicación escrita.</p>
<p>-Redacción de cartas.</p>
<p>-Tarxetas de visita.</p>
<p>-O saúdo.</p>
<p>Tema X: a arte de invitar.</p>
<p>-Modelos de invitacións.</p>
<p>-A importancia das confirmacións.</p>
<p>Tema XI: etiqueta.</p>
<p>-Fixación da etiqueta.</p>
<p>-Uso correcto da roupa de etiqueta.</p>
<p>Tema XII: organización de banquetes.</p>
<p>-Ambientación do local.</p>
<p>-O aperitivo.</p>
<p>-O menú.</p>
<p>-Diversos tipos de mesas.</p>
<p>-Presidencias: anglosaxona e francesa.</p>
<p>-Sistemas de ordenación: en aspas e do reloxo.</p>
<p>-Os discursos.</p>
<p>Santiago de Compostela, 18 de febreiro de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>1140</p>

