---
date: '1997-07-11'
id: 8B8E
page: 6
number: 133
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de xuño de 1997, da Delegación Provincial da Coruña, de
  notificación do acordo de iniciación do procedemento sancionador de montes
  97/049MV.
range: Resolución
url: 'https://www.xunta.gal/dog/Publicados/1997/19970711/Anuncio8B8E_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-lo acordo de iniciación do procedemento sancionador que se instrúe, por infracción da Lei de montes, do 8 de xuño de 1957 (BOE nº 151), e ó seu Regulamento do 22 de febreiro de 1962, por non ser posible a súa notificación.</p>
<p>Noméase instructora do procedemento a Paloma Puente Sánchez, funcionaria desta delegación provincial, podendo promove-la súa recusación en calquera momento da tramitación do procedemento, se concorre algunha das circunstancias previstas no artigo 28 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>A resolución será acordada polo delegado provincial de Agricultura, Gandería e Montes.</p>
<p>O interesado disporá dun prazo de quince días, contados a partir do seguinte ó de publicación desta notificación, para que poida examina-lo expediente na Delegación Provincial desta consellería na Coruña, sita no edificio administrativo de servicios múltiples -Monelos- e para achegar, por escrito, cantas alegacións, documentos, informacións ou proposta de probas coide convenientes en defensa dos seus dereitos.</p>
<p>Conforme o establecido no artigo 13.2 do Regulamento para o exercicio da potestade sancionadora, do 4 de agosto de 1993, de non se efectuar alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario poralle fin ó expediente. Para efectualo deberá emprega-los impresos normalizados que lle serán facilitados nesta delegación provincial, sita no edificio administrativo de servicios múltiples -Monelos- A Coruña.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo R.D. 1398/1993, do 4 de agosto (BOE nº 189, do 9-8-1993).</p>
<p>A Coruña, 16 de xuño de 1997.</p>
<p>Rogelio Aramburu Núñez</p>
<p>Delegado provincial da Coruña</p>
<p>ANEXO</p>
<p>Procedemento sancionador número: 97/049MV.</p>
<p>Denunciado: García Villalongos, Francisco.</p>
<p>DNI: 14.953.156.</p>
<p>Último enderezo coñecido: r/ Cabo Santiago Gómez nº 8, 2º-H, A Coruña.</p>
<p>Feitos denunciados: ocupación dunha superficie de 93 m para colocar un repetidor de Airtel.</p>
<p>Preceptos:</p>
<p>Infrinxido: 410 do Regulamento de montes.</p>
<p>Sancionador: 410 Regulamento de montes.</p>
<p>Sanción: 186.000 ptas.</p>
<p>5203</p>

