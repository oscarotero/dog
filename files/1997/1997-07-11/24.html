---
date: '1997-07-11'
id: 8B8A
page: 6
number: 133
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 17 de xuño de 1997, da Dirección Xeral de Industria, pola que se
  lle concede a Fondo Formación a cualificación de entidade recoñecida para
  impartir cursos teórico-prácticos para a obtención de carnés profesionais de
  instalador autorizado de gas, para categorías IG-I, IG-II e IG-IV.
range: Resolución
url: 'https://www.xunta.gal/dog/Publicados/1997/19970711/Anuncio8B8A_gl.html'
---
<p>Vista a solicitude presentada por Félix Bedoya López en representación da empresa Fondo Formación e a documentación anexa, na que solicita que lle sexa concedida a cualificación de entidade recoñecida para impartir cursos de instaladores de gas grupo IG-I, IG-II e IG-IV.</p>
<p>Vista a Orde do 17 de decembro de 1985, pola que se aproban a instrucción sobre documentación e posta en servicio das instalacións receptoras de gas combustible e a instrucción sobre instaladores autorizados de gas a empresas instaladoras (BOE do 9-1-1986).</p>
<p>Ó considerar que se cumpriron os requisitos regulamentarios establecidos, esta Dirección Xeral de Industria,</p>
<p>RESOLVE:</p>
<p>Outorgarlle a Fondo Formación a cualificación de entidade recoñecida para imparti-los cursos de formación de instaladores de gas, de conformidade co establecido no capítulo III da Orde do 17 de decembro de 1985, en todo o territorio da Comunidade Autónoma de Galicia.</p>
<p>Para imparti-los cursos presentará perante a Delegación Provincial de Industria e Comercio da provincia correspondente, fotocopia da presente resolución, táboa de tarefas e programación de cursos previstos.</p>
<p>Para efectos estatísticos e de control presentará nas delegacións provinciais de Industria e Comercio onde exerza a súa actividade, unha memoria anual de actuacións e nesta dirección xeral un resumo delas na Comunidade Autónoma.</p>
<p>Esta autorización deberase renovar ós dous anos, para o que acreditará perante esta Dirección Xeral de Industria e Comercio o cumprimento dos requisitos esixidos na autorización inicial.</p>
<p>Santiago de Compostela, 17 de xuño de 1997.</p>
<p>Joaquín del Moral Crespo</p>
<p>Director xeral de Industria</p>
<p>5146</p>

