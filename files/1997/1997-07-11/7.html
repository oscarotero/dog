---
date: '1997-07-11'
id: 8B3A
page: 6
number: 133
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 2 de xullo de 1997 pola que se convocan unhas xornadas sobre a
  responsabilidade patrimonial das administracións públicas.
range: Resolución
url: 'https://www.xunta.gal/dog/Publicados/1997/19970711/Anuncio8B3A_gl.html'
---
<p>A Escola Galega de Administración Pública organiza, en colaboración co Colexio de Avogados da Coruña, unhas xornadas sobre a responsabilidade</p>
<p>patrimonial das administracións públicas, conforme as seguintes bases:</p>
<p>1. Obxectivos.</p>
<p>Acadar un mellor coñecemento sobre os principios determinantes da responsabilidade patrimonial dos entes públicos e as consecuencias dimanantes desta situación, como resultado do funcionamento normal ou anormal dos servicios públicos.</p>
<p>2. Contido.</p>
<p>Trataranse estes temas:</p>
<p>-A necesaria revisión do réxime da responsabilidade patrimonial das administracións públicas.</p>
<p>-Responsabilidade do Estado lexislador.</p>
<p>-A responsabilidade civil dos concesionarios e contratistas da Administración por danos causados a terceiros.</p>
<p>-A responsabilidade patrimonial da Administración no ámbito sanitario público.</p>
<p>-A responsabilidade subsidiaria das administracións públicas á luz do novo Código Penal.</p>
<p>3. Destinatarios.</p>
<p>Funcionarios da Administración de xustiza e da Administración estatal, autonómica e local; profesionais do dereito, docentes universitarios, xuristas e interesados en xeral.</p>
<p>4. Lugar e datas.</p>
<p>As xornadas convocadas terán lugar os días 22 e 23 de xullo no salón de actos do Colexio de Avogados da Coruña, Pazo de Xustiza, Praza de Galicia, s/n, na Coruña.</p>
<p>A citada actividade abrirase o martes, día 22 de xullo, e rematará o mércores día 23.</p>
<p>5. Inscrición.</p>
<p>-Prazo: remata o luns, día 21 de xullo de 1997.</p>
<p>-Lugar de presentación: no rexistro xeral da EGAP (polígono das Fontiñas, rúa de Madrid, 2-4, 15707 Santiago de Compostela). Tfno. 54 60 40. Telefax nº 54 63 37.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando, a partir do día 21</p>
<p>de xullo, por teléfono de 10.30 a 14.45 horas, ó seguinte número: (981) 54 62 39.</p>
<p>6. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente a estas e</p>
<p>expresarase neste documento a natureza da actividade e as datas da súa realización.</p>
<p>Santiago de Compostela, 2 de xullo de 1997.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>97-5194</p>

