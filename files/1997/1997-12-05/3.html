---
date: '1997-12-05'
id: FDCE
page: 11
number: 236
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 25 de novembro de 1997, conxunta das direccións xerais de
  Producción Agropecuaria e lndustrias Agroalimentarias da Consellería de
  Agricultura, Gandería e Montes e de Saúde Pública da Consellería de Sanidade e
  Servicios Sociais, pola que se covocan cursos de aplicadores/manipuladores de
  praguicidas.
range: Resolución
url: 'https://www.xunta.gal/dog/Publicados/1997/19971205/AnuncioFDCE_gl.html'
---
<p>A Orde do 30 de xullo de 1997, conxunta das consellerías de Agrícultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes productos, establece no seu artigo 9 a obrigatoriedade de que o organismo oficial responsable publique no Diario Oficial de Calicia a información correspondente a cada curso que vaia celebra-lo organismo ou centro docente correspondente.</p>
<p>En consecuencia, anúnciase a convocatoria de dous cursos de aplicadores/manipuladores de praguicidas que se celebrarán de acordo coas seguintes bases:</p>
<p>1. Denominación dos cursos:</p>
<p>1.1. Curso de aplicadores/manipuladores de productos fitosanitarios. Nivel básico.</p>
<p>1.2. Curso de aplicadores/manipuladores de praguicidas de uso ambiental e na industria alimentaria.</p>
<p>2. Datos dos organismos organizadores:</p>
<p>Os organismos organizadores serán:</p>
<p>2.1. 0 Servicio de Sanidade e Producción Vexetal para o curso especificado no apartado 1.1.</p>
<p>2.2. 0 Servicio de Saúde Escolar, Laboral e do Ocio para o curso especificado no apartado 2.2.</p>
<p>3. Obxectivos do curso:</p>
<p>Conseguir unha formación adecuada para o persoal dos establecentos e empresas que manipulen ou presten servicios de tratamentos con praguicidas fitosanitarios ou de uso ambiental e na industria alimentaria, co obxecto de que poidan obte-lo carné de manipulador destes productos que os capacite para exerceren a dita actividade en todo o territorio estatal.</p>
<p>4 Destinatarios:</p>
<p>-Destinatarios: aplicadores, persoal de establecementos e servicios praguicidas, agricultores e público en xeral.</p>
<p>-Nº de prazas: o número de alumnos que poderán participar será de 30 como máximo.</p>
<p>-Criterios de selección: o solicitante deberá ter idade laboral para poder traballar con praguicidas (maior de 18 anos).</p>
<p>Terán preferencia na selección os aplicadores ou manipuladores de empresas e establecementos recollidos na Orde do 8 de abril de 1996, conxunta da</p>
<p>Consellería de Agricultura, Gandería e Montes e da Consellería de Sanidade e Servicios Sociais, pola que se crea o Rexistro Oficial de Establecementos e Servicios Praguicidas.</p>
<p>5. Lugar de celebración:</p>
<p>As clases correspondentes a este curso levaranse a cabo en:</p>
<p>Denominación do centro: Escola de Capacitación Agraria.</p>
<p>Enderezo: Sergude. Municipio: Boqueixón.</p>
<p>Provincia: A Coruña. C.P.: 15881. Teléfono e fax: (981) 51 18 15.</p>
<p>Duración e horario: cada curso, que se vaia realizar entre o 15 e o 19 de decembro, terá unha duración de 23 horas lectivas, distribuídas da seguinte maneira:</p>
<p>Curso 1.1. (18 teóricas e 5 prácticas).</p>
<p>Curso 1.2. (14 teóricas e 9 prácticas).</p>
<p>O horario do curso será de 9 horas a 19.15 horas en xornadas de mañá e tarde.</p>
<p>6. Programa:</p>
<p>Os temarios que se impartirán son os que figuran no anexo II</p>
<p>7. Coordinadores técnicos do curso:</p>
<p>De acordo coa facultade conferida no artigo 10 da orde reguladora destes cursos, os coordinadores técnicos serán:</p>
<p>1.1. Fernando Coduras Orera. Cargo: xefe de Área de Defensa dos Vexetais,</p>
<p>1.2. Isolina Lago Rial. Cargo: técnico superior do servicio.</p>
<p>8. Solicitudes e inscrición:</p>
<p>As solicitudes de asistencia, de acorde cos modelos que figuran no anexo I, tramitaranse ás direccións xerais correspondentes.</p>
<p>A documentación sinalada anteriormente presentaranse nos rexistros xerais das consellerías de Agricultura Gandería e Montes ou de Sanidade e Servicios Sociais en horario de 9 a 14 horas, ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación será de 10 días naturais contados desde o seguinte ó da publicación da presente resolución.</p>
<p>-Documentación: o persoal que desexe participar neste curso deberá presentar cuberta a solicitude que figura como anexo I xunto cunha fotocopia do DNI e, se é o caso, certificación expedida polo establecemento ou servicio de praguicidas especificando o labor que desenvolve o solicitante neste.</p>
<p>-Admisión: a relación de solicitantes admitidos expoñerase no taboleiro de anuncios do organismo convocante do curso antes dos 2 días naturais contados a partir do prazo de finalización da inscrición.</p>
<p>9. Certificado de superación do curso:</p>
<p>É obrigatorio a asistencia a tódalas sesións do curso. Finalizado este, a entidade organizadora realizará</p>
<p>as probas pertinentes que avalen os coñecementos adquiridos polo alumno e, no caso de superalas, expedirá o certificado co que poderá solicitarlles ás direccións xerais de Producción Agropecuaria e Industrias Alimentarias ou de Saúde Pública, segundo corresponda, o carné de manipulador de produc</p>
<p>tos fitosanitarios ou de uso ambiental e na industria alimentaria.</p>
<p>Santiago de Compostela, 25 de novembro de 1997.</p>
<p>Víctor Tello CalvoJuan Jesús Cestal Otero</p>
<p>Director xeral de ProducciónDirector xeral de Saúde</p>
<p>Agropecuaria e IndustriasPública</p>
<p>Alimentarias</p>
<p>ANEXO II</p>
<p>Programa do curso de nivel básico para productos fitosanitarios</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios en caso de intoxicación.</p>
<p>5. Medidas preventivas e protectoras para evita-lo risco do uso de praguicidas.</p>
<p>6. Boa práctica fitosanitaria. Protección do medio ambiente e normas legais.</p>
<p>7. Exercicios prácticos.</p>
<p>8. Proba de avaliación.</p>
<p>Programa do curso de nivel básico para praguicidas de uso ambiental e na industria alimentaria</p>
<p>1. Praguicidas. Descrición e xeneralidades.</p>
<p>2. Riscos para o home derivados da utilización dos praguicidas.</p>
<p>3. Xeneralidades sobre pragas ambientais e da industria alimentaria e os métodos de loita antivectorial. Técnicas de aplicación de praguicidas.</p>
<p>4. Praguicidas e medio ambiente. Problemas que presentan. Destrucción de envases.</p>
<p>5. Hixiene e seguridade no seu manexo e aplicación.</p>
<p>6. Prevención, diagnóstico e primeiros auxilios en caso de intoxicación por praguicidas.</p>
<p>7. Exercicios prácticos.</p>
<p>8. Proba de avaliación.</p>

