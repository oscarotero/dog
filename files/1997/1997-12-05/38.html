---
date: '1997-12-05'
id: FE62
page: 11
number: 236
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 2 de decembro de 1997, da Secretaría Xeral da Consellería de
  Pesca, Marisqueo e Acuicultura, pola que se notifica a modificación do prego
  de cláusulas administrativas particulares que rexe o concurso público para a
  subministración de dúas máquinas de lavado de caixas de peixe con destino ós
  portos pesqueiros do Porto do Son e Sada (CO).
range: Resolución
url: 'https://www.xunta.gal/dog/Publicados/1997/19971205/AnuncioFE62_gl.html'
---
<p>No Diario Oficial de Galicia nº 230, do 27 de novembro de 1997 publicouse a resolución da Dirección Xeral de Pesca e Industrias Pesqueiras do 18 de novembro de 1997 pola que se anuncia a contratación da subministración, polo procedemento aberto por concurso e trámite de urxencia, de dúas máquinas de lavado de caixas de peixe con destino ós portos pesqueiros de Porto do Son e Sada (CO).</p>
<p>No prego de cláusulas administrativas particulares que rexe para esta contratación advertiuse a existencia dun erro de transcrición que atinxe ó orzamento de licitación fixado para o efecto pola Administración e, conseguintemente, para os importes das correspondentes garantías provisional e definitiva establecidas.</p>
<p>En consecuencia e co obxecto de que os licitadores poidan presentar axeitadamente as súas ofertas, esta secretaría xeral,</p>
<p>RESOLVE:</p>
<p>Primeiro.-Para xeral coñecemento de cantos estivesen interesados no concurso público para a subministración de dúas máquinas de lavado de caixas de peixe con destino ós portos pesqueiros de Porto do Son e Sada (CO), notifícanse a modificación do prego de cláusulas administrativas particulares que rexe para esta contratación.</p>
<p>Segundo.-O novo prego de cláusulas administrativas particulares estará a disposición dos interesados nos mesmos lugares sinalados no punto 6º</p>
<p>da devandita Resolución do 18 de novembro de 1997.</p>
<p>Terceiro.-Modifícase a data límite de presentación de ofertas indicada no punto 7º da Resolución do 18 de novembro de 1997 e ábrese novamente o prazo de presentación de ofertas, que finalizará ás 14 horas do día no que se cumpran trece días naturais contados a partir do seguinte ó da publicación desta resolución no Diario Oficial de Galicia.</p>
<p>Santiago de Compostela, 2 de decembro de 1997.</p>
<p>Víctor Vázquez Seijas</p>
<p>Secretario xeral da Consellería de Pesca,</p>
<p>Marisqueo e Acuicultura</p>

