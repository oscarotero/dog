---
date: '1997-09-12'
id: A69A
page: 9
number: 176
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de agosto de 1997, da Dirección Xeral de Industria, pola que
  se ordena a publicación do acordo do Consello da Xunta de Galicia polo que se
  aproban definitivamente os proxectos sectoriais dos parques eólicos Paxareiras
  I, Paxareiras II a e Coriscada, de incidencia supramunicipal.
range: Resolución
url: 'https://www.xunta.gal/dog/Publicados/1997/19970912/AnuncioA69A_gl.html'
---
<p>En cumprimento do acordado polo Consello da Xunta de Galicia na súa reunión do 5 de xuño de 1997, na que se declarou a incidencia supramunicipal dos proxectos de referencia e se designou a Consellería de Industria e Comercio como órgano competente para a tramitación do expediente, esta Dirección Xeral de Industria, por Resolución do 10 de xuño de 1997 iniciou o trámite de información pública do acordo no Diario Oficial de Galicia, do 20 de xuño de 1997, cumprindo así mesmo o trámite de audiencia ás entidades locais mediante escrito</p>
<p>do 10 de xuño de 1997, achegando un exemplar do proxecto sectorial correspondente.</p>
<p>Analizadas as alegacións presentadas e considerando que un dos obxectivos prioritarios da política enerxética da Xunta de Galicia é a utilización racional da enerxía, en particular, o aproveitamento dos recursos enerxéticos renovables, de acordo tanto coas directrices da Unión Europea como do Plan Enerxético Nacional 1991-2000, é necesario o exercicio da competencia atribuída de forma exclusiva no artigo 27 do Estatuto de autonomía de Galicia, de ordenación territorial, co obxecto de poder implanta-los parques eólicos mencionados de Paxareiras I, Paxareiras II a e Coriscada, utilizando para iso o mecanismo de proxecto sectorial de incidencia supramunicipal a que habilita a Lei 10/1995, do 23 de novembro, de ordenación do territorio de Galicia.</p>
<p>Por iso, o Consello da Xunta de Galicia, ó abeiro do establecido no capítulo V da Lei 10/1995, do 23 de novembro, de ordenación do territorio de Galicia, na súa reunión do día vintecatro de xullo de mil novecentos noventa e sete, adoptou o acordo do que se ordena a súa publicación.</p>
<p>Santiago de Compostela, 7 de agosto de 1997.</p>
<p>Joaquín del Moral Crespo</p>
<p>Director xeral de Industria</p>
<p>De acordo co establecido, o Consello da Xunta,</p>
<p>ACORDA:</p>
<p>Primeiro.-Aprobar definitivamente os proxectos sectoriais de incidencia supramunicipal seguintes:</p>
<p>-Parque eólico de Coriscada, nos concellos de Mañón e Ortigueira.</p>
<p>-Parque eólico Paxareiras I, nos concellos de Carnota, Mazaricos e Muros.</p>
<p>-Parque eólico Paxareiras II a, nos concellos de Carnota e Muros.</p>
<p>Segundo.-O planeamento dos concellos afectados queda vinculado ás determinacións contidas nos ditos proxectos sectoriais.</p>
<p>Terceiro.-Para os efectos previstos na disposición adicional primeira da Lei 10/1995, do 23 de novembro, de ordenación do territorio de Galicia, quedan expresamente cualificadas como de marcado carácter territorial as obras necesarias para a execución dos proxectos.</p>
<p>6650</p>

