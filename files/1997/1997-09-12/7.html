---
date: '1997-09-12'
id: A64E
page: 9
number: 176
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 7 de xullo de 1997, da Delegación Provincial da Coruña, pola que
  se dispón a inscrición no rexistro e a publicación, no Diario Oficial de
  Galicia, da acta da comisión negociadora do convenio colectivo do Casino del
  Atlántico, S.A., para a corrección de erros e modificación do texto do
  convenio.
range: Resolución
url: 'https://www.xunta.gal/dog/Publicados/1997/19970912/AnuncioA64E_gl.html'
---
<p>Visto o texto da acta asinada o día 1 de novembro de 1996 pola comisión negociadora do convenio colectivo do Casino del Atlántico, S.A., na que se acorda a corrección de erros e modificacións no texto do convenio colectivo subscrito o 19 de xullo de 1996 en representación da parte económica pola empresa e da parte social polo comité de empresa, de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial, en virtude da solicitude con data do 3 de xullo de 1997,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 7 de xullo de 1997.</p>
<p>María Reyes Carabel Pedreira</p>
<p>Delegada provincial da Coruña</p>
<p>A Coruña, 1 de novembro de 1996.</p>
<p>Reunida a comisión negociadora do convenio colectivo da empresa Casino del Atlántico, S.A., con</p>
<p>domicilio social na Coruña, xardíns de Méndez Núñez, s/n, acordan comunicarlle a esta consellería as seguintes modificacións e correccións do convenio colectivo asinado o 19 de xullo do presente ano:</p>
<p>Correccións:</p>
<p>1ª.-No artigo 33 do convenio, debe corrixirse o importe de cada trienio, que será de 55.443 ptas. anuais, en lugar das 52.354 ptas. que figuran.</p>
<p>2ª.-No artigo 36 do convenio, debe corrixirse o importe do plus de asistencia, que será de 4.464 ptas., en lugar das 4.216 ptas. que figuran.</p>
<p>Así mesmo, debe corrixirse o plus de transporte, que será de 8.757 ptas., en vez das 8.270 ptas. que figuran.</p>
<p>3ª.-No anexo I, grupo 1, a categoría de xefe de mesa terá 16 ptos., en lugar dos 20 que figuran.</p>
<p>Modificacións:</p>
<p>De acordo co prego de disposicións adicionais final e con relación co seu artigo 4º, que fai mención á distribución do tronco de propinas, regulada polo artigo 40 do convenio colectivo, prodúcense as modificacións seguintes, asinadas e acordadas o 25 de setembro, quedando isto reflectido na cláusula adicional anexa.</p>
<p>A redacción do artigo 40 do convenio, polo tanto, modifícase e, dando resposta a tal acordo, quedaría redactado do seguinte xeito:</p>
<p>Artigo 40.-Tronco de propinas: distribución.</p>
<p>Enténdese por tronco de propinas (antes citado) a suma das procedentes dos distintos xogos autorizados e practicados nas mesas, xunto ás propinas de recepción e de caixa.</p>
<p>I. Propinas: o reparto farase en períodos dun mes, desde o día 26 ata o 25 do mes seguinte, ambos inclusive. Repartirase a totalidade das propinas recadadas e este reparto efectuarase do seguinte xeito:</p>
<p>-80% para o persoal (incluído o 0,3% destinado ó comité de empresa).</p>
<p>-20% para a empresa.</p>
<p>O valor do punto será o resultante da fórmula establecida para o efecto.</p>
<p>Os puntos de propinas calcularanse tendo en conta a xornada teórica traballada e a proporcionalidade resultante.</p>
<p>Para efectos de percepción de propinas están incluídos, así mesmo, os traballadores que se atopen en situación de incapacidade laboral transitoria, estean desfrutando de vacacións ou licencias retribuídas.</p>
<p>O aboamento da cantidade que se percibirá en concepto de propinas realizarase mensualmente e</p>
<p>irá reflectido nunha nómina á parte, como concepto non salarial.</p>
<p>Pola empresa:</p>
<p>Manuel Rego Vecino.</p>
<p>Polo comité de empresa:</p>
<p>Isidro Iglesias Cuñarro.</p>
<p>Julio Bugliot Lage.</p>
<p>Luis Pérez Núñez.</p>
<p>5865</p>

