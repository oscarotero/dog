---
date: '1997-01-21'
id: FC0A
page: 624
number: 13
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 17 de decembro de 1996, da Dirección Xeral de Centros e
  Inspección Educativa, pola que se lle autoriza a ampliación dunha unidade ó
  centro privado de educación especial Amencer de Pontevedra.
range: Resolución
url: 'https://www.xunta.gal/dog/Publicados/1997/19970121/AnuncioFC0A_gl.html'
---
<p>Examinado o expediente incoado pola titularidade do centro privado de educación especial Amencer de Pontevedra no que solicita a ampliación dunha unidade no dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra que o envía cos informes emitidos pola Inspección de Educación e pola unidade técnica.</p>
<p>Vistos o Real decreto 334/1985, do 6 de marzo, de ordenación da educación especial (BOE do 16), a orde ministerial, do 30 de xaneiro de 1986 (BOE do 4 de febreiro), o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitario (BOE do 26), o Decreto 320/1996, do 26 de xullo (DOG do 6 de agosto de 1996), e a disposición derradeira primeira do Decreto 133/1995, do 10 de maio, sobre autorización de centros privados para impartir ensinanzas de réxime xeral non universitarias (DOG do 22), e a Orde do 20 de setembro de 1995 (DOG 15-12-1995), polo que se desenvolve o antedito decreto.</p>
<p>Considerando que o centro reúne os requisitos necesarios de acordo coas disposicións vixentes na materia.</p>
<p>Esta dirección xeral resolveu:</p>
<p>Autorizarlle a ampliación dunha unidade ó centro privado de educación especial que se relaciona no anexo da presente resolución.</p>
<p>Santiago de Compostela, 17 de decembro de 1996.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO:</p>
<p>Provincia: A Coruña.</p>
<p>Concello: Pontevedra.</p>
<p>Localidade: Pontevedra.</p>
<p>Enderezo: rúa Iglesias Vilarella s/n. Edificio-residencia baixo.</p>
<p>Denominación: Amencer.</p>
<p>Titular: Asociacion de Padres de Paralíticos Cerebrales Amencer.</p>
<p>Nivel: Educación especial.</p>
<p>Unidades de que constaba: 3 de motóricos.</p>
<p>Unidades novas autorizadas: 1 de motóricos.</p>
<p>Total de unidades autorizadas: 4 de motóricos.</p>
<p>9269</p>

