---
date: '1997-05-26'
id: 1079A
page: 4905
number: 99
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Cédula do 30 de abril de 1997, do Servicio Provincial de Costas de Pontevedra,
  de notificación do acordo de incoación do expediente sancionador 72.15/95.
range: Cédula
url: 'https://www.xunta.gal/dog/Publicados/1997/19970526/Anuncio1079A_gl.html'
---
<p>De conformidade co artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo I, o acordo do delegado desta consellería en Pontevedra, polo que se ordena a incoación do expediente sancionador polos feitos sinalados, presumiblemente constitutivos dunha infracción da Lei 22/1988, de costas (no sucesivo L.C.), e do seu Regulamento (en adiante R.C.); nomeándose instructor a Alfonso Fernández Fernández e secretario a Alfonso Santiago Domínguez, ámbolos dous funcionarios do Servicio Provincial de Costas desta delegación provincial e adóptanse as medidas provisionais especificadas.</p>
<p>Os nomeamentos do instructor e secretario poderán ser impugnados polas causas establecidas nos artigos 28 e 29 da Lei 30/1992.</p>
<p>En virtude do anterior acordo, o instructor do expediente formulou prego de cargos, do que se relacionan no anexo II os preceptos infrinxidos, sancionadores e a contía da sanción polos feitos imputados, dispoñendo o expedientado dun prazo de dez (10) días, contados a partir da publicación deste anuncio no Diario Oficial de Galicia, para formular alegacións e propoñer, se é o caso, a práctica daquelas probas que considere pertinentes para a determinación dos feitos, tal como dispón o artigo 194.8 do Regulamento xeral para o desenvolvemento e execución da Lei de costas, aprobado polo Real decreto 1471/1989, e modificado polos reais decretos 1112/1992 e 1771/1994 (en adiante R.C.).</p>
<p>Consta no expediente valoración das obras realizada pola arquitectura técnica do Servicio Provincial de Costas.</p>
<p>De acordo co establecido no artigo 13.2 do R.D. 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, de non presentar alegacións dentro do prazo sinalado, o acordo de incoación, en relación co prego de cargos formulado polo instructor, considerarase proposta de resolución.</p>
<p>Pontevedra, 30 de abril de 1997.</p>
<p>Guillermo Sáez Díaz</p>
<p>Xefe do Servicio Provincial de Costas</p>
<p>ANEXO I</p>
<p>Expediente número: 72.15/95.</p>
<p>Denunciado/a: Florinda Gómez Quinteiro.</p>
<p>Condición: promotora.</p>
<p>Último enderezo coñecido: Barrio da Rola, nº 17, Redondela.</p>
<p>Data do acordo: 9-4-1997.</p>
<p>Feitos: construcción dunha vivenda unifamiliar de planta baixa.</p>
<p>Lugar: praia de Cesantes.</p>
<p>Concello: Redondela.</p>
<p>Circunstancias modificativas: se o presunto infractor corrixe no prazo de quince (15) días a situación creada polos feitos que son obxecto deste expediente, poderá reducirse ata a metade a contía da multa que puidese impoñerse, segundo os artigos 97.3º da L.C. e 187.1º do R.C.</p>
<p>ANEXO II</p>
<p>Preceptos infrinxidos: artigos 25.1 a), 25.2 e 26.1 da L.C. e artigos 45.1 a), 46.1 e 48.1 do R.C. e DD.TT. Cuarta 2 c) e décimo terceira 1 c) do R.C.</p>
<p>Preceptos sancionadores: artigo 90 c) da L.C. e artigo 174 c) do R.C.</p>
<p>Valoración: cinco millóns catrocentas trinta e sete mil cento setenta e cinco pesetas (5.437.175 ptas.).</p>
<p>Cualificación e contía da posible sanción: artigos 91.2 e) e 97.1 da L.C. e artigos 175.2 e 183 b) en relación co artigo 184 do R.C., podendo recaer unha multa do 25% do valor das obras executadas. En función da valoración: un millón trescentas cincuenta e nove mil duascentas noventa e catro pesetas (1.358.294 ptas.).</p>
<p>3667</p>

