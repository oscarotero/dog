---
date: '1997-05-26'
id: 1074A
page: 4882
number: 99
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 124/1997, do 2 de maio, polo que se aproba o cambio de capitalidade do
  Concello de Fene (A Coruña), de Foxas a Fene.
range: Decreto
url: 'https://www.xunta.gal/dog/Publicados/1997/19970526/Anuncio1074A_gl.html'
---
<p>Na actualidade, a entidade de poboación coñecida como Foxas é onde reside a capitalidade do Concello de Fene.</p>
<p>Ante o maior número de habitantes cos que conta o núcleo de Fene, o Pleno da Corporación, en sesión celebrada o tres de marzo de mil novecentos noventa, adoptou acordo relativo para inicia-lo correspondente expediente de cambio de capitalidade.</p>
<p>Tralo período de información pública polo prazo de 30 días non se presentaron reclamacións, considerándose aprobado definitivamente o expediente.</p>
<p>Emitiu informe favorable a Deputación Provincial da Coruña, en sesión celebrada o día 26 de marzo de 1997.</p>
<p>Solicitouse informe da Real Sociedade Xeográfica.</p>
<p>O maior número de habitantes aparece expresamente recollido no artigo 27.1º d) do Real decreto 1690/1986, do 11 de xullo, polo que se aproba o Regulamento de poboación e demarcación territorial das entidades locais, como motivo suficiente para fundamenta-lo cambio de capitalidade.</p>
<p>Correspóndelle á Xunta de Galicia a competencia para aproba-lo cambio de capitalidade dos concellos, de conformidade co disposto no artigo 1º.2.3. do Real decreto 1014/1979, do 13 de febreiro, artigo 11.1º do Real decreto lexislativo 781/1986, do 18 de abril e artigo 26.1º do Real decreto 1690/1986, do 11 de xullo.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dous de maio de mil novecentos noventa e sete,</p>
<p>DISPOÑO:</p>
<p>Aproba-lo cambio de capitalidade do Concello de Fene, de Foxas a Fene.</p>
<p>Santiago de Compostela, dous de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>97-2516</p>

