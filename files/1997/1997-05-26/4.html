---
date: '1997-05-26'
id: '10732'
page: 4872
number: 99
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 6 de maio de 1997, da Dirección Xeral de Centros e Inspección
  Educativa, pola que se lle autoriza a ampliación dunha unidade ó centro
  privado de educación especial Juan María de Nigrán (Pontevedra).
range: Resolución
url: 'https://www.xunta.gal/dog/Publicados/1997/19970526/Anuncio10732_gl.html'
---
<p>Examinado o expediente incoado pola titularidade do centro privado de educación especial Juan María de Nigrán (Pontevedra), no que solicita a ampliación dunha unidade en dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra, que o envía cos informes emitidos pola Inspección de Educación e pola Unidade Técnica.</p>
<p>Vistos o Real decreto 334/1985, do 6 de marzo, de ordenación da educación especial (BOE do 16), a orde ministerial do 3 de xaneiro de 1986 (BOE do 4 de febreiro), o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitarias (BOE do 26), o Decreto 320/1996, do 26 de xullo (DOG 6 de agosto) e a disposición derradeira primeira do Decreto 133/1995, do 10 de maio, sobre autorización de centros privados para impartir ensinanzas de réxime xeral non universitarias (DOG do 22), e a Orde do 20 de setembro de 1995 (DOG 15-12), polo que se desenvolve o antedito decreto.</p>
<p>Considerando que o centro reúne os requisitos necesarios de acordo coas disposicións vixentes na materia.</p>
<p>Esta dirección xeral resolveu:</p>
<p>Autoriza-la ampliación dunha unidade ó centro privado de educación especial que se relaciona no anexo da presente resolución.</p>
<p>Santiago de Compostela, 6 de maio de 1997.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>ANEXO</p>
<p>Provincia de Pontevedra</p>
<p>Concello: Nigrán.</p>
<p>Localidade: Parada.</p>
<p>Enderezo: Monte das Agullas.</p>
<p>Denominación: Juan María.</p>
<p>Titular: Asociación la Esperanza del Valle Miñor.</p>
<p>Nivel: educación especial.</p>
<p>Unidades de que constaba: 5.</p>
<p>Unidades novas autorizadas: 1.</p>
<p>Total de unidades autorizadas: 6.</p>
<p>3838</p>

