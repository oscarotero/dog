---
date: '1997-01-28'
id: 2EB6
page: 908
number: 18
agency: INSTITUTO GALEGO DE PROMOCIÓN ECONÓMICA
section: IV. OPOSICIÓNS E CONCURSOS
title: >-
  Resolución do 17 de xaneiro de 1997 pola que se convocan 5 prazas para os
  Centros de Innovación e Servicios (CIS) de Ferrol.
range: Resolución
url: 'https://www.xunta.gal/dog/Publicados/1997/19970128/Anuncio2EB6_gl.html'
---
<p>O Instituto Galego de Promoción Económica (Igape) convoca probas de selección para cubri-las seguintes prazas de persoal laboral fixo:</p>
<p>a) 1 técnico en CAD e prototipado.</p>
<p>b) 1 técnico de formación.</p>
<p>c) 1 técnico de multimedia.</p>
<p>d) 1 técnico laboratorio de autómatas.</p>
<p>e) 1 técnico laboratorio de redes.</p>
<p>As retribucións de cada unha das prazas ofertadas podera ser de ata 3.663.400 ptas. brutas anuais, dependendo da formación e experiencia aportadas.</p>
<p>Requisitos xerais:</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida para cada unha das prazas convocadas (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Condicións específicas das prazas:</p>
<p>A) Técnico en cad e prototipado:</p>
<p>Requisitos mínimos esixidos que deberán acreditarse:</p>
<p>-Titulación superior en enxeñería, enxeñeiro técnico industrial ou licenciado en informática, físicas ou matemáticas.</p>
<p>Coñecementos necesarios para cubrir este posto:</p>
<p>Deseño en 3D, informática a nivel usuario, inglés medio, capacidade de manexo de ferramentas industriais.</p>
<p>Valorarase:</p>
<p>A experiencia demostrada no deseño en 3D e os coñecementos de UNIX e redes.</p>
<p>B) Técnico de formación:</p>
<p>Requisitos mínimos esixidos que deberán acreditarse:</p>
<p>-Titulación universitaria.</p>
<p>Coñecementos necesarios para cubrir este posto:</p>
<p>Coñecementos de tecido empresarial galego e da estructura de centros universitarios e de estudios de postgrado en Galicia; manexo de bases de datos sobre soporte ACCESS e integración de procesos sobre contorno Windows NT; coñecemento e manexo de fontes de información e directorios (tanto en soporte papel como electrónico) de empresas e centros de formación, tanto no ámbito galego como estatal; capacidade de manexo, estructuración e selección da información; coñecementos en avaliación e medición de resultados de actividades: deseño de cuestionarios, procesado e tabulación estatística de resultados.</p>
<p>Valorarase:</p>
<p>A capacidade de integración en grupos de traballo.</p>
<p>C) Técnico de multimedia:</p>
<p>Requisitos mínimos esixidos que deberán acreditarse:</p>
<p>-Titulación técnica ou superior da rama informática.</p>
<p>Coñecementos necesarios para cubrir este posto:</p>
<p>Captura, dixitalización, compresión (MPEG, JPEG, por compoñentes, compostos e SVHS) e edición de video; dixitalización e edición de audio; integración e programación multimedia; grabación de CD's (CD-Vídeo, CD-Audio, CD-ROM); administración de redes, Windows NT; cableado estructurado, fibra óptica, telefonía.</p>
<p>Valoraranse:</p>
<p>Coñecementos de inglés e capacidade de integración en grupos de traballo.</p>
<p>D) Técnico laboratorio de autómatas.</p>
<p>Requisitos mínimos esixidos que deberán acreditarse:</p>
<p>-Titulación superior en enxeñería industrial, especialidade eléctrica e/ou automática.</p>
<p>Coñecementos necesarios para cubrir este posto:</p>
<p>Programación de PLC's, especialmente SIMATIC S5; regulación; comunicación entre PLC's e conexións e outras redes; sistemas de supervisión e monitorización.</p>
<p>Valoraranse:</p>
<p>Coñecementos e experiencia en xestión de proxectos e impartición de formación; coñecementos de inglés e alemán.</p>
<p>E) Técnico laboratorio de redes:</p>
<p>Requisitos mínimos esixidos que deberán acreditarse:</p>
<p>-Titulación media ou superior en inxeniería de telecomunicacións ou titulado superior de área telemática.</p>
<p>Coñecementos necesarios para cubrir este posto:</p>
<p>ATM, FDDI, Ethernet, Token Ring; administración de redes, Windows NT; administración e configuración de Touters, enlaces WAN, concentradores, switches y bridges; cableado estructurado, fibra óptica, telefonía.</p>
<p>Valoraranse:</p>
<p>Coñecementos de inglés e capacidade de integración en grupos de traballo.</p>
<p>Documentación a presentar:</p>
<p>-Fotocopia do DNI.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a titulación esixida, así como a formación e/ou experiencia que desexe achegar para ser valorada. Acreditarase a experiencia con historial completo da Seguridade Social ou certificado de empresa.</p>
<p>-Currículum vitae demostrable.</p>
<p>Lugar e prazo de presentación:</p>
<p>-As solicitudes presentaranse en calquera das oficinas do Igape.</p>
<p>-O prazo de presentación será de 15 días naturais contados a partir do día seguinte da publicación deste anuncio.</p>
<p>Proceso de selección:</p>
<p>1. Expirado o prazo de presentación de solicitudes, o comité de selección designado para cada unha das prazas ofertadas publicará as listas previas de admitidos e excluídos ó proceso de selección, coa motivación da exclusión, se é o caso, establecéndose un prazo de 5 días hábiles para, por petición do interesado, reparar calquera erro que sexa emendable. Esgotado este prazo, publicaranse as listas definitivas de admitidos e excluídos ó proceso de selección, incluíndo lugar e data en que comezarán as probas, ás que deberán asisti-los candidados provistos do DNI. Estas listas serán publicadas nos taboleiros de anuncios do Igape.</p>
<p>2. As probas de selección consistirán nunha proba teórico-práctica e entrevista persoal.</p>
<p>a) Proba teórico-práctica. Versará sobre os coñecementos e demais requisitos esixidos na convocatoria para cada unha das prazas, a que terá que superar para pasar á entrevista persoal.</p>
<p>A proba teórico-práctica poderá realizarse nunha ou dúas fases, segundo o criterio do comité de selección; neste último caso, soamente pasarán á entrevista persoal aqueles candidatos que superasen as dúas fases da proba. Unha vez corrixida a proba teórico-práctica, o comité de selección de cada unha das prazas ofertadas publicará no taboleiro de anuncios do Igape, a lista de aprobados e suspensos, e incluirá o lugar e data en que se realizarán as entrevistas persoais.</p>
<p>b) Entrevista persoal. Avaliaranse os coñecementos do candidato, ademais da súa adecuación ó posto de traballo.</p>
<p>3. Unha vez finalizado todo o proceso anterior, o comité de selección publicará a lista do persoal seleccionado, facendo consta-la data de ingreso, así como a documentación complementaria que deberán achegar para formaliza-los contratos.</p>
<p>En Santiago de Compostela, 17 de xaneiro de 1997.</p>
<p>Diego Diz Fernández</p>
<p>Director xeral do Instituto Galego de Promoción Económica</p>
<p>INSTANCIA</p>
<p>Primeiro apelidoSegundo apelido</p>
<p>NomeDNI</p>
<p>Enderezo</p>
<p>LocalidadeProvinciaCód. postal</p>
<p>TeléfonoData de nacemento</p>
<p>LocalidadeProvincia</p>
<p>Nacionalidade</p>
<p>Praza á que opta</p>
<p>Declaración xurada:</p>
<p>O abaixo asinante declara baixo xuramento non padecer enfermidade ou defecto físico que lle impida desempeña-las funcións correspondentes ó posto de traballo da praza á que opta, así como non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio de funcións públicas.</p>
<p>En Santiago de Compostela, dede 1997.</p>
<p>Asdo.:</p>
<p>352</p>

