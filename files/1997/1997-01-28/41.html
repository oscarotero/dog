---
date: '1997-01-28'
id: 2F3E
page: 928
number: 18
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 30 de decembro de 1996, da Delegación Provincial de Pontevedra,
  pola que se anuncia contratación polo sistema de concurso mediante
  procedemento aberto e trámite de urxencia para a subministración de
  alimentación, material de papelería e imprenta, limpeza e hixiene sanitaria
  para a residencia asistida da terceira idade de Vigo, mediante tramitación
  anticipada de expediente de gasto.
range: Resolución
url: 'https://www.xunta.gal/dog/Publicados/1997/19970128/Anuncio2F3E_gl.html'
---
<p>De conformidade co establecido na Orde do 22 de maio de 1996, sobre delegación de atribucións nos órganos centrais e periféricos da Consellería de Sanidade e Servicios Sociais.</p>
<p>A Delegación Provincial de Pontevedra, unha vez cumpridos os trámites administrativos correspondentes, resolve anuncia-los seguintes concursos públicos:</p>
<p>* Expediente 1/1996.</p>
<p>Obxecto: subministración de carnes, froitas e verduras.</p>
<p>Orzamento do contrato: 22.800.000 pesetas (vintedous millóns oitocentas mil pesetas).</p>
<p>* Expediente 2/1996.</p>
<p>Obxecto: subministración de pan e bolería, iogurt, lácteos e derivados varios.</p>
<p>Orzamento do contrato: 26.760.000 pesetas (vinteseis millóns setecentas sesenta mil pesetas).</p>
<p>* Expediente 3/1996.</p>
<p>Obxecto: subministración de conxelados e peixe fresco.</p>
<p>Orzamento do contrato: 21.840.000 pesetas (vinteún millóns oitocentas corenta mil pesetas).</p>
<p>* Expediente 4/1996.</p>
<p>Obxecto: subministración de material sanitario e material de limpeza.</p>
<p>Orzamento do contrato: 26.420.000 pesetas (vinteseis millóns catrocentas vinte mil pesetas).</p>
<p>* Expediente 5/1996.</p>
<p>Obxecto: subministración de papelería e imprenta.</p>
<p>Orzamento do contrato: 2.750.000 pesetas (dous millóns setecentas cincuenta mil pesetas).</p>
<p>Condicións de licitación:</p>
<p>1. Prazo de execución: desde a data de adxudicación ata o 31 de decembro de 1997.</p>
<p>2. Admisión de variantes: non se admitirán variantes ou alternativas na subministración.</p>
<p>3. Garantía provisional: non se esixe.</p>
<p>4. Forma de adxudicación: concurso público, procedemento aberto e trámite de urxencia, mediante tramitación anticipada de gasto.</p>
<p>5. Clasificación: non se esixe.</p>
<p>6. Solvencia económica e financeira: acreditarase por calquera dos medios previstos no artigo 16 da Lei de contratos das administracións públicas (Lei 13/1995, do 18 de maio, BOE nº 119, do 19 de maio).</p>
<p>7. Solvencia técnica: acreditarase por calquera dos medios previstos no artigo 18 da lei 13/1995, do 18 de maio, dos contratos das administracións públicas (BOE nº 119, do 19 de maio).</p>
<p>8. Criterios de adxudicación:</p>
<p>* Calidade: 6 puntos.</p>
<p>* Prezo: 5 puntos.</p>
<p>* Servicio: 4 puntos.</p>
<p>* Medios técnicos e humanos cos que conte a empresa: 3 puntos.</p>
<p>* Execución a plena satisfacción de servicios semellantes: 2 puntos.</p>
<p>* Que a empresa teña no seu cadro de persoal un número de traballadores minusválidos non inferior ó 2% nos termos establecidos na disposición adicional 8 da LCAP: 1 punto.</p>
<p>9. Documentación que presentarán os licitadores: a esixida na cláusula 9ª do prego de cláusulas administrativas particulares.</p>
<p>10. Exposición de documentación: os pregos de cláusulas administrativas particulares e de prescricións técnicas poderán examinarse na Delegación Provincial da Consellería de Sanidade e Servicios Sociais de Pontevedra ou nas súas dependencias en Vigo (rúa Cánovas del Castillo, s/n), durante o prazo</p>
<p>de presentación de proposicións, desde as 10 ás 14 horas, en días hábiles agás sábados. Así mesmo, poderán examinarse na propia residencia asistida da terceira idade (Monte Arieiro s/n Bembrive) ou ben no Servicio de Administración e Xestión Económica da Dirección Xeral de Servicios Sociais e nos Servicios de Xestión Económica das restantes delegacións provinciais da Consellería de Sanidade e Servicios Sociais.</p>
<p>11. Presentación de proposicións: efectuarase no rexistro xeral da Delegación Provincial da Consellería de Sanidade e Servicios Sociais de Pontevedra ou nas súas dependencias en Vigo, en sobres pechados en horario de 9 a 14 horas, ou ben por correo con xustificación da data de imposición e a comunicación o mesmo día ó órgano de contratación mediante telegrama ou telefax.</p>
<p>12. Prazo de presentación de proposicións: será de 13 días naturais contados desde o seguinte ó da publicación desta resolución no Diario Oficial de Galicia.</p>
<p>13. Apertura de proposicións: será realizada pola mesa de contratación a partir das 10 horas do décimo primeiro día natural seguinte ó do remate do prazo de presentación de proposicións, na sala de xuntas da Delegación Provincial da Consellería de Sanidade e Servicios Sociais de Pontevedra en Vigo. Se coincidise en sábado ou festivo, terá lugar o día hábil seguinte á mesma hora.</p>
<p>14. Os gastos derivados deste anuncio serán por conta das empresas adxudicatarias.</p>
<p>Vigo, 30 de decembro de 1996.</p>
<p>P.D. (Orde do 22-5-1996)</p>
<p>Jorge García-Borregón Millán</p>
<p>Delegado provincial da Consellería de Sanidade e Servicios Sociais de Pontevedra</p>
<p>519</p>

