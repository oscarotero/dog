---
date: '1997-10-30'
id: BF4A
page: 10
number: 210
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva da modificación puntual do PXOU para a
  recualificación da parcela I3-C da urbanización de Monte Porreiro, con destino
  a igrexa católica e centro parroquial e residencial, e publicación da
  normativa.
range: Anuncio
url: 'https://www.xunta.gal/dog/Publicados/1997/19971030/AnuncioBF4A_gl.html'
---
<p>O Pleno da Corporación, en sesión do 25-9-1997, adoptou o seguinte acordo:</p>
<p>Primeiro.-Prestarlle aprobación definitiva ó documento refundido do proxecto de modificación puntual do PXOU para a recualificación da parcela I3-C da urbanización de Monte Porreiro para a súa división nas parcelas I3C1 e I3C2 con destino á construcción dunha igrexa católica e centro parroquial e residencial, sendo formulado este documento de modificación do planeamento de ordenación integral do municipio por esta Administración municipal e redactado polo arquitecto xefe do Servicio Municipal de Xestión e Disciplina Urbanística, ó recollerse as alegacións formuladas na exposición pública do proxecto polo párroco da igrexa do Bo Pastor e adecuarse a parcela I3C1 á realidade física imposta pola urbanización do parque ou xardíns da urbanización de Monte Porreiro, circunstancias estas que, como se reflectiu e motivou nos antecedentes e fundamentos de dereito citados, carecen do carácter ou natureza de substanciais.</p>
<p>Segundo.-Publicar este acordo no Diario Oficial de Galicia, con comunicación ás entidades interesadas e traslado á Consellería de Política Territorial, Obras Públicas e Vivenda dunha copia adverada do expediente administrativo completo e dous exemplares do instrumento aprobado definitivamente, debidamente dilixenciados, dispoñéndose a publicación das normas e ordenanzas da modificación</p>
<p>no BOP para logra-la súa eficacia e executividade, de acordo co establecido na Lei 39/1994, do 30 de decembro, pola que se modifica o artigo 70.2º da Lei 7/1985, do 2 de abril, reguladora das bases de réxime local.</p>
<p>O que se fai público para a súa executividade, subliñándose que contra este acordo, que esgota a vía administrativa, se poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses computados a partir do día seguinte ó desta publicación, logo de comunicación ó órgano que dictou o acto impugnado, e isto sen prexuízo de que se poida exercitar, se é o caso, calquera outro recurso que se considere procedente.</p>
<p>Pontevedra, 1 de outubro de 1997.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>
<p>8051</p>

