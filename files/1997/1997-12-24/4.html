---
date: '1997-12-24'
id: E3BE
page: 12
number: 248
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 7 de novembro de 1997, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo do sector do transporte público de viaxeiros
  por estrada da provincia de Pontevedra.
range: Resolución
url: 'https://www.xunta.gal/dog/Publicados/1997/19971224/AnuncioE3BE_gl.html'
---
<p>Visto o expediente do convenio colectivo para o sector do transporte público de viaxeiros por estrada da provincia de Pontevedra, que tivo entrada nesta delegación provincial o día 4-11-1997, subscrito en representación da parte económica polas asociacións de empresarios de transporte regulares e discrecionais de viaxeiros, da parte social, polas centrais sin</p>
<p>dicais CC.OO., UGT e CIG, con data do 24-10-1997. De conformidade co disposto no artigo 90.2º e 3º do Real decreto legislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e deposito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA.</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 7 de novembro de 1997.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo para o transporte público de viaxeiros por estrada da provincia de Pontevedra</p>
<p>Artigo 1º.-Ámbito de aplicación.</p>
<p>O presente convenio afecta a tódalas empresas comprendidas no ámbito de aplicación da ordenanza laboral para as empresas de transporte por estrada nas actividades de: transporte regular e discrecional de viaxeiros, que radiquen na provincia de Pontevedra e que, aínda residindo fóra dela, teñan establecemento dentro desta no que respecta ó seu persoal.</p>
<p>Artigo 2º.-Duración e vixencia.</p>
<p>O presente convenio terá unha duración de 2 anos, contados desde o 1 de abril de 1997, rematando os seus defectos o 31 de marzo de 1999. Entrará en vigor ós dez días do seu asinamento, aínda que os efectos económicos dos salarios pactados para o primeiro ano de vixencia do convenio se retrotraerán ó 1 de abril de 1997.</p>
<p>Entenderase prorrogado de ano en ano, salvo denuncia de calquera das partes, con tres de anticipación, cando menos, á data do seu remate. A dita denuncia deberá facerse por escrito, dirixida á outra parte afectada polo convenio.</p>
<p>Artigo 3º.-Ámbito persoal.</p>
<p>As presentes normas obrigan a totalidade do persoal contratado pola empresa, tanto se realizan función técnica como manual, agás unicamente aquelas persoas ás que cita o artigo 2 do Estatuto dos traballadores.</p>
<p>Artigo 4º.-Compensación.</p>
<p>As condicións pactadas son compensables na súa totalidade coas que xa viñeran rexendo por mellora voluntaria concedida pola empresa.</p>
<p>Artigo 5º.-Absorción.</p>
<p>As melloras que por disposición legal ou regulamentaria poidan establecerse no futuro, serán absorvibles polos acrecentamentos acordados no presente convenio, sempre e cando superen os beneficios que se conceda no seu conxunto.</p>
<p>Artigo 6º.-Situacións persoais.</p>
<p>Respectaranse as condicións persoais que con carácter de cómputo anual excedan destas normas estrictamente ad personam.</p>
<p>Como as melloras económicas que se implantan en virtude deste convenio teñen o carácter de mínimas no seu conxunto, subsistirán os pactos, cláusulas e situacións de feito establecidas por costume xeral ou de lugar, implantadas pola empresa que significan condicións máis beneficiosas para os traballadores.</p>
<p>Artigo 7º.-Soldos e salarios.</p>
<p>O persoal afectado por este convenio, segundo as categorías terá que se rexer para o primeiro ano de vixencia, 1 de abril de 1997 ó 31 de marzo de 1998, pola táboa salarial anexa.</p>
<p>Para o segundo ano de vixencia, 1 de abril de 1998 ó 31 de marzo de 1999, a devandita táboa incrementarase no 3,10%.</p>
<p>Artigo 8º.-Gratificacións extraordinarias.</p>
<p>As gratificacións extraordinarias do ano aboaranse na contía de trinta días e serán calculadas sobre a táboa salarial que corresponda, maila antigüidade, se é o caso. Denominaranse 25 de xullo, Nadal e beneficios, e faranse efectivas do 22 de xullo, 22 de decembro e 15 de marzo respectivamente.</p>
<p>Artigo 9º.-Vacacións.</p>
<p>O período anual de vacacións será de 30 días naturais, que se desfrutarán en 1 ou 2 períodos. No caso de fraccionamento, un dos períodos nunca será inferior a 8 días, e os traballadores terán dereito a desfrutar un día máis nun deses. Un deles desfrutarase preferentemente nos meses de verán. As datas de desfrute acordaranse entre empresario e traballadores.</p>
<p>O traballador terá dereito a que a retribución do período vacacional que lle corresponda se aboe antes do seu inicio.</p>
<p>Artigo 10º.-Traballos nocturnos.</p>
<p>As horas traballadas durante o período comprendido entre as 10 da noite e as 6 da mañá terán unha retribución específica acrecentada nun 25% sobre o salario base.</p>
<p>Exclúense do cobramento do expresado complemento os traballadores que, coa categoría de serenos, gardas e vixilantes, así como a de lavacoches e mecá</p>
<p>nico de taller (no límite nos 2 últimos casos de 1 cada 10 vehículos por empresa), fose contratado especificamente para traballar no período nocturno.</p>
<p>Tamén se exclúen do cobramento deste complemento os demais traballadores qeu realicen traballos nocturnos cos que se pactaran condicións salariais máis favorables e/ou reducción de xornada laboral, na proporción antes dita.</p>
<p>Artigo 11º.-Conductores-perceptores.</p>
<p>O conductor-perceptor, cando desempeña asemade as funcións de conductor e cobrador percibirá, ademais da remuneración correspondente á súa categoría, un complemento salarial por posto de traballo igual ó 20% do seu salario base, por cada día no que se realicen ámbalas dúas funcións.</p>
<p>Artigo 12º.-Axudas de custo.</p>
<p>O persoal que saia da súa residencia por causas do servicio terá dereito á percepción dunha indemnización polos gastos que se lle orixinen, que recibirá o nome de axudas de custo.</p>
<p>No caso de que non se traslade en vehículo da empresa, terá dereito a que se lle aboe o importe do billete en segunda clase, con dereito a liteira, se a viaxe fose nocturna.</p>
<p>O importe das axudas de custo para o primeiro ano da vixencia do convenio será o que a continuación se reficte:</p>
<p>1. Galicia: 4.304 pesetas axuda de custo completa, repartidas en 1.174 pesetas o xantar, 1.174 pesetas a cea e 1.956 pesetas pasa-la noite.</p>
<p>2. Territorio nacional e Portugal: 5.166 pesetas axuda de custo completa, repartidas en 1.409 pesetas o xantar, 1.409 pesetas a cea e 2.348 pesetas a pasa-la noite.</p>
<p>3. Restantes países europeos: 9.470 pesetas axuda de custo completa, repartidas en 2.582 pesetas o xantar, 2.582 pesetas a cea e 4.306 pesetas a pasa-la noite.</p>
<p>A empresa terá a facultade de asumi-lo pagamento do aloxamento e comida do traballador en substitución das axudas de custo.</p>
<p>Nos casos de destacamento, as axudas de custo establecidas no presente artigo sufrirán unha reducción do 33%, sen prexuízo da facultade que o precedente parágrafo lle recoñece á empresa.</p>
<p>Devengarán axudas de custo enteiras os que saian da súa residencia antes das 12 horas e regresen despois das 0 horas.</p>
<p>Percibarase a parte da axuda de custo correspondente ó xantar, sempre que o traballador saia da súa residencia antes das 12 horas e regrese despois das 14 horas.</p>
<p>Cobraranse axudas de custo para a cea, cando a saída se faga antes das 20 horas e a chegada despois das 22 horas.</p>
<p>Pasa-la noite correspóndelles ós que cheguen á residencia despois das 0 horas.</p>
<p>En viaxes superiores a 3 días de duración, o traballador terá dereito a unha axuda de custo adicional de 350 pesetas que devengará a partir do cuarto día.</p>
<p>Para o segundo ano de vixencia, as cantidades anteriores incrementaranse no 3,10%.</p>
<p>Artículo 13º.-Plus de distancia.</p>
<p>Co fin de comproba-los gastos que se lles producen ós traballadores para incorporarse ós seus postos de traballo, dadas as características desta actividade, as empresas aboarán a cantidade de noventa pesetas por día efectivo de traballo.</p>
<p>O dito plus terá natureza extrasalarial e non cotizable á Seguridade Social, de acordo co establecido na lexislación vixente.</p>
<p>A cantidade anteriormente mencionada incrementarase para o segundo ano do convenio no 3,10%.</p>
<p>Artigo 14º.-Xornada de traballo.</p>
<p>A xornada semanal ordinario de traballo será de 40 horas efectivas para todo o persoal, de acordo co Estatuto dos traballadores. A xornada anual ordinaria será de 1.826 horas e 27 minutos de traballo efectivo. Cando a súa distribución a nivel de empresa supoña a superación das 40 horas semanais, o control e cómputo da xornada verificarase trimestralmente en termos de media. Cando por razóns obxectivas sexa necesario, as partes negociarán outros sistemas de cómputo e control, respectándose en todo caso o tempo máximo de xornada ordinaria anual dita anteriormente.</p>
<p>Para efectos de xornada, será de aplicación o disposto no Real decreto 1561/1996, e demais disposicións específicas para o sector de transportes.</p>
<p>O traballador terá dereito como mínimo a unha hora para realiza-lo xantar, no período comprendido entre as 12.20 e as 16.30 horas.</p>
<p>No caso de que por necesidade do servicio non fose posible realiza-lo xantar nese período, o traballador terá dereito a unha axuda de custo adicional de 322 pesetas.</p>
<p>A cantidade anteriormente mencionada incrementarase para o segundo ano de vixencia do convenio no 3,10%.</p>
<p>Artigo 15º.-Traballos en domingos e festivos.</p>
<p>Os domingos e festivos, se por excepcional necesidade da empresa, o traballador non puidese desfrutar do seu descanso neses días, farao dentro da semana seguinte, sinalándose o día con anterioridade ou cobrarao co acrecentamento do 75%.</p>
<p>Artigo 16º.-Horas extraordinarias estructurais.</p>
<p>Para os efectos do previsto no Real decreto 92/1983, e a Orde do 1 de marzo de 1983 do Ministerio de Traballo e Seguridade Social, sobre coti</p>
<p>zación adicional de horas extraordinarias estructurais, consideraranse como tales as que se realicen con ocasión de accidentes ou para solucionar necesidades urxentes e apremiantes que veñan esixidas de inmediato polo servicio, as que obedecen a períodos punta de producción, ausencias imprevistas, cambios de quenda e outras circunstancias de carácter estructural derivadas da propia natureza da actividade de transportes.</p>
<p>Artigo 17º.-Caderno de control.</p>
<p>Todo o persoal, traballe ou non horas extraordinarias, será provisto dun caderno individual ou de ficha de control, na cal se irán anotando aquelas, así como as sucesivas liquidacións que se fagan.</p>
<p>Artigo 18º.-Licencias e permisos.</p>
<p>O traballador, logo de aviso e xustificación, poderá ausentarse do traballo, con dereito a remuneracion, por algún dos motivos e polo tempo seguinte:</p>
<p>a) Quince días naturais no caso de matrimonio.</p>
<p>b) Tres días nos casos de nacemento de fillo, enfermidade grave ou morte de fillos ou cónxuxe. O traballador terá dereito a 1 días máis de licencia, se con tal motivo tivese a necesidade de desprazarse a unha distancia mínima de 80 quilómetros, ida e volta, contados desde a núcleo do concello onde o traballador teña o seu domicilio.</p>
<p>c) Dous días nos casos de enfermidade grave ou morte de demais parentes ata segundo grao de consanguinidade ou afinidade.</p>
<p>d) Polo tempo indispensable, para o cumprimento dun deber inescusable de carácter público e persoal. Cando conste nunha norma legal ou convencional un período determinado, haberá que aterse ó que esta dispón en canto á duración da ausencia e á súa compensación económica.</p>
<p>Cando o cumprimento do deber antes dito supoña a imposibilidade da prestación do traballo debido, en máis do 20% das horas laborais nun período de tres meses, poderá a empresa pasarlle ó traballador afectado á situación de excedencia regulada no apartado 1º do artigo 46 do Estatuto dos traballadores.</p>
<p>No suposto de que o traballador por cumprimento do deber ou desempeño do cargo perciba unha indemnización, descontarase o importe desta do salario a que tivese dereito na empresa.</p>
<p>e) Para realizar funcións sindicais ou de representación do persoal nos termos establecidos legal ou convencionalmente.</p>
<p>Artigo 19º.-Cesamentos.</p>
<p>Todo empregado terá dereito a rescindi-lo seu contrato de traballo, sen estar obrigado a alega-las causas da súa determinación.</p>
<p>Para iso, o persoal comunicará á dirección da empresa a data do seu cesamento, cunha anticipación mínima de 15 días, agás para o persoal non cualificado para o cal o aviso previo será de 8 días.</p>
<p>Cando un traballador pretenda a rescisión do seu contrato, deberá seguir prestando os seus servicios en canto non transcorran os prazos sinalados no presente artigo.</p>
<p>O abandono do posto de traballo, sen que transcorresen os prazos sinalados, será penalizado cunha sanción económica equivalente ó salario base dos días que falten desde o abandono do servicio ata a data na que, cumprido o trámite do aviso previo, lle correspondería o cesamento.</p>
<p>Artigo 20º.-Excedencias.</p>
<p>A excedencia poderá ser voluntaria ou forzosa. A forzosa, que dará dereito á conservación do posto de traballo e ó cómputo da antigüidade da súa vixencia, concederase por designación ou elección para o cargo público que imposibilite a asistencia ó traballo. O reingreso deberá solicitarse dentro do mes seguinte ó cesamento no cargo público.</p>
<p>Así mesmo, poderán solicita-lo seu paso á situación de excedencia na empresa, os traballadores que exerzan funcións sindicais de ámbito provincial ou superior mentres dure o exercicio do seu cargo representativo.</p>
<p>O traballador excedente conserva só o seu dereito preferente ó reingreso nas vacantes de igual ou semellante categoría á súa que houbese ou se producise na empresa.</p>
<p>Artigo 21º.-Uniformes.</p>
<p>Cumprirá a empresa e o traballador canto se refire a uniformes, consonte o que se determine na vixente ordenanza laboral para as empresas de transportes por estrada.</p>
<p>Artigo 22º.-Roupa de traballo.</p>
<p>As empresas que dispoñan de taller facilitaranlle ó seu persoal calzado adecuado, tendo en conta para iso o traballo específico que o dito persoal desenvolva no taller.</p>
<p>Artigo 23º.-Seguro de accidente laboral.</p>
<p>A empresa contratará, totalmente ó seu cargo, un seguro colectivo a favor dos seus traballadores, de 2.600.000 pesetas por cada un, de xeito que, en caso de falecemento por accidente laboral o servicio da empresa, a devandita cantidade sexa cobrada polos seus herdeiros legais.</p>
<p>Este seguro non constitúe unha substitución das obrigas da empresa en materia de seguridade social, senón un complemento desta.</p>
<p>Artigo 24º.-Accidente de traballo e enfermidade.</p>
<p>Durante as situacións de incapacidade laboral transitoria derivadas de accidente de traballo, as empresas completarán ata o importe íntegro do salario do convenio e por un máximo de 3 meses, contados desde a data da baixa, a prestación económica aboada pola Seguridade Social.</p>
<p>Se, ocorrido o accidente de traballo se hospitalizase o traballador, as empresas deberán completar, durante a hospitalización e por un máximo de 6 meses, incluído o período de 3 meses dito no parágrafo anterior, a prestación económica da seguridade social ata o importe íntegro do salario do convenio.</p>
<p>Por outra banda, nas situacións de incapacidade laboral transitoria derivadas de enfermidade común que motive hospitalización, as empresas completarán durante a hospitalización e ata un máximo de 6 meses, a prestación económica da seguridade social ata o importe íntegro do salario do convenio.</p>
<p>Artigo 25º.-Retirada do carné de conducir.</p>
<p>No caso de que por resolución administrativa se produza a retirada do carné de conducir a un conductor por un período non superior a 6 meses, durante a vixencia do convenio e conducindo un vehículo da empresa para a que presta os seus servicios, esta comprométese a facilitarlle ó productor afectado o posto de traballo máis apropiado de acordo coa súa categoría profesional.</p>
<p>Se a retirada do carné de conducir é por resolución xudicial firme, o período non será superior a 90 días.</p>
<p>Artigo 26º.-Pagamento de multas.</p>
<p>As multas por infraccións de tráfico imputables á culpa ou imprudencia do traballador serán aboadas por este. No caso de que a infracción non se deba a culpa ou imprudencia do traballador, as multas serán aboadas pola empresa.</p>
<p>Artigo 27º.-Obtención do carné escolar.</p>
<p>Cando un conductor, non contratado para realizar transporte escolar, sexa requirido pola empresa para obter, por primeira vez, a autorización administrativa correspondente par conducir vehículos dedicados a este tipo de transporte, a empresa estará obrigada a aboa-las taxas e demais gastos necesarios para a súa obtención perante os organismos competentes da Administración.</p>
<p>Artigo 28º.-Quebranto de moeda.</p>
<p>En concepto de quebranto de moeda, os conductores que realicen ó mesmo tempo labores de cobrador, polo menos 2 horas no día, percibirán a cantidade de 110 pesetas por cada día no que leven a cabo os ditos labores. Para o segundo ano de vixencia, a cantidade anterior acrecentarase nun 3,10%.</p>
<p>Para calcula-lo mínimo de 2 horas antes dito, realizando servicios como cobrador, estas computaranse tendo en conta os horarios e tempos correspondentes ás expedicións autorizadas pola Xefatura Provincial de Transportes.</p>
<p>Artigo 29º.-Período de probas.</p>
<p>Poderá concertarse por escrito un período de probas que non poderá exceder de 4 meses para os mandos e encargados, e de 2 meses para os demais</p>
<p>traballadores, cos efectos establecidos no Estatuto dos traballadores.</p>
<p>Artigo 30º.-Licencias sen soldo.</p>
<p>Os traballadores terán dereito a unha licencia de 1 día sen soldo por necesidade debidamente xustificada de acompañar a fillos menores de idade á consulta médica, de non existir cónxuxe do traballador ou, no caso de separación ou divorcio, se o traballador tivese a custodia do fillo menor, ou cadre cos días de visita.</p>
<p>Artigo 31º.-Desprazamentos temporais.</p>
<p>Cando por razóns de servicio a empresa desprazase temporalmente os seus traballadores, por tempo superior a 3 meses, que esixa residencia en poboación distinta do seu domicilio habitual, os traballadores terán dereito a acumula-los medios días do descanso semanal non desfrutados, ata un total de 6,5 días, sendo a cargo do empresario os gastos do desprazamento do traballador ata o seu domicilio para desfrutar do dito descanso.</p>
<p>No caso de que o traballador retorne ó seu domicilio antes de chegar a acumula-los 6,5 días de descanso, segundo o disposto no parágrafo anterior, terá dereito a desfruta-lo tempo acumulado de descansos a partir do primeiro día do regreso.</p>
<p>Artigo 32º.-Xubilación forzosa.</p>
<p>Establécese a xubilación forzosa ós sesenta e cinco anos de idade dos traballadores que cumpran os requisitos esixidos para iso pola Seguridade Social.</p>
<p>Artigo 33º.-Xubilacíon anticipada.</p>
<p>As empresas e traballadores poderán pactar, logo da existencia de común acordo por ámbalas partes, xubilacións anticipadas ós 64 anos, de conformidade co disposto no Real decreto 1194/1985, do 17 de xullo, debendo as empresas substituílos simultaneamente ó seu cesamento por xubilación por outros traballadores nas condicións previstas no citado real decreto.</p>
<p>Artigo 34º.-Xubilados e pensionistas.</p>
<p>Os xubilados, pensionistas de longa duración, viúvas e orfos menores de 18 anos dos trballadores falecidos en activo, das empresas de liñas regulares, terán dereito a viaxar nas liñas das súas respectivas empresas, como se o traballador estivese en activo.</p>
<p>Artigo 35º.-Comisión paritaria.</p>
<p>Para a interpretación e cumprimento das cláusulas deste convenio e en xeral para entender en cantas cuestións se deriven da aplicación deste, establécese unha comisión paritaria, integrada por un número igual de representantes económicos e das centrais sindicais asinantes do convenio, a razón de un membro por cada central sindical.</p>
<p>A devandita comisión elixirá o presidente desta, que non poderá ser membro do devandito órgano.</p>
<p>Artigo 36º.-Indivisibilidade.</p>
<p>As condicións pactadas neste convenio forman un todo orgánico e indivisible, e para efectos da súa aplicación práctica, considerado na súa totalidade.</p>
<p>Artigo 37º.-Categoría de azafata.</p>
<p>Nas taboas salariais anexas aparece como nova categoría profesional a de azafata.</p>
<p>Entenderase por tal aquel traballador encargado de prestar asistencia ós viaxeiros naqueles servicios que así o requiran, por imposición legal ou por decisión da empresa, tanto por razóns de seguridade como de atención ó cliente.</p>
<p>Artigo 38º.-Plus de circulación.</p>
<p>Co nome de plus de circulación créase un complemento de posto de traballo para as azafatas que desempeñen as funcións as que se refire o artigo anterior, por un importe de 200 pesetas por cada día en que efectivamente realicen o dito cometido.</p>
<p>A dita cantidade in crementarase no 3,10% para o segundo ano de vixencia do conveino.</p>
<p>Artigo 39º.-Lexislación subsidiaria.</p>
<p>En todo o non expresamente previsto neste convenio, haberá que aterse ó disposto na lexislación vixente, así como na ordenanza laboral de transportes por estrada, aínda que esta sexa derrogada polo Goberno e ata a súa substitución por convenio colectivo.</p>
<p>Disposicións adicionais.</p>
<p>Primeira.-As diferencias salariais debidas polas empresas como consecuencia da entrada en vigor deste convenio con posterioridade ós seus efectos económicos do 1 de abril, serán aboadas no prazo máximo de 60 días, contados desde a súa entrada en vigor.</p>
<p>Segunda.-As partes asinantes do presente convenio son as seguintes:</p>
<p>En representación dos traballadores, as centrais sindicais UGT, CC.OO., e CIG.</p>
<p>En representación dos empresarios, as asociacións de transporte regular e discrecional de viaxeiros.</p>
<p>TÁBOA DE SALARIOS</p>
<p>(Vixencia 1-4-1997 ó 31-3-1998)</p>
<p>Grupo I. Persoal superior e técnicos.</p>
<p>Subgrupo A)</p>
<p>I. Xefe de servicio140.593 ptas./mes.</p>
<p>II. Inspector principal123.017 ptas./mes.</p>
<p>Subgrupo B)</p>
<p>I. Enxeñeiros e licenciados129.061 ptas./mes.</p>
<p>II. Enxeñeiros técnicos e Aux. titulados 98.885 ptas./mes.</p>
<p>III. Axundantes técnicos sanitarios 90.072 ptas./mes.</p>
<p>Grupo II. Persoal administrativo.</p>
<p>I. Xefe de sección 106.493 ptas./mes.</p>
<p>II. Xefe de negociado 98.887 ptas./mes.</p>
<p>III. Oficial de primeira 92.128 ptas./mes.</p>
<p>IV. Oficial de segunda 84.445 ptas./mes.</p>
<p>V. Auxiliar administrativo 80.099 ptas./mes.</p>
<p>Grupo III. Persoal de movemento.</p>
<p>Subgrupo A) Estacións ou administracións.</p>
<p>Sección 1ª. Persoal de Estacións.</p>
<p>Clase 1ª.</p>
<p>I. Xefe de Estación de primeira106.180 ptas./mes.</p>
<p>II. Xefe de Estación de segunda101.294 ptas./mes.</p>
<p>Clase 2ª.</p>
<p>I. Xefe de administración de primeira106.180 ptas./mes.</p>
<p>II. Xefe de administración de segunda101.294 ptas./mes.</p>
<p>Clase 3ª.</p>
<p>I. Xefe de administración en ruta 96.414 ptas./mes.</p>
<p>II. Vendedor de billetes 82.583 ptas./mes.</p>
<p>III. Factor 82.583 ptas./mes.</p>
<p>IV. Encargado de consigna 82.583 ptas./mes.</p>
<p>V. Repartidos de mercadorías 2.741 ptas./día.</p>
<p>VI. Mozo 2.741 ptas./día.</p>
<p>Subgrupo C) Transporte de viaxeiros en autobuses, microbuses e trolebuses interurbanos.</p>
<p>Subgrupo D) Transporte de viaxeiros en autobuses urbanos.</p>
<p>I. Xefe de tráfico de primeira106.180 ptas./mes.</p>
<p>II. Xefe de tráfico de segunda101.294 ptas./mes.</p>
<p>III. Xefe de tráfico de terceira 96.414 ptas./mes.</p>
<p>IV. Inspector 3.051 ptas./día.</p>
<p>V. Conductor 2.997 ptas./día.</p>
<p>VI. Conductor-perceptor 2.997 ptas./día.</p>
<p>VII. Cobrador 2.586 ptas./día.</p>
<p>VIII. Azafata 83.234 ptas./mes.</p>
<p>Grupo IV.</p>
<p>Personal de talleres.</p>
<p>I. Xefe de taller115.240 ptas./mes.</p>
<p>II. Encargado ou contramestre 98.693 ptas./mes.</p>
<p>III. Encargado xeral 96.413 ptas./mes.</p>
<p>IV. Encargado de almacén 92.696 ptas./mes.</p>
<p>V. Xefe de equipo 3.297 ptas./día.</p>
<p>VI. Oficial de primeira 3.168 ptas./día.</p>
<p>VII. Oficial de segunda 3.031 ptas./día.</p>
<p>VIII. Oficial de terceira 2.913 ptas./día.</p>
<p>IX. Mozo de taller 2.601 ptas./día.</p>
<p>X. Traballadores en formaciónSalario mínimo según idade.</p>
<p>Grupo V. Persoal subalterno.</p>
<p>I. Cobrador de facturas 77.107 ptas./mes.</p>
<p>II. Telefonista 77.107 ptas./mes.</p>
<p>III. Porteiro 77.107 ptas./mes.</p>
<p>IV. Vixilante 77.107 ptas./mes.</p>
<p>V. Limpadora (por horas)   306</p>
<p>VI. Botóns de 16-17 anosSalario mínimo según su idade.</p>
<p>9412</p>

