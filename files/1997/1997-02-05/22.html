---
date: '1997-02-05'
id: 335E
page: 1
number: 24
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 10 de xaneiro de 1997, do Servicio de Estructuras e
  Desenvolvemento Rural de Pontevedra, pola que se fai público o acordo de
  concentración parcelaria da zona de Cuntis II (Cuntis-Pontevedra).
range: Resolución
url: 'https://www.xunta.gal/dog/Publicados/1997/19970205/Anuncio335E_gl.html'
---
<p>Ponse en coñecemento de tódolos interesados na concentración parcelaria da zona de Cuntis II (Cuntis-Pontevedra), declarada de utilidade pública e urxente execución polo Decreto 434/1987, do 5 de novembro (DOG nº 231 do 1-12-1987), o seguinte:</p>
<p>Primeiro.-Con data do 16 de decembro de 1996, o director xeral de estructuras e Desenvolvemento Rural aprobou o acordo de concentración parcelaria da zona de Cuntis II. (Cuntis-Pontevedra), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto o público na Casa do Concello de Cuntis e na zona, durante trinta días hábiles, desde o seguinte día en que sexa publicado o derradeiro dos avisos que corresponde facer no Diario Oficial de Galicia, no BOP, no xornal de máis circulación desta e no taboleiro de anuncios da Casa do Concello.</p>
<p>Terceiro.-No prazo dos trinta días que se din, cabe interpoñer recurso de alzada perante o conselleiro de Agricultura, Gandería e Montes, podendo os recurrentes presenta-los recursos no rexistro da Delegación Provincial de Agricultura, Gandería e Montes (r/ Benito Corbal, 47-4º-Pontevedra), no rexistro xeral da consellería (edificio San Caetano, s/n Santiago de Compostela), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un domicilio dentro do termo municipal para facérlle-las notificacións que procedan e, se é o caso, a persoa residente nel a quen teñan que facérselle as notificacións.</p>
<p>Advírtese, ademais, que o acordo de concentración parcelaria só poderá ser impugando en alzada se se infrinxen as formalidades prescritas para a súa elaboración e publicación ou se non se axustase ás Bases (artigos, 36, 38, 40 e 41 da Lei de Concentración Parcelaria para Galicia).</p>
<p>Pontevedra, 10 de xaneiro de 1997.</p>
<p>Miguel Angel Pérez Dubois</p>
<p>Xefe do Servicio de Estructuras</p>
<p>e Desenvolvemento Rural de Pontevedra</p>
<p>621</p>

