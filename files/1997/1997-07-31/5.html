---
date: '1997-07-31'
id: '9416'
page: 7419
number: 146
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 23 de xullo de 1997 pola que se convocan varios cursos de
  formación continua para o persoal da Xunta de Galicia.
range: Resolución
url: 'https://www.xunta.gal/dog/Publicados/1997/19970731/Anuncio9416_gl.html'
---
<p>Dentro do programa de actividades de formación continua da EGAP para 1997, e conforme as funcións atribuídas pola Lei 4/1987, do 27 de maio, de creación da escola e pola Lei 10/1989, do 10 de xullo, de modificación da anterior, convócanse os cursos referidos no anexo I á presente resolución, que se desenvolverán de conformidade coas seguintes bases:</p>
<p>Primeira.-Solicitudes.</p>
<p>1. O persoal que desexe participar nos cursos programados deberá solicitalo coa presentación da instancia e certificación que, como modelos oficiais, se recollen no anexo II e III desta resolución, respectivamente.</p>
<p>2. Naqueles cursos que conten con varias edicións presentarase unha soa instancia e para unha única localidade.</p>
<p>3. A falsidade ou ocultación de datos esenciais para a selección dos aspirantes dará lugar á exclusión automática do curso solicitado, así como á imposibilidade de participar en ningún outro curso no presente ano.</p>
<p>4. O prazo de presentación de instancias será o que se sinala para cada curso no precitado anexo I.</p>
<p>5. As solicitudes, dirixidas ó director da EGAP, presentaranse no rexistro xeral da Escola, sita na rúa de Madrid, 2-4, polígono das Fontiñas, 15707 Santiago de Compostela, ou en calquera das dependencias reco</p>
<p>llidas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Segunda.Acceso ás actividades.</p>
<p>1. Poderá participa-lo persoal que cumpra os requisitos específicos esixidos para cada curso no aludido anexo I.</p>
<p>Terceira.-Selección.</p>
<p>1. Os criterios selectivos que se utilizarán serán os sinalados con carácter xeral na resolución da Escola Galega de Administración Pública, do 27 de xuño de 1994 (DOG nº 149, do 3-8-1994).</p>
<p>2. Nos cursos que conten con varias edicións terá preferencia na selección efectuada para cada unha das localidades programadas o persoal que desempeñe o seu posto de traballo nelas.</p>
<p>3. As relacións de seleccionados para participar nos cursos previstos publicaranse nos taboleiros de anuncios da Escola Galega de Administración Pública e do Centro de Información Administrativa e Atención ó Cidadán, e, se é o caso, nas delegacións provinciais da Consellería da Presidencia e Administración Pública.</p>
<p>Cuarta.-Certificacións de asistencia.</p>
<p>1. Outorgaráselle-lo correspondente certificado de asistencia ós alumnos que participen con regularidade e dedicación no desenvolvemento dos cursos, sen prexuízo de que, se é o caso, a Escola Galega de Administración Pública poida fixa-la realización daquelas probas ou controis que considere oportunos para os efectos de avalia-los coñecementos adquiridos polos alumnos ou ben poida requeri-la realización dun traballo final de prácticas.</p>
<p>2. É obrigatoria a asistencia e puntualidade a tódalas sesións previstas dos cursos. Toda inasistencia a clase deberá ser xustificada debidamente polo interesado, se ben a falta de asistencia, aínda que sexa xustificada, a máis do 15% das horas lectivas programadas, impedirá a expedición da certificación anteriormente referida e dará lugar á baixa no curso coa perda de tódolos dereitos.</p>
<p>3. Para coñecemento e constancia no seu expediente, os participantes nos cursos deberán facilitar copia das certificacións recibidas ós servicios de persoal do centro directivo ó que estean adscritos.</p>
<p>Quinta.-Modificacións.</p>
<p>1. A EGAP poderá modifica-lo desenvolvemento e mailos contidos dos cursos anunciados a fin de adaptalos ás necesidades da Administración, así como ás distintas continxencias que poidan xurdir.</p>
<p>2. No suposto de que o número de instancias recibidas sexa inferior ó 50% das prazas convocadas, a EGAP resérvase o dereito de suspende-la realización do curso de que se trate, utilizando para o efecto os medios de notificación ós interesados previstos na normativa vixente.</p>
<p>Sexta.-Financiamento.</p>
<p>En razón dos fondos con que se financiarán estes cursos, a súa realización efectiva está condicionada</p>
<p>á transferencia daqueles por parte do Instituto Nacional de Administración Pública.</p>
<p>Santiago de Compostela, 23 de xullo de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>ANEXO I</p>
<p>-Curso: xeral de contratación administrativa (6 edicións).</p>
<p>1. Obxectivos:</p>
<p>Actualizar e profundizar nos coñecementos adquiridos neste campo á luz da nova normativa sobre contratación pública.</p>
<p>2. Destinatarios:</p>
<p>Persoal pertencente ós grupos funcionariais A, B e C e laborais I, II e III ó servicio da Xunta que no seu posto de traballo desenvolva cometidos en materia de contratación administrativa.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 15 de setembro.</p>
<p>4. Desenvolvemento:</p>
<p>4.1. Duración: 24 horas.</p>
<p>4.2. Lugar e datas de realización: Santiago de Compostela, A Coruña, Lugo, Ourense, Pontevedra e Vigo, os días 15, 16, 20, 21, 22, 23, 27 e 28 de outubro.</p>
<p>4.3. Horarios: de 17 a 20 horas.</p>
<p>4.3. Número de prazas: 30 por curso.</p>
<p>5. Contido básico:</p>
<p>Principios xerais. Actuacións previas. O contrato de obras. O contrato de servicios públicos. O contrato de subministracións. Outros tipos de contratos.</p>
<p>-Curso: a normativa laboral. O convenio colectivo único para o persoal da Xunta de Galicia.</p>
<p>1. Obxectivos:</p>
<p>Profundizar no coñecemento da normativa laboral vixente, con especial atención á normativa autonómica.</p>
<p>2. Destinatarios:</p>
<p>Funcionarios dos grupos A e B e persoal laboral dos grupos I e II, que desempeñan postos de traballo nos que leven a cabo funcións relacionadas co contido do curso.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 10 de novembro.</p>
<p>4. Desenvolvemento:</p>
<p>4.1. Duración: 25 horas.</p>
<p>4.2. Lugar e datas de celebración: Santiago de Compostela, os días 9, 10, 11, 15, 16, 17 e 18 de decembro.</p>
<p>4.3. Horarios: de 17 a 20.30 horas.</p>
<p>4.4. Número de prazas: 25.</p>
<p>5. Contido básico:</p>
<p>A normativa laboral. As modificacións producidas na contratación laboral. O réxime da Seguridade Social e o cálculo das pensións. As empresas de traballo temporal e a súa relación coa Administración Pública. O convenio colectivo único do persoal laboral da Xunta. O Servicio Galego de Colocación.</p>
<p>-Curso: A normativa laboral. O convenio colectivo único para o persoal da Xunta.</p>
<p>1. Obxectivos:</p>
<p>Adquirir coñecementos sobre a normativa laboral vixente con especial atención á normativa autonómica.</p>
<p>2. Destinatarios:</p>
<p>Funcionarios dos grupos C e D e persoal laboral dos grupos III e IV, que desempeñan postos de traballo, nos que desenvolvan cometidos relacionadas co contido do curso.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 10 de novembro.</p>
<p>4. Desenvolvemento:</p>
<p>4.1. Duración: 25 horas.</p>
<p>4.2. Lugar e datas de realización: Santiago de Compostela, os días 9, 10, 11, 15, 16, 17 e 18 de decembro.</p>
<p>4.3. Horarios: de 17 a 20.30 horas.</p>
<p>4.4. Número de prazas: 25.</p>
<p>5. Contido básico:</p>
<p>Achegamento á normativa laboral. A contratación laboral. O sistema de Seguridade Social. As empresas de traballo temporal. O convenio colectivo único do persoal da Xunta. O Servicio Galego de Colocación.</p>
<p>-Curso: perfeccionamento do persoal de habilitación de gastos.</p>
<p>1. Obxectivos:</p>
<p>Análise das funcións e cometidos propios das unidades de habilitación.</p>
<p>2. Destinatarios:</p>
<p>Habilitados das consellerías e organismos autónomos.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 27 de outubro.</p>
<p>4. Desenvolvemento:</p>
<p>4.1. Duración: 20 horas.</p>
<p>4.2. Lugar e datas de celebración: Santiago de Compostela, os días 25, 26 e 27 de novembro e 1, 2, 3 e 4 de decembro.</p>
<p>4.3. Horarios: de 17 a 20 horas.</p>
<p>4.4. Número de prazas: 30.</p>
<p>5. Contido básico:</p>
<p>Xestión orzamentaria: principios básicos. Xestión de gastos: esquema xeral do procedemento. Os gastos menores. Réxime de pagamentos: pagamentos en firme.</p>
<p>Provisión de fondos: anticipos de caixa fixa e pagamentos para xustificar.</p>
<p>-Curso: elaboración de disposicións de carácter xeral: a técnica normativa (2 edicións).</p>
<p>1. Obxectivos:</p>
<p>Mellora-la calidade na elaboración das normas xurídicas.</p>
<p>2. Destinatarios:</p>
<p>Funcionarios dos grupos A e B e laborais I e II, licenciados en dereito, que desempeñen con carácter definitivo ou provisional, postos de traballo nos servicios técnico-xurídicos das consellerías ou organismos autónomos.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando para a 1ª edición do curso ó 5 de setembro e para a 2ª edición o 15 de setembro.</p>
<p>4. Desenvolvemento:</p>
<p>4.1. Duración: 30 horas.</p>
<p>4.2. Lugares e datas de realización:</p>
<p>-1ª edición: Santiago de Compostela os días 17, 18, 22, 23, 24, 25, 29 e 30 de setembro.</p>
<p>-2ª edición: Santiago de Compostela os días 1, 2, 6, 7, 8, 9, 13 e 14 de outubro.</p>
<p>4.3. Horarios: de 17 a 21 horas.</p>
<p>4.4. Número de prazas: 30 por edición.</p>
<p>5. Contido básico:</p>
<p>O proceso de elaboración e aprobación da normativa na Xunta de Galicia. A remisión dos anteproxectos de leis ó Parlamento e a súa aprobación posterior. A publicidade das normas xurídicas. Técnica normativa: conceptos, principios e aplicación práctica.</p>
<p>-Curso: Iniciación á informática: o procesador de textos (sete edicións).</p>
<p>1. Obxectivos:</p>
<p>Facilitar uns coñecementos básicos de informática, con especial atención ás posibilidades que ofrece o tratamento de textos na realización de tarefas administrativas.</p>
<p>2. Destinatarios:</p>
<p>O persoal de administración da Xunta de Galicia.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o día 5 de setembro.</p>
<p>4. Desenvolvemento:</p>
<p>4.1. Duración: 40 horas.</p>
<p>4.2. Lugar e datas de realización:</p>
<p>-Santiago de Compostela os días 15, 16, 17, 18, 22, 23, 24, 25, 29 e 30 de setembro; 1, 2 e 6 de outubro.</p>
<p>-A Coruña, Lugo, Ourense, Pontevedra, Vigo e Ferrol de setembro a decembro por determinar.</p>
<p>4.3. Horarios: de 17.30 a 20.30 horas.</p>
<p>4.4. Número de prazas: 20 por edición.</p>
<p>5. Contido básico:</p>
<p>Arquitectura dun ordenador. Estructura do sistema operativo. Estructura dos discos. Creación e edición de documentos. Tipos de letra e impresión de documentos. Fusións con bases de datos, mailings, etiquetas.</p>
<p>-Curso: xestor de bases de datos relacionais (sete edicións).</p>
<p>1. Obxectivos:</p>
<p>Proporcionar uns coñecementos introductorios no manexo do xestor de bases de datos relacionais.</p>
<p>2. Destinatarios:</p>
<p>Persoal de administración da Xunta de Galicia, que teña coñecementos previos do sistema operativo.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando para a edición de Santiago de Compostela o 15 de setembro e para o resto das edicións o 5 de setembro.</p>
<p>4. Desenvolvemento:</p>
<p>4.1. Duración: 30 horas.</p>
<p>4.2. Lugares e datas de celebración:</p>
<p>-Santiago de Compostela os días 7, 8, 9, 13, 14, 15, 16, 20, 21 e 22 de outubro.</p>
<p>-A Coruña, Lugo, Ourense, Pontevedra, Vigo e Ferrol: de setembro a decembro por determinar.</p>
<p>4.3. Horarios: de 17 a 20 horas.</p>
<p>4.4. Número de prazas: 20 por edición.</p>
<p>5. Contido básico:</p>
<p>Conceptos sobre bases de datos. Creación, actualización e ordenación dunha base de datos. Deseño de etiquetas e informes.</p>
<p>-Curso: xestión de persoal.</p>
<p>1. Obxectivos:</p>
<p>Proporcionar uns coñecementos básicos en materia de xestión do persoal das administracións públicas.</p>
<p>2. Destinatarios:</p>
<p>Funcionarios dos grupos C e D e persoal laboral dos grupos III e IV, destinados en unidades de recursos humanos da administración da Xunta de Galicia.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 15 de setembro.</p>
<p>4. Desenvolvemento:</p>
<p>4.1. Duración: 25 horas.</p>
<p>4.2. Lugares e datas de celebración: Santiago de Compostela, os días 15, 16, 20, 21, 22, 23, 27 e 28 de outubro.</p>
<p>4.3. Horarios: de 17 a 20 horas.</p>
<p>4.4. Número de prazas: 25.</p>
<p>5. Contido básico:</p>
<p>Introducción ó tema. O persoal ó servicio das administracións públicas. Réxime xurídico e características de xestión dos diferentes tipos de persoal.</p>
<p>-Curso: xestión orzamentaria.</p>
<p>1. Obxectivos:</p>
<p>Acadar unha mellora nos coñecementos xerais adquiridos en materia de xestión orzamentaria.</p>
<p>2. Destinatarios:</p>
<p>Persoal dos grupos funcionariais A e B e laborais I e II, que no desempeño do seu posto de traballo exerzan competencias en materias de xestión orzamentaria.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 30 de setembro.</p>
<p>4. Desenvolvemento:</p>
<p>4.1. Duración: 24 horas.</p>
<p>4.2. Lugares e datas de celebración: Santiago de Compostela, os días 29 e 30 de outubro; 3, 4, 5, 6, 10 e 11 de novembro.</p>
<p>4.3. Horarios: de 17 a 20 horas.</p>
<p>4.4. Número de prazas: 25.</p>
<p>5. Contido básico:</p>
<p>O orzamento. Concepto. Características. O orzamento da Comunidade Autónoma. Xestión e execución do orzamento da Comunidade Autonóma. Modificacións orzamentarias. Execución do orzamento e Lei de contratos das administracións públicas. Procedementos especiais de xestión do gasto público. Liquidación e peche do orzamento. Control do gasto público.</p>
<p>-Curso: xestión orzamentaria.</p>
<p>1. Obxectivos:</p>
<p>Proporcionar uns coñecementos básicos no campo da xestión orzamentaria.</p>
<p>2. Destinatarios:</p>
<p>Persoal dos grupos funcionariais C e D e laborais III e IV, que desenvolvan no seu posto de traballo cometidos relacionados coa xestión orzamentaria.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 13 de outubro.</p>
<p>4. Desenvolvemento:</p>
<p>4.1. Duración: 24 horas.</p>
<p>4.2. Lugares e datas de celebración: Santiago de Compostela, os días 12, 13, 17, 18, 19, 20, 24 e 25 de novembro.</p>
<p>4.3. Horarios: de 17 a 20 horas.</p>
<p>4.4. Número de prazas: 25.</p>
<p>5. Contido básico:</p>
<p>Introducción ó orzamento da Comunidade Autónoma. Conceptos xerais da execución e xestión orzamentaria. Modificacións orzamentarias. Liquidación e peche do orzamento. Control do gasto público.</p>
<p>-Curso: Procedemento administrativo sancionador (cinco edicións).</p>
<p>1. Obxectivos:</p>
<p>Unificar criterios e perfecciona-los métodos legais de actuación de acordo co establecido nas distintas normas sancionadoras.</p>
<p>2. Destinatarios:</p>
<p>Persoal da administración da Xunta de Galicia con responsabilidade directa na tramitación e supervisión dos procedementos sancionadores que incoar no seu ámbito de actuación.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 13 de outubro.</p>
<p>4. Desenvolvemento:</p>
<p>4.1. Duración: 20 horas.</p>
<p>4.2. Lugares e datas de celebración: Santiago de Compostela, A Coruña, Lugo, Ourense e Pontevedra os días 12, 13, 17, 18, 19, 20 e 24 de novembro.</p>
<p>4.3. Horarios: de 17 a 20 horas.</p>
<p>4.4. Número de prazas: 30 por edición.</p>
<p>5. Contido básico:</p>
<p>O procedemento sancionador. O prego de cargos. A audiencia do interesado. A gradación da sanción. A execución da sanción: a multa, o comiso, a retirada da licencia...</p>
<p>-Curso: réxime xurídico das axudas (cinco edicións).</p>
<p>1. Obxectivos:</p>
<p>Unificar criterios e perfeccionar métodos legais de actuación de acordo co establecido nas distintas normas de axudas.</p>
<p>2. Destinatarios:</p>
<p>Persoal da Xunta de Galicia con responsabilidade directa na tramitación e xestión de axudas e subvencións.</p>
<p>3. Prazo de presentación de instancias: comezará a contarse a partir do día seguinte ó da publicación desta resolución no DOG, rematando o vindeiro día 20 de outubro.</p>
<p>4. Desenvolvemento:</p>
<p>4.1. Duración: 20 horas.</p>
<p>3.2. Lugares e datas de celebración: Santiago de Compostela, A Coruña, Lugo, Ourense e Pontevedra os días 25, 26 e 27 de novembro; 1, 2, 3 e 4 de decembro.</p>
<p>4.3. Horarios: de 17 a 20 horas.</p>
<p>4.4. Número de prazas: 30 por edición.</p>
<p>5. Contido básico.</p>
<p>O procedemento das subvencións e a súa concesión. O pagamento das axudas. O control das subvencións. As subvencións no orzamento público.</p>
<p>ANEXO III</p>
<p>D secretario xeral/delegado</p>
<p>provincial/responsable dos servicios de persoal na consellería/delegación provincial de,</p>
<p>CERTIFICO:</p>
<p>Que Don/a, no desempeño</p>
<p>do seu posto de traballo de realiza tarefas directamente relacionadas co contido do curso solicitado.</p>
<p>, ......... de........... de 1997.</p>
<p>Asdo.:......................................</p>
<p>5950</p>

