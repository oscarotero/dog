---
date: '1997-10-14'
id: B522
page: 9
number: 198
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Decreto 282/1997, do 1 de outubro, polo que se crea a Medalla e Placa ó Mérito
  Sanitario da Comunidade Autónoma de Galicia.
range: Decreto
url: 'https://www.xunta.gal/dog/Publicados/1997/19971014/AnuncioB522_gl.html'
---
<p>Os esforzos que no ámbito sanitario veñen realizando determinadas entidades ou persoas físicas fan conveniente a creación e concesión dunha medalla e placa ó mérito sanitario da Comunidade Autónoma de Galicia para distinguir aquelas persoas que destaquen polo seu labor sanitario de investigación, colaboración ou apoio en temas relacionados coa saúde.</p>
<p>Por isto, por proposta do conselleiro de Sanidade e Servicios Sociais e logo da deliberación do Consello da Xunta de Galicia na súa reunión do día un de outubro de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Créase a Medalla e Placa ó Mérito Sanitario da Comunidade Autónoma de Galicia para distinguir, respectivamente, as persoas físicas e xurídicas que destaquen polo seu labor sanitario ou pola realización de tarefas de investigación e colaboración de especial trascedencia no ámbito da sanidade.</p>
<p>Artigo 2º</p>
<p>A Medalla e Placa ó Mérito Sanitario de Galicia poderá ser conferida nas categorías de ouro, prata e bronce.</p>
<p>Artigo 3º</p>
<p>1. As medallas e placas ó mérito sanitario da Comunidade Autónoma de Galicia serán outorgadas polo conselleiro de Sanidade e Servicios Sociais.</p>
<p>Na medalla e placa da categoría de ouro e prata deberán ser oídos os directores xerais da Consellería de Sanidade e Servicios Sociais e do Servicio Galego de Saúde.</p>
<p>2. Unicamente poderá concederse cada ano unha medalla e unha placa de ouro e cinco de prata.</p>
<p>Artigo 4º</p>
<p>1. A concesión dunha medalla ó mérito sanitario da Comunidade Autónoma levará aparellada a concesión das miniaturas -gala e ollal de lapela- correspondentes á súa categoría.</p>
<p>2. A medalla e placa ó Mérito Sanitario acompañarase dun diploma acreditativo da concesión.</p>
<p>Artigo 5º</p>
<p>Créase o Rexistro de Medallas e Placas ó Mérito Sanitario da Comunidade Autónoma.</p>
<p>Disposición adicional</p>
<p>A Medalla e Placa ó Mérito Sanitario na Comunidade Autónoma de Galicia, nas súas distintas categorías, axustaranse na súa forma e características ós modelos que figuran no anexo deste decreto.</p>
<p>Disposición derradeira</p>
<p>O presente decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, un de outubro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Prescricións técnicas</p>
<p>Medalla.</p>
<p>A medalla será circular, cun diámetro de 35 mm. Terá anverso e reverso; penderá dunha cinta con suxeición a unha peza representativa do escudo de Galicia.</p>
<p>Anverso.-(descrición).</p>
<p>Cruz, raiada en paralelo, como símbolo universal de axuda humanitaria, acompañada en gravado afundido polo texto ou lenda EX LABORE FRUCTUS. Fondos tratados en textura rugosa con fresa.</p>
<p>Reverso.-(descrición).</p>
<p>Franxa no plano inferior coa frase Ó Mérito Sanitario en tipografía romana e gravado fundido. Fondo sementado coa lenda Ó Mérito Sanitario en secuencia indefinida, en gravado afundido e tipografía de pao seco.</p>
<p>Cinta.</p>
<p>Será de 35 mm de largo en cor branca e cunha franxa diagonal de 11 mm de largo en cor azul.</p>
<p>Placa.</p>
<p>Nas súas tres categorías; outo, prata e bronce, serán unha reproducción da medalla con anverso, reverso e unha dimensión de 100 mm de diámetro.</p>
<p>Miniatura de gala.</p>
<p>Nas súas tres categorías; ouro, prata e bronce, será unha reproducción da medalla con anverso, reverso, cinta colgante e enganche de suxeición. O diámetro será de 10 mm.</p>
<p>Miniatura de ollas de lapela.</p>
<p>Nas súas tres categorías; ourot, prata e bronce, serán unha reproducción da medalla, con anverso e enganche de suxeición. O diámetro será de 10 mm.</p>
<p>7684</p>

