---
date: '1997-12-30'
id: E816
page: 12
number: 251
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 9 de decembro de 1997, da Dirección Xeral de Centros e
  Inspección Educativa, pola que se fai pública a data, a hora e o lugar do
  sorteo público para determina-los inspectores/as que formarán parte da
  comisión de avaliación do traballo desenvolvido polos funcionarios docentes
  adscritos á función inspectora para os efectos da súa integración no corpo de
  inspectores de educación.
range: Resolución
url: 'https://www.xunta.gal/dog/Publicados/1997/19971230/AnuncioE816_gl.html'
---
<p>Por Orde do 12 de novembro de 1997 (DOG do 5 de decembro) establécese o prazo e procedemento para a renovación da adscrición á función inspectora dos funcionarios docentes nomeados para tal actividade. Segundo o seu punto terceiro, o traballo desenvolvido polos ditos funcionarios será avaliado por unha comisión da que formarán parte cinco funcionarios pertencentes ó corpo de inspectores ó servicio da Administración educativa ou pertencentes ó corpo de inspectores de educación elixidos por sorteo público nas datas que fixe a Dirección Xeral de Centros e Inspección Educativa. Por tanto, esta dirección xeral,</p>
<p>RESOLVE:</p>
<p>Facer público que o dito sorteo entre funcionarios pertencentes ó corpo de inspectores ó servicio da Administración educativa e funcionarios pertencentes ó corpo de inspectores de educación terá lugar nas dependencias da Dirección Xeral de Centros e Inspección Educativa, rúa San Lázaro, nº 107, Santiago de Compostela, o día 13 de xaneiro de 1997 ás 11 horas.</p>
<p>Santiago de Compostela, 9 de decembro de 1997.</p>
<p>Severino Somoza Gómez</p>
<p>Director xeral de Centros e Inspección Educativa</p>
<p>10237</p>

