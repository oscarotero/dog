---
date: '1997-06-11'
id: '7446'
page: 5
number: 111
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Orde do 2 de xuño 1997 pola que se convocan cursos de formación de
  biblioteconomía e animación á lectura para profesionais de bibliotecas,
  ensinantes e animadores socioculturais.
range: Orde
url: 'https://www.xunta.gal/dog/Publicados/1997/19970611/Anuncio7446_gl.html'
---
<p>O artigo 15.2º da Lei 14/1989, do 11 de outubro, de bibliotecas (DOG do 24-10-89) considera a importancia e necesidade da formación permanente do persoal bibliotecario en exercicio a través da rea</p>
<p>lización de cursos e seminarios que lle permitan actualiza-las técnicas de traballo e poñerse ó día naqueloutras que, aplicadas ás bibliotecas, poidan ofrecer un mellor servicio á comunidade á que serven. Por iso,</p>
<p>DISPOÑO:</p>
<p>Artigo 1º</p>
<p>Convócanse cursos de formación de biblioteconomía e animación á lectura para profesionais de bibliotecas, ensinantes e animadores socioculturais que traballen en bibliotecas públicas ou escolares. O custo destes cursos farase efectivo con cargo á aplicación orzamentaria 10.02.353D.640.1 dos orzamentos xerais da Comunidade Autónoma de Galicia para 1997.</p>
<p>Artigo 2º</p>
<p>No anexo I desta orde enuméranse os cursos convocados, con especificación de nivel, duración, lugar e data de celebración, número de prazas, temario e persoas ás que van dirixidos.</p>
<p>Artigo 3º</p>
<p>3.1. Poderán optar a estes cursos os bibliotecarios, ensinantes e animadores socioculturais que traballen en bibliotecas públicas ou escolares en calquera categoría profesional.</p>
<p>3.2. Non se poderán solicitar cursos de igual denominación e nivel xa realizados en anos anteriores.</p>
<p>3.3. Non poderán solicitar cursos aquelas persoas que anteriormente fosen seleccionados para participar nalgún curso e non asistisen sen xustificalo por escrito á Consellería de Cultura e Comunicación Social.</p>
<p>Artigo 4º</p>
<p>As persoas que desexen realizar algún dos cursos convocados presentarán unha solicitude por cada un deles segundo modelo do anexo II desta orde nun prazo de quince días naturais, contados a partir do seguinte ó da publicación desta orde no Diario Oficial de Galicia, no rexistro xeral da Consellería de Cultura e Comunicación Social, nos rexistros das súas delegacións provinciais ou segundo establece o artigo 38.4º da vixente Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Na solicitude farase consta-lo curso que se solicita e a orde de preferencia dos cursos solicitados.</p>
<p>Documentación:</p>
<p>-Solicitude (anexo II).</p>
<p>-Fotocopia do documento nacional de identidade.</p>
<p>-Certificación do director do centro de traballo, ou da entidade da que dependa a biblioteca, de que o interesado desenvolve traballos directamente relacionados cos contidos do curso e que conta con permiso para asistir a el (un certificado por curso facendo consta-lo nome do curso solicitado).</p>
<p>-No caso de solicitar cursos de perfeccionamento é imprescindible ter realizados os cursos de inicia</p>
<p>ción convocados pola Consellería de Cultura e Comunicación Social directamente relacionados con aqueles e xuntarán copia dos certificados correspondentes.</p>
<p>Artigo 5º</p>
<p>Recibidas as solicitudes de asistencia a cursos e maila súa documentación, estas serán avaliadas polos servicios competentes da Dirección Xeral de Promoción Cultural e o director xeral de Promoción Cultural elevará proposta ó conselleiro de Cultura e Comunicación Social, quen resolverá.</p>
<p>Artigo 6º</p>
<p>A selección dos asistentes ós cursos farase por rigorosa orde de entrada de solicitudes entre todos aqueles que cumpran as condicións esixidas para cada curso. Os colexios, bibliotecas e centros onde se realicen os cursos disporán de dúas prazas para persoal do seus servicios bibliotecarios.</p>
<p>Artigo 7º</p>
<p>A inasistencia a un curso sen causa xustificada será motivo de exclusión de novos cursos durante os tres próximos anos. A falta xustificada a máis dun 10% das horas totais do curso levará consigo a non obtención do certificado de asistencia.</p>
<p>Artigo 8º</p>
<p>Os asistentes ós cursos recibirán á súa finalización un certificado de asistencia con especificación de horas impartidas. Naqueles cursos nos que se realice a valoración dos coñecementos adquiridos o certificado será de asistencia e aproveitamento.</p>
<p>Artigo 9º</p>
<p>A Consellería de Cultura e Comunicación Social poderá encarga-la realización técnica destes cursos a profesionais especialistas nas materias que vaian impartirse, ou a asociacións profesionais, sendo en calquera caso competencia da consellería a aprobación do profesorado proposto.</p>
<p>Disposicións derradeiras</p>
<p>Primeira.-Facúltase o director xeral de Promoción Cultural para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 2 de xuño de 1997.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>ANEXO I</p>
<p>CURSOS</p>
<p>-Introducción ás bibliotecas públicas.</p>
<p>Duración: 20 horas.</p>
<p>Lugar: Ourense e Pontevedra.</p>
<p>Datas: outubro, 6,7, 8, e 9 en Ourense; 21, 22, 23 e 24 en Pontevedra.</p>
<p>Horario: sesións de mañá e tarde.</p>
<p>Destinatarios: terán prioridade os bibliotecarios municipais, en especial os encargados de bibliotecas de recente creación e os encargados de bibliotecas de asociacións culturais e os bibliotecarios en paro.</p>
<p>Número de prazas: 25 (a metade das prazas reservarase para persoas con titulación en biblioteconomía que se atopen en paro).</p>
<p>Temario: introducción á xestión dunha biblioteca. Papel que xogan as bibliotecas públicas na nosa sociedade.</p>
<p>-Animación á lectura (perfeccionamento).</p>
<p>Duración: 45 horas.</p>
<p>Lugar: Lugo e Ourense.</p>
<p>Data: setembro, outubro, (sábados), novembro (día 8).</p>
<p>Horario: sesións de mañá e tarde.</p>
<p>Destinatarios: terán prioridade os bibliotecarios municipais, animadores socioculturais que traballan en concellos ou centros educativos e profesores non universitarios que fixeran o curso de iniciación.</p>
<p>Número de prazas: 35.</p>
<p>Temario: coñecemento dos obxectivos, metodoloxía e pedagoxía da educación lectora.</p>
<p>-Catalogación, clasificación e encabezamento de materias.</p>
<p>Duración: 40 horas.</p>
<p>Lugar: Pontevedra.</p>
<p>Data: 30 de xuño, 1, 2, 3, 4, 7, 8, 9 e 10 de xullo.</p>
<p>Horario: sesións de mañá e tarde.</p>
<p>Destinatarios: terán prioridade os bibliotecarios municipais, en especial os encargado de bibliotecas de recente creación e bibliotecarios en paro.</p>
<p>Número de prazas: 25 (a metade das prazas reservarase para persoas con titulación en biblioteconomía que se atopen en paro).</p>
<p>Temario: introducción, catalogación de monografías, clasificación, encabezamentos de materias, tratamento bibliográfico de publicacións periódicas e materiais especiais.</p>
<p>-A atención ó público nas bibliotecas e outros centros de información.</p>
<p>Duración: 15 horas.</p>
<p>Lugar: Lugo e Vigo.</p>
<p>Datas: setembro, 3, 4, e 5 en Lugo; 10, 11 e 12 en Vigo.</p>
<p>Horario: de mañá e tarde.</p>
<p>Destinatarios: encargado de bibliotecas públicas municipais ou de servicios de información, preferentemente.</p>
<p>Número de prazas: 25.</p>
<p>Temario: introducción e obxectivos. O usuario nas bibliotecas. O persoal dos centros. A atención ó usuario. Márketing e administración.</p>
<p>-Formación, desenvolvemento e mantemento das coleccións.</p>
<p>Duración: 20 horas.</p>
<p>Lugar: A Coruña.</p>
<p>Data: 17, 18 e 19 xullo.</p>
<p>Horario: de mañá e tarde.</p>
<p>Destinatarios: terán preferencia as persoas que traballen en bibliotecas públicas municipais e do Estado.</p>
<p>Número de prazas: 25.</p>
<p>Temario: a selección dos documentos. A adquisición. O expurgo. A avaliación das adquisicións. O programa Conspectus.</p>
<p>-Internet para bibliotecarios (iniciación).</p>
<p>Duración: 20 horas.</p>
<p>Lugar: Santiago de Compostela.</p>
<p>Data: 22-26 de setembro.</p>
<p>Horario: sesións de tarde.</p>
<p>Destinatarios: preferentemente titulados superiores e medios con responsabilidade na dirección o no servicio de información de centros bibliotecarios, que conten con sistema informático.</p>
<p>Número de prazas: 20.</p>
<p>Temario: a rede Internet aspectos básicos. Funcións básicas da Internet. Os servicios avanzados de Internet. Prácticas de acceso ós recursos segundo o tipo de bibliotecas e usuarios.</p>
<p>-Internet para bibliotecarios (perfeccionamento).</p>
<p>Duración: 20 horas.</p>
<p>Lugar: Santiago de Compostela.</p>
<p>Data: 29 de setembro ó 3 de outubro.</p>
<p>Horario: de tarde.</p>
<p>Destinatarios: preferentemente titulados superiores e medios con responsabilidade na dirección o no servicio de información de centros bibliotecarios, que conten con sistema informático.</p>
<p>Número de prazas: 20.</p>
<p>Temario: a rede Internet aspectos básicos. Funcións básicas da Internet. Os servicios avanzados da Internet. Prácticas de acceso ós recursos segundo o tipo de bibliotecas e usuarios.</p>
<p>-A edición electrónica.</p>
<p>Duración: 10 horas.</p>
<p>Lugar: Santiago de Compostela.</p>
<p>Data: 19 e 20 de setembro.</p>
<p>Horario: sesións de mañá e tarde.</p>
<p>Destinatarios: terán preferencias as persoas a traballar en bibliotecas públicas municipais e do Estado.</p>
<p>Número de prazas: 25.</p>
<p>Temario: Descrición e forma de acceso ós novos medios. Libros interactivos multimedia. A edición óptica. Libros nas redes de telecomunicación. Repercusión no lector, no docente e no bibliotecario.</p>
<p>-Bibliotecas infantís.</p>
<p>Duración: 20 horas.</p>
<p>Lugar: A Coruña.</p>
<p>Data: 4, 5, e 6 de setembro.</p>
<p>Horario: sesións de mañá e tarde.</p>
<p>Número de prazas: 30.</p>
<p>Destinatarios: persoas que traballen en bibliotecas públicas con sección infantil.</p>
<p>Temario: organización das bibliotecas infantís. Criterios de selección e experiencias de animación á lectura.</p>
<p>-Dixitalización de materiais bibliográficos.</p>
<p>Duración: 15 horas.</p>
<p>Lugar: Santiago de Compostela.</p>
<p>Data: 27, 28 e 29 de outubro.</p>
<p>Horario: sesións de mañá e tarde.</p>
<p>Destinatarios: preferentemente titulados superiores e medios con responsabilidade na dirección ou no servicio de información de centros bibliotecarios e centros de documentación, que conten con sistema informático.</p>
<p>Número de prazas: 25.</p>
<p>Temario: introducción. Dixitalización e presentación. Normativa. Proxectos de dixitalización nacionais.</p>
<p>-Formato Ibermarc V: monografías, autoridades e fondos.</p>
<p>Duración: 15 horas.</p>
<p>Lugar: Santiago de Compostela.</p>
<p>Data: 1, 2, e 3 de outubro.</p>
<p>Horario: sesións de mañá e tarde.</p>
<p>Destinatarios: terán preferencia as persoas que traballen en bibliotecas públicas municipais e do Estado.</p>
<p>Número de prazas: 30.</p>
<p>Temario: introducción ó formato Ibermarc. Estructura do Formato Ibermarc. Aplicación do formato Ibermarc de monografías (prácticas).</p>
<p>-Formato Ibermarc V: materiais especiais.</p>
<p>Duración: 15 horas.</p>
<p>Lugar: Santiago de Compostela.</p>
<p>Data: 6, 7 e 8 de outubro.</p>
<p>Horario: sesións de mañá e tarde.</p>
<p>Destinatarios: terán preferencia as persoas que traballen en bibliotecas públicas municipais e do Estado.</p>
<p>Número de prazas: 30.</p>
<p>Temario: introducción ó formato Ibermarc. Estructura do formato Ibermarc. Aplicación do formato Ibermarc de materiais especiais (prácticas).</p>
<p>4401</p>

