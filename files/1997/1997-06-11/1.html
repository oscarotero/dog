---
date: '1997-06-11'
id: 743A
page: 5
number: 111
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 135/1997, do 29 de maio, polo que se acepta a cesión a título gratuíto
  dun terreo de 13.000 metros cadrados situado no lugar de Devesas da parroquia
  de Ponte do Porto, municipio de Camariñas (A Coruña) para a construcción dun
  centro de educación secundaria.
range: Decreto
url: 'https://www.xunta.gal/dog/Publicados/1997/19970611/Anuncio743A_gl.html'
---
<p>O Pleno da Corporación municipal de Camariñas, reunido en sesión ordinaria o día 25 de marzo de 1997, acordou a cesión á Comunidade Autónoma de Galicia, dun terreo de 13.000 m, situado no lugar de Devesas, da parroquia de Ponte do Porto, municipio de Camariñas, para a construcción dun centro de educación secundaria.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá Decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afección impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta do conselleiro de Economía e Facenda, feita nos termos nos que o Concello de Camariñas acordou a cesión e logo de deliberación do Consello da Xunta de Galicia na súa reunión do día vintenove de maio de mil novecentos noventa e sete,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo de 13.000 m situado no lugar de Devesas da parroquia de Ponte do Porto, Camariñas que linda: norte, coa parcela 3 do concello de Camariñas; sur, con parede no medio de camiño público; leste con parede en medio de José Touriñán Pérez, Carmen Mouzo Rodríguez e María do Pilar Arufe Arufe; e oeste, coa parcela número dous do concello de Camariñas.</p>
<p>O inmoble descrito atópase inscrito nese rexistro da propiedade de Corcubión no tomo 772, folio 27 do libro 74, predio número 8.755, inscrición primeira, do concello de Camariñas.</p>
<p>Artigo 2º</p>
<p>O inmoble cedido destinarase a centro de educación secundaria en Camariñas.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e a inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vintenove de maio de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>4379</p>

