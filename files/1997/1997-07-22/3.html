---
date: '1997-07-22'
id: 902A
page: 7
number: 140
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 3 de xullo de 1997, da Secretaría Xeral para o Turismo, pola que
  se delega nos xefes dos servicios provincias de Turismo o exercicio de
  determinadas competencias.
range: Resolución
url: 'https://www.xunta.gal/dog/Publicados/1997/19970722/Anuncio902A_gl.html'
---
<p>A incorporación de determinados procedementos administrativos, que na actualidade está resolvendo o titular da Secretaría Xeral para o Turismo, ó denominado Servicio de Resposta Inmediata, fai preciso que, dentro do respecto ós principios informadores da actuación administrativa, e con suxeición á normativa legal vixente, se deleguen nos xefes dos servicios provinciais de Turismo determinadas competencias, o que sen dúbida producirá unha maior axilidade administrativa, que redundará en beneficio dos cidadáns e da Administración.</p>
<p>Na súa virtude, facendo uso das atribucións que me confire o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común, dispoño delegar nos xefes dos servicios provinciais de Turismo correspondentes, o exercicio das seguintes competencias:</p>
<p>1. Resolución sobre inscrición no Rexistro de Empresas e Actividades Turísticas da Comunidade Autónoma de Galicia, das seguintes empresas ou actividades turísticas:</p>
<p>-Cafés, bares, tabernas.</p>
<p>-Pubs e whiskerías.</p>
<p>-Discotecas e salas de festas.</p>
<p>-Asociacións, federacións e confederacións empresariais.</p>
<p>-Asociacións, federacións e confederacións de profesionais do turismo.</p>
<p>-Padroados de turismo.</p>
<p>-Centros de iniciativas turísticas (CIT).</p>
<p>-Casinos (que terán os servicios de hostelería suxeitos ás súas regulamentacións específicas).</p>
<p>-Feiras e festas típicas, sempre e cando a súa organización estea avalada pola corporación local correspondente.</p>
<p>-Liñas aéreas, liñas de autobuses, transporte marítimo, alugueiro de coches sen conductor (rent a car), transbordadores, etc.</p>
<p>-Festas declaradas de interese turístico.</p>
<p>-Axentes da propiedade inmobiliaria.</p>
<p>-Axencias da propiedade inmobiliaria.</p>
<p>-Museos.</p>
<p>2. Visado dos regulamentos de réxime interior das empresas turísticas.</p>
<p>A Secretaría Xeral para o Turismo poderá, non obstante, avocar para si en calquera momento o exercicio das competencias delegadas nesta resolución, de acordo co establecido no artigo 14 da citada lei.</p>
<p>As resolucións administrativas que se adopten facendo uso das delegacións contidas na presente resolución farán constar expresamente esta circunstancia e consideraranse dictadas pola autoridade que as concedeu.</p>
<p>Santiago de Compostela, 3 de xullo de 1997.</p>
<p>Rubén Víctor Lois Calviño</p>
<p>Secretario xeral para o Turismo</p>
<p>97-5510</p>

