---
date: '1997-07-22'
id: '9062'
page: 7
number: 140
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 10 de xullo de 1997, da Xefatura Provincial de Estradas da
  Coruña, pola que se sinala a data para o levantamento das actas previas á
  ocupación dos bens e dereitos afectados polas obras do proxecto de clave
  N/AC/96.5, ampliación de plataforma e reforzo do firme da AC-230, treito
  Montesalgueiro-Curtis.
range: Resolución
url: 'https://www.xunta.gal/dog/Publicados/1997/19970722/Anuncio9062_gl.html'
---
<p>O artigo 28 do vixente Estatuto de autonomía de Galicia establece no seu apartado 2º a competencia da Comunidade Autónoma de Galicia no desenvolvemento lexislativo e a execución da lexislación do estado en materia de expropiación forzosa.</p>
<p>Por resolución do conselleiro de Política Territorial, Obras Públicas e Vivenda do 5 de maio de</p>
<p>1997, aprobouse o correspondente proxecto de trazado.</p>
<p>O Consello da Xunta de Galicia, en virtude do Decreto 126/1997, do 14 de maio, acordou declara-la utilidade pública e a urxente ocupación dos bens e dereitos necesarios para efectos da expropiación para as mencionadas obras.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do regulamento para a súa aplicación, esta xefatura, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados que figuran na relación exposta no taboleiro de anuncios dos concellos de Curtis, Oza dos Ríos e Aranga, para que comparezan nos lugares, datas e horas que se citan para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, o seu valor, e os prexuízos derivados da rápida ocupación, sen prexuízo de se trasladar ó lugar dos predios se o consideran necesario.</p>
<p>Concello de Curtis.</p>
<p>Lugar: Casa do Concello de Teixeiro.</p>
<p>Data: 4 de agosto de 1997.</p>
<p>Hora: de 9.30 a 14.</p>
<p>Núm. predio: do 1 ó 80.</p>
<p>Data: 5 de agosto de 1997.</p>
<p>Hora: de 9.30 a 14 do 81 ó final.</p>
<p>Concello de Oza dos Ríos.</p>
<p>Lugar: Casa do Concello de Oza dos Ríos.</p>
<p>Data: 6 de agosto de 1997.</p>
<p>Hora: de 9.30 a 14.</p>
<p>Núm. predio: do 164 ó 264.</p>
<p>Data: 7 de agosto de 1997.</p>
<p>Hora: de 9.30 a 14.</p>
<p>Núm. predio: do 265 ó final.</p>
<p>Concello de Aranga.</p>
<p>Lugar: Casa do Concello de Ponte Aranga.</p>
<p>Data: 8 de agosto de 1997.</p>
<p>Hora: de 9.30 a 14.</p>
<p>Núm. predio: do 383 ó 483.</p>
<p>Data: 11 de agosto de 1997.</p>
<p>Hora: de 9.30 a 14.</p>
<p>Núm. predio: do 484 ó final.</p>
<p>Ó dito acto deberán acudi-los titulares afectados, persoalmente ou ben representados pola persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución, podendo acompañarse pola súa conta, se o consideran necesario, dos seus peritos e notarios.</p>
<p>Así mesmo, e no cumprimento do establecido no artigo 56 do regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, co obxecto de que os interesados poidan formular por escrito, perante esta Xefatura Provincial de Estradas da Xunta de Galicia na Coruña, praza Luis Seoane, s/n, 8ª planta, as alegacións que consideren pertinentes co obxecto de emendar posibles erros padecidos na relación dos bens afectados pola urxente ocupación.</p>
<p>José Luis Rodríguez Alonso</p>
<p>Enxeñeiro xefe</p>
<p>97-5441</p>

