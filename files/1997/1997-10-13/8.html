---
date: '1997-10-13'
id: B48E
page: 9
number: 197
agency: XULGADO DE PRIMEIRA INSTANCIA E INSTRUCCIÓN NÚMERO UN DE ARZÚA
section: V. ADMINISTRACIÓN DE XUSTIZA
title: Edicto de poxa (85/1997).
range: Edicto
url: 'https://www.xunta.gal/dog/Publicados/1997/19971013/AnuncioB48E_gl.html'
---
<p>A xuíza do Xulgado de Primeira Instancia e Instrucción número un de Arzúa, fai saber que neste xulgado se segue procedemento especial sumario do artigo 131 da Lei hipotecaria, co número 85/1997, por instancia de Caixa de Aforros de Galicia, representada polo procurador Ricardo García-Píccoli, contra Juan Andrés Pampín Casal, María del Pilar Pampín Vidal, Manuel Pampín Casal, María Anuncia Tacón Santos, Ramón Pampín Casal e Gloria Santos Vázquez, nos que por resolución desta data acordou sacar á venda en poxa pública o inmoble que ó final se describirá, do que o remate terá lugar na sala de audiencia deste xulgado, situado na rúa Lugo, 42-44, de Arzúa, na seguinte forma:</p>
<p>En primeira poxa o vindeiro día 7 de novembro do ano que corre, ás dez horas da mañá, para a que servirá de tipo o que se pactou na escritura de hipoteca, que ascende á cantidade de 23.086.875 ptas.</p>
<p>En segunda poxa, no caso de non quedaren rematados os bens na primeira, o vindeiro día 1 de decembro, ás dez horas da mañá, coa rebaixa do 25% do tipo da primeira.</p>
<p>E en terceira poxa, se non se rematasen os bens en ningunha das anteriores, o vindeiro día 29 de decembro de 1997, ás dez horas da mañá, con tódalas demais condicións da segunda, pero sen suxeición a tipo.</p>
<p>Condicións da poxa:</p>
<p>1. Non se admitirán ofertas que non cubran o tipo da poxa, en primeira nin en segunda, e só o executante poderá cederlle o remate a terceiros.</p>
<p>2. Os que queiran tomar parte na poxa, bardante o acredor executante, deberán consignar previamente na entidade Banco Bilbao Vizcaya, S.A., axencia urbana da rúa Ramón Franco, 22, número de clave de oficina 1475, conta de consignacións e depósitos do Xulgado de Primeira Instancia e Instrucción de Arzúa, conta número 1510 0000 18 85 97, polo menos o 20% do tipo expresado, requisito sen o que non serán admitidos a licitación.</p>
<p>3. A poxa terá lugar na forma de poxas abertas, aínda que, ademais, ata o día sinalado para o remate poderanse facer ofertas por escrito en prego pechado.</p>
<p>4. Os autos e a certificación do rexistro a que se refire a regra 4ª do artigo 131 da Lei hipotecaria están de manifesto na secretaría, entendéndose que</p>
<p>todo licitador acepta como suficiente a titulación, e que as cargas e gravames anteriores e os preferentes, se os houber, ó crédito do actor continuarán subsistentes, entendéndose que o rematante os acepta e queda subrogado na responsabilidade deles, sen que se destine para a súa extinción o prezo do remate.</p>
<p>E para que así conste e lle sirva de notificación ó público en xeral e ós demandados en particular, expido o presente edicto para que se insira e publique nos boletíns oficiais que correspondan.</p>
<p>Arzúa, 26 de setembro de 1997.</p>
<p>A xuíza</p>
<p>Rubricado</p>
<p>O secretario</p>
<p>Rubricado</p>
<p>Relación de bens obxecto de poxa:</p>
<p>Resto do predio rexistral número 12.579. Labradío Riovello, de dezaseis áreas, setenta centiáreas, situado na parroquia e concello de Arzúa. Linda: norte, camiño; sur, predio de igual denominación, e parcela de María Eugenia Casal Rodríguez; leste, herdeiros de Cándido Moscoso, e en parte María Eugenia Casal Rodríguez; oeste, herdeiros de Jesús Costoya Ponte. Neste predio existen dúas naves dunha planta, adosadas entre si, con local de oficina anexo, ocupando o conxunto edificado unha superficie de planta de oitocentos oito metros cadrados.</p>
<p>No Rexistro da Propiedade de Arzúa, procede da rexistral no tomo 375, libro 99, folio 153, predio número 12.579.</p>
<p>7630</p>

