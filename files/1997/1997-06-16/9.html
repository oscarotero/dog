---
date: '1997-06-16'
id: '7946'
page: 5
number: 114
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 9 de xuño de 1997, dos tribunais designados para xulga-las
  probas selectivas para o acceso ó corpo superior de Administración da Xunta de
  Galicia (grupo A), convocadas pola orde da Consellería da Presidencia e
  Administración Pública, do 26 de decembro de 1995, pola que se procede a
  fixala-data, a hora e o lugar de celebración do cuarto exercicio das ditas
  probas selectivas.
range: Resolución
url: 'https://www.xunta.gal/dog/Publicados/1997/19970616/Anuncio7946_gl.html'
---
<p>En sesión conxunta celebrada o día de hoxe polos dous tribunais designados para xulga-las probas selectivas para o acceso ó corpo superior de Administración da Xunta de Galicia (grupo A), convocadas por orde da Consellería da Presidencia e Administración Pública, do 26 de decembro de 1995 (DOG do 11 de xaneiro de 1996), acordouse, de conformidade co disposto na base II.2.2 da convocatoria:</p>
<p>1. Que o cuarto exercicio, de carácter eliminatorio, consistente na resolución dun suposto práctico á elección do aspirante de entre dous, que serán os resultantes do sorteo levado a efecto entre seis elixidos polo tribunal e relacionados coas materias correspondentes ó contido do programa, terá lugar o día 22 de xuño de 1997, ás 9.30 horas, na Facultade de Dereito da Universidade de Santiago de Compostela, Campus Universitario Sur, (r/ Mestre Mateo, s/n) nas aulas «nova» e «2», sitas na planta baixa do edificio. A entrada dos opositores no lugar de celebración do exercicio comezará ás 8.30 horas.</p>
<p>Só poderán comparecer á súa realización os opositores que superasen o terceiro exercicio.</p>
<p>O tempo máximo para a realización do exercicio será de catro horas.</p>
<p>2. De acordo coa base II.3.3, os aspirantes serán convocados en chamamento único.</p>
<p>3. Así mesmo, deberán presentarse provistos de DNI ou documento fidedigno acreditativo da súa identidade (base II.2.3) e, en calquera momento, poderán ser requiridos polos tribunais coa finalidade de acredita-la súa personalidade (base II.3.2).</p>
<p>4. Finalmente, os opositores tamén deberán comparecer provistos de bolígrafo ou pluma estilográfica.</p>
<p>Para a realización deste exercicio, os opositores poderán servirse de textos legais sen comentarios, excluíndose os libros de consulta.</p>
<p>Santiago de Compostela, 9 de xuño de 1997.</p>
<p>Joaquín López Rúa-SolerJavier Suárez García</p>
<p>Presidente do tribunal nº 1Presidente do tribunal nº 2</p>
<p>4582</p>

