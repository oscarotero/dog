---
date: '1997-06-16'
id: '7926'
page: 5
number: 114
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución conxunta do 23 de abril de 1997, da Dirección Xeral de Ordenación
  Educativa e de Formación Profesional, da Secretaría Xeral para a Protección
  Civil e o Medio Ambiente, do Instituto Galego de Consumo, da Secretaría Xeral
  da Consellería de Sanidade e Servicios Sociais, da Dirección Xeral de Saúde
  Pública, da Dirección Xeral de Xustiza e Administración Local, do Servicio
  Galego de Promoción da Igualdade do Home e da Muller e da Dirección Xeral da
  Xuventude, pola que se convocan premios á innovación educativa sobre os temas
  transversais.
range: Resolución
url: 'https://www.xunta.gal/dog/Publicados/1997/19970616/Anuncio7926_gl.html'
---
<p>Os decretos 426/1991, do 12 de decembro (DOG do 14 de xaneiro de 1992); 245/1992, do 30 de xullo (DOG do 14 de agosto); 78/1993, do 25 de febreiro (DOG do 2 de abril) e 275/1994, do 29 de xullo (DOG do 31 de agosto), establecen, respectivamente, os currículos de educación infantil, educación primaria, educación secundaria obrigatoria e bacharelato para a Comunidade Autónoma de Galicia. Igualmente, os currículos dos ciclos formativos de formación profesional establécense en cadanseu decreto.</p>
<p>Unha vez establecidos os devanditos currículos pola Administración educativa, é competencia dos centros desenvolvelos, tanto á nivel de proxecto curricular como de programación de aula. Neste marco de desenvolvemento curricular, a Consellería de Educación e Ordenación Universitaria está a impulsa-las actividades de innovación educativa como medio de promoción e actualización profesional do profesorado.</p>
<p>Por outra parte, a necesidade de prepara-la infancia e xuventude para vivir nunha sociedade na que os valores cambian con rapidez, demanda das institucións da nosa comunidade outras accións dirixidas a potenciar actitudes e coñecementos que no eido da educación consideramos temas transversais do currículo, tales como educación para a saúde, educación para o consumo, educación para a paz, educación para a igualdade de ámbolos sexos, educación para o lecer e educación ambiental, e que pola súa transcendencia e relevancia social necesitan para o seu desenvolvemento do concurso de tódalas institucións.</p>
<p>Por todo isto, a Dirección Xeral de Ordenación Educativa e de Formación Profesional, en colaboración coa Secretaría Xeral para a Protección Civil</p>
<p>e o Medio Ambiente, o Instituto Galego de Consumo, a Secretaría Xeral da Consellería de Sanidade e Servicios Sociais, a Dirección Xeral de Saúde Pública, a Dirección Xeral de Xustiza e Administración Local, o Servicio Galego de Promoción da Igualdade do Home e da Muller e a Dirección Xeral da Xuventude, establece, na presente resolución, as bases para a convocatoria e concesión de premios á innovación educativa sobre os temas transversais.</p>
<p>En consecuencia co anteriormente exposto,</p>
<p>DISPOÑEMOS:</p>
<p>Artigo 1º.-Obxecto.</p>
<p>O obxecto desta resolución é a convocatoria de dous premios á innovación educativa sobre cada un dos seguintes temas: educación ambiental (escola ecolóxica), a transversalidade na educación, educación vial, educación para o consumo, prevención do consumo indebido de drogas, educación para a saúde (prevención VIH/SIDA e ETS, promoción da vida sen tabaco e saúde bucodental), educación para a paz, educación para a igualdade de ámbolos sexos e educación para o lecer, para todo o ensino non universitario; e a aprobación das súas bases de concesión.</p>
<p>Artigo 2º.-Dotación económica.</p>
<p>Os dous premios ós que se alude no artigo anterior terán a seguinte dotación:</p>
<p>Educación ambiental (escola ecolóxica):</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 04.06.342A.640.1, unha vez realizada a retención correspondente.</p>
<p>A transversalidade na educación:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 07.04.322T.226.09, unha vez realizada a retención correspondente.</p>
<p>Educación vial:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 07.04.322T.226.09, unha vez realizada a retención correspondente.</p>
<p>Educación para o consumo:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 08.50.343A.640.0, unha vez realizada a retención correspondente.</p>
<p>Prevención do consumo indebido de drogas:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>Priorizaranse os traballos realizados sobre o material didáctico, sobre prevención do consumo indebido de drogas, editado polas consellerías de Educación e Ordenación Universitaria e de Sanidade e Servicios Sociais.</p>
<p>O pagamento farase con cargo á aplicación orzamentaria 11.01.313A.640.1, unha vez realizada a retención correspondente.</p>
<p>Educación para a saúde (prevención VIH/SIDA e ETS, promoción da vida sen tabaco e saúde bucodental):</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 11.03.313A.640.4, unha vez realizada a retención correspondente.</p>
<p>Educación para a paz:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 13.02.123A.226.06, unha vez realizada a retención correspondente.</p>
<p>Educación para a igualdade de ámbolos sexos:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 14.50.212A.227.06, unha vez realizada a retención correspondente.</p>
<p>Educación para o lecer:</p>
<p>Un premio para educación infantil e primaria de 250.000 pesetas.</p>
<p>Un premio para educación secundaria de 250.000 pesetas.</p>
<p>O pagamento farase con cargo á aplicación orzamentaria 14.03.355B.640.3, unha vez realizada a retención correspondente.</p>
<p>Artigo 3º.-Condicións.</p>
<p>1. Poderá participar na presente convocatoria o profesorado dos centros educativos dependentes da Consellería de Educación e Ordenación Universitaria que estea en activo e imparta ensino nos niveis non universitarios.</p>
<p>2. Os concursantes, de xeito individual ou en grupo, deberán presentar un traballo de aplicación práctica na aula sobre calquera aspecto dos temas transversais desenvolvido durante os dous últimos cursos, 1995-96 e 1996-97, antes da data límite de entrega.</p>
<p>3. Os traballos presentados poderán abranguer calquera etapa, ciclo ou curso do ensino non universitario, e deberán explicita-los aspectos establecidos no apartado 8 do presente artigo.</p>
<p>4. Os traballos que concorran deberán ser orixinais e non premiados con anterioridade.</p>
<p>5. O prazo de presentación dos traballos remata o 30 de outubro de 1997.</p>
<p>6. A Consellería de Educación e Ordenación Universitaria e os organismos que colaboran nesta convocatoria poderán proceder conxuntamente á reproducción, publicación e divulgación dos traballos premiados.</p>
<p>7. Os concursantes deberán presenta-lo traballo en soporte informático e en soporte papel por triplicado no rexistro da Consellería de Educación e Ordenación Universitaria, a través das distintas delegacións provinciais ou polas canles establecidas na Lei 30/1992, do 26 de novembro, de réxime xurídico das administracións públicas e do procedemento administrativo común. No caso de proceder ó envío certificado por correo, a instancia que debe acompaña-lo traballo estará datada e cuñada pola oficina de correos antes de ser certificada.</p>
<p>8. Os traballos deberán ir acompañados da seguinte documentación:</p>
<p>a) Instancia dirixida ó director xeral de Ordenación Educativa e de Formación Profesional, asinada polo autor ou autora ou, se é o caso, polo coordinador</p>
<p>ou coordinadora responsable do grupo de traballo, segundo o modelo do anexo da presente resolución.</p>
<p>b) Certificación da dirección do centro educativo, acreditativa de que os concursantes prestan os seus servicios como persoal docente no devandito centro ou de que estiveron destinados nel durante a realización da experiencia.</p>
<p>c) Memoria descritiva, dun máximo de 20 folios, da experiencia educativa na que se reflectirán os obxectivos e contidos desenvolvidos, a metodoloxía empregada, datas ou períodos da súa realización, desenvolvemento da experiencia e criterios e procedementos de avaliación. Igualmente, deberá consta-la valoración, tanto do profesorado como do alumnado, sobre o traballo realizado respecto da consecución dos obxectivos previstos.</p>
<p>d) Anexos dos traballos ou actividades realizados polos alumnos e alumnas durante a experiencia.</p>
<p>Artigo 4º.-Composición e funcións da comisión.</p>
<p>1. Os traballos que concursen e se axusten á presente convocatoria serán examinados e avaliados por unha comisión composta polos seguintes membros:</p>
<p>O director xeral de Ordenación Educativa e de Formación Profesional, que actuará como presidente.</p>
<p>O subdirector xeral de Ordenación Educativa, que actuará como vicepresidente.</p>
<p>Actuarán como vocais:</p>
<p>O subdirector xeral de Protección Ambiental, ou persoa na que delegue.</p>
<p>A xerente do Instituto Galego de Consumo, ou persoa na que delegue.</p>
<p>O comisionado do Plan de Galicia sobre Drogas, ou persoa na que delegue.</p>
<p>A subdirectora xeral de Programas de Saúde Pública, ou persoa na que delegue.</p>
<p>A subdirectora xeral de Relacións coa Administración de Xustiza, ou persoa na que delegue.</p>
<p>A secretaria xeral do Servicio Galego de Promoción da Igualdade do Home e da Muller, ou persoa na que delegue.</p>
<p>O subdirector xeral de Xuventude, ou persoa na que delegue.</p>
<p>A xefa do Servicio de Ordenación e Innovación Educativa.</p>
<p>Un funcionario ou funcionaria do Servicio de Ordenación e Innovación Educativa, que actuará como secretario.</p>
<p>2. A comisión, se é o caso, poderá contar co asesoramento de especialistas.</p>
<p>3. A decisión da comisión, que será publicada no Diario Oficial de Galicia, será inapelable e poderán ser declarados desertos calquera dos premios anunciados ou, se é o caso, e se a comisión o determina, ser acumulados entre si ou compartidos.</p>
<p>4. A participación na convocatoria supón a aceptación de tódalas súas bases, así como a cesión do dereito da propiedade dos traballos premiados, nos que poderán introducirse as variacións que se consideren máis adecuadas á súa finalidade.</p>
<p>Artigo 5º.-Certificación.</p>
<p>A Administración educativa poderalles recoñecer ós participantes dos que os traballos sexan avaliados positivamente, mediante expedición de certificado, as actividades de innovación realizadas no marco da presente convocatoria.</p>
<p>Artigo 6º.-Retirada da documentación.</p>
<p>As persoas interesadas ou os seus representantes legais poderán retira-la documentación dos traballos non premiados e que non vaian ser obxecto de publicación, na Dirección Xeral de Ordenación Educativa e de Formación Profesional no prazo de 30 días a partir da publicación da resolución da presente convocatoria.</p>
<p>A presente resolución entrará en vigor a partir do día seguinte ó da súa publicación.</p>
<p>Santiago de Compostela, 23 de abril de 1997.</p>
<p>José Luis Aboal García-TuñónJosé Luis Mira Lema</p>
<p>Secretario xeral para a ProtecciónDirector xeral de Ordenación</p>
<p>Civil e o Medio AmbienteEducativa e de Formación Profesional</p>
<p>Francisco Gallegos MartínezManuel A. Silva Romero</p>
<p>Presidente do Instituto Galego de ConsumoSecretario xeral da Consellería</p>
<p>de Sanidade e Servicios Sociais</p>
<p>Juan Jesús Gestal OteroJosé Rojo Salgado</p>
<p>Director xeral de Saúde PúblicaDirector xeral de Xustiza</p>
<p>e Administración Local</p>
<p>Mª Carmen Bianchi ValcarceEugenio Corral Álvarez</p>
<p>Directora xeral do Servicio GalegoDirector xeral da Xuventude</p>
<p>de Promoción da Igualdade do Home</p>
<p>e da Muller</p>
<p>4623</p>

