---
date: '1997-04-22'
id: 58F2
page: 3
number: 76
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 10 de abril de 1997 pola que se resolve a convocatoria para a
  provisión, polo sistema de libre designación, dun posto de traballo vacante na
  Secretaría Xeral para o Turismo.
range: Orde
url: 'https://www.xunta.gal/dog/Publicados/1997/19970422/Anuncio58F2_gl.html'
---
<p>Convocada a provisión, polo sistema de libre designación, dun posto de traballo vacante na Secretaría Xeral para o Turismo, por Orde do 16 de decembro de 1996 (DOG nº 27, do 10 de febreiro 1997) esta consellería en uso das facultades e atribucións conferidas pola Lei 4/1988, da función pública de Galicia, e os artigos 16 e 17 do Decreto 93/1991, do 20 de marzo,</p>
<p>RESOLVO:</p>
<p>Primeiro.-Adxudicarlle destino no posto de traballo que se indica ó funcionario que se expresa no anexo da presente orde.</p>
<p>Segundo.-O cesamento no actual destino efectuarase no prazo de tres días, contados a partir da publicación da presente orde.</p>
<p>A toma de posesión deberase facer no prazo de tres días a partir do seguinte ó do cesamento, se se trata da mesma localidade na que presta o seu servicio o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-A xefatura de persoal do centro onde cause alta o funcionario efectuará, dentro dos prazos sinalados anteriormente, a dilixencia de toma de posesión e seguidamente realizaranse os trámites para a súa alta en nómina.</p>
<p>Da dilixencia efectuada será remitida copia á Dirección Xeral da Función Pública da Consellería da Presidencia e Administración Pública.</p>
<p>Cuarto.-Contra a presente orde que esgota a vía administrativa, poderase interpoñer recurso contencioso-administrativo, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 10 de abril de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO</p>
<p>Número rexistro de persoal: 3226582546 A2051.</p>
<p>Grupo: B.</p>
<p>Apelidos e nome: Roura Roig, María Luz.</p>
<p>Posto de traballo e código de posto: xefe Servicio de Xestión Administrativa e Persoal. PR.P05.00.001.15770.004.</p>
<p>Nivel: 28.</p>
<p>Localidade: Santiago de Compostela.</p>
<p>Centro directivo: Secretaría Xeral para o Turismo</p>
<p>2038</p>

