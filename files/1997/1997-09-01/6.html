---
date: '1997-09-01'
id: A0DA
page: 8
number: 167
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 25 de agosto de 1997 pola que se convoca un seminario sobre a
  xestión da función pública nos países da Unión Europea e Hispanoamérica.
range: Resolución
url: 'https://www.xunta.gal/dog/Publicados/1997/19970901/AnuncioA0DA_gl.html'
---
<p>A Escola Galega de Administración Pública organiza, en colaboración co Instituto Internacional de Ciencias Administrativas, un seminario sobre a xestión da función pública nos países da Unión Europea e Hispanoamérica, que se desenvolverá conforme as seguintes bases:</p>
<p>1. Obxectivos.</p>
<p>-Debater sobre o status dos funcionarios e/ou o persoal de servicios públicos nos países fortemente descentralizados e a aplicación de principios xerais aplicables a todos eles.</p>
<p>-Determina-las novas direccións aplicable ós recursos humanos, tendo presentes as actuais tarefas da Administración pública.</p>
<p>-As consecuencias dos novos métodos de dirección sobre o emprego, a mobilidade, o desenvolvemento dos sistemas de avaliación e as relacións entre formación, avaliación e promoción.</p>
<p>-Os novos sistemas de dirección orientados cara a un mellor funcionamento dos servicios.</p>
<p>-As consecuencias do Tratado de Maastricht en canto ós funcionarios dos países europeos.</p>
<p>2. Destinatarios.</p>
<p>Estudiosos, profesionais e interesados en xeral que desexen afondar na materia obxecto do curso.</p>
<p>3. Datas e horarios.</p>
<p>O seminario terá lugar os días 22 e 23 de setembro, en sesións de mañá e tarde.</p>
<p>4. Lugar e prazas.</p>
<p>Terá lugar no salón de actos da EGAP en Santiago de Compostela. O número de admitidos estará en función da capacidade do local.</p>
<p>5. Contido.</p>
<p>5.1. Relatorios.</p>
<p>Sesión I: A nova xestión e a función pública.</p>
<p>Sesión II: A nova Europa e a función pública.</p>
<p>Sesión III: Programas de reforma da función pública nalgúns países hispanoamericanos.</p>
<p>5.2. Mesa redonda.</p>
<p>Análise dos modelos de distribución territorial nos estados compostos.</p>
<p>6. Inscrición.</p>
<p>-Prazo: remata o mércores, día 17 de setembro de 1997.</p>
<p>-Lugar de presentación: no rexistro xeral da EGAP (polígono das Fontiñas, rúa de Madrid, 2-4, 15707 Santiago de Compostela). Tfno. 54 60 40. Telefax 54 63 37.</p>
<p>-Forma: as solicitudes de inscrición faranse por escrito, no modelo oficial que figura ó final destas bases. Serán rexeitadas todas aquelas peticións que non reúnan o dito requisito.</p>
<p>As peticións de admisión poderanse enviar por correo ordinario ou por telefax ó número consignado.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando, a partir do día 19 de setembro, por teléfono de 10.30 a 14.45 horas, ó seguinte número: (981) 54 63 39, ou ben consultando a lista de seleccionados que se expoñerá no taboleiro de anuncios da EGAP.</p>
<p>7. Certificación de asistencia.</p>
<p>Entregaráselles ó remate deste seminario a aqueles asistentes que concorresen asiduamente a el, e expresarase neste documento a natureza da actividade e as datas da súa realización.</p>
<p>8. Modificacións.</p>
<p>A EGAP poderá modifica-lo desenvolvemento e mailos contidos do seminario para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 25 de agosto de 1997.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>6693</p>

