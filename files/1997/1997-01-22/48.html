---
date: '1997-01-22'
id: 2A62
page: 722
number: 14
agency: CONCELLO DE CULLEREDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970122/Anuncio2A62_gl.html'
---
<p>O Pleno Municipal, en sesión celebrada o día 12 de decembro de 1996, e en exercicio da competencia delegada polo Art. 2 da Lei 7/1995, do 29 de xuño,</p>
<p>de delegación e distribución de competencias en materia de urbanismo, adoptou o seguinte acordo:</p>
<p>1.-Aprobar, con carácter definitivo, un documento polo que se introducen modificacións puntuais ó plan xeral de ordenación urbana deste municipio nos seguintes aspectos:</p>
<p>a) Ordenanza nº 7: inclusión do uso comercial como permitido.</p>
<p>b) Modificación do punto 2.4.1.3 da normativa, relativo a garantías das obras de urbanización.</p>
<p>c) Modificación do parágrafo do punto 5.3.2 da normativa, relativo ó recuamento de cerramentos.</p>
<p>d) Modificación que ten por obxecto traslada-las determinacións do PXOU reflectidas na cartografía 1/2000 á cartografía 1/5000, co obxecto de emenda-lo erro existente nesta última, folla nº 3, ámbito comprendido entre: norte, paseo marítimo da antiga Cross; sur, UE 2829; leste, r/ Pablo Picasso; oeste, UA-49, UA-50 e espacio edificable de r/ Santo Antonio.</p>
<p>e) Modificación que ten por obxecto sinala-lo carácter non esencial e posibilidade de modificación das UUAA delimitadas no PXOU, así como os sistemas de actuación establecidos.</p>
<p>f) Modificación do apartado 2 do punto 11.7 da normativa e introducción dun novo apartado ó punto 11.3 relativo ás condicións xerais dos usos residenciais en SNU.</p>
<p>g) Modificación que ten por obxecto introducir na normativa os conceptos de altura mínima de planta baixa e tratamento dos paramentos nos edificios de vivendas.</p>
<p>h) Modificación que ten por obxecto regula-la construcción de muros de contención de terra dando fronte a vías.</p>
<p>2.-Publica-lo acordo de aprobación definitiva no Diario Oficial de Galicia e comunicalo, con traslado do expediente tramitado e dous exemplares dilixenciados do documento aprobado, á Consellería de Política Territorial, Obras Públicas e Vivenda, quedando condicionada a súa eficacia e entrada en vigor ó cumprimento destes trámites.</p>
<p>3.-Determinar, de acordo co establecido no Art. 6 da Lei 7/1995 anteriormente citada, que o acordo adoptado pon fin á vía administrativa, e que contra el se pode recorrer directamente perante a xurisdicción contencioso-administrativa.</p>
<p>Culleredo, 18 de decembro de 1996.</p>
<p>Julio Sacristán de Diego</p>
<p>Alcalde</p>
<p>116</p>

