---
date: '1997-01-22'
id: 2A3E
page: 718
number: 14
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de xaneiro de 1997, da Dirección Xeral de Industria, pola que
  se somete a información pública a solicitude de concesión administrativa para
  a conducción e subministración de gas propano no termo municipal de Arzúa (A
  Coruña).
range: Resolución
url: 'https://www.xunta.gal/dog/Publicados/1997/19970122/Anuncio2A3E_gl.html'
---
<p>Para os efectos previstos no artigo 7º da Lei 10/1987, do 15 de xuño, de disposicións básicas para un desenvolvemento coordinado de actuacións en materia de combustibles gasosos e no artigo 11º do Regulamento xeral de servicio público de gases combustibles, aprobado por Decreto 2913/73 do 26 de outubro, sométese a información pública o seguinte proxecto de concesión administrativa:</p>
<p>Peticionario: Repsol Butano, S.A., con enderezo en r/ Arcipreste de Hita, 10, 28015 Madrid.</p>
<p>Obxecto da petición: concesión administrativa para o servicio público de distribución e subministración de gas propano comercial, no térmo municipal de Arzúa, na provincia da Coruña, de conformidade co proxecto presentado para o efecto, o cal se concretará posteriormente, co oportuno detalle no proxecto para a autorización das instalacións.</p>
<p>Descrición das instalacións:</p>
<p>-Estación de GLP, composta por 2 depósitos cunha capacidade total de almacenamento de 99 m, dotada de equipo de gasificación, regulación e trasvase axeitados ás necesidades de consumo.</p>
<p>-Rede de distribución, deseñada para a súa intercambiabilidade co gas natural, cunha lonxitude de 5.521 m, e construída con encanamento de polietileno de media densidade, de diversos diámetros segundo as necesidades de consumo, que transcorrerá soterrada na sua totalidade.</p>
<p>Área da concesión: o concello afectado pola solicitude de concesión é Arzúa, na provincia da Coruña.</p>
<p>Orzamento: dezaoito millóns de pesetas (18.000.000 de ptas.).</p>
<p>O que se fai público para coñecemento xeral e para que todas aquelas persoas naturais ou xurídicas que se consideren prexudicadas nos seus dereitos poidan presenta-las súas alegacións no prazo de 20 días a partir da data de publicación deste anuncio,</p>
<p>podendo examina-lo proxecto de concesión na Dirección Xeral de Industria, edificio San Caetano, en Santiago de Compostela, así como na Delegación Provincial da Consellería de Industria e Comercio, na Coruña.</p>
<p>Santiago de Compostela, 13 de xaneiro de 1997.</p>
<p>Joaquín del Moral Crespo</p>
<p>Director xeral de Industria</p>
<p>125</p>

