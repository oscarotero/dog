---
date: '1997-01-22'
id: 2A5A
page: 722
number: 14
agency: CONCELLO DE ABEGONDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970122/Anuncio2A5A_gl.html'
---
<p>O Pleno da Corporación, en sesión do día 27 de decembro de 1996, adoptou o acordo que literalmente di:</p>
<p>«Aprobación definitiva, se procede, das normas subsidiarias de planeamento municipal.-Dada conta do informe sobre proxecto de normas subsidiarias de planeamento de Abegondo emitido pola Consellería de Política Territorial, Obras públicas e Vivenda da Xunta de Galicia, con data do 2 dos correntes, polo que, con certas especificacións, se emite informe favorable, e vistas as disposicións aplicables e o informe do equipo redactor, coa abstención do Sr. Regueiro e o voto a favor dos restantes membros da corporación presentes, acordouse:</p>
<p>1º--Aprobar definitivamente as normas de que se trata con exclusión das determinacións que afectan</p>
<p>o ámbito do Plan Especial de Protección e Infraestructuras regulado nos artigos 267 e seguintes da normativa.</p>
<p>2º.-Que se proceda ás publicacións previstas nos artigos 8 d) da Lei 7/1995, do 29 de xuño, de delegación e distribución de competencias en materia de urbanismo, e 70 da Lei 7/1985, do 2 de abril, reguladora das bases de réxime local.»</p>
<p>O que se fai público para xeral coñecemento e indícase que a documentación do dito instrumento de planeamento se atopa á disposición das persoas interesadas na Casa do Concello de Abegondo.</p>
<p>Contra o acto que se publica poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados a partir do día seguinte ó da data de publicación do presente anuncio, logo de comunicación a este concello.</p>
<p>Abegondo, 3 de xaneiro de 1997.</p>
<p>José A. Santiso Miramontes</p>
<p>Alcalde</p>
<p>65</p>

