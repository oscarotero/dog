---
date: '1997-01-22'
id: 2A46
page: 719
number: 14
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 16 de decembro de 1996, do Xurado Provincial de Clasificación de
  Montes Veciñais en Man Común de Pontevedra, pola que se resolve a
  clasificación do monte das Casiñas, da parroquia de Salcedo, do concello de
  Pontevedra.
range: Resolución
url: 'https://www.xunta.gal/dog/Publicados/1997/19970122/Anuncio2A46_gl.html'
---
<p>Para os efectos previstos no artigo 28 do Regulamento para a execución da Lei 13/1989, do 10 de outubro, de montes veciñais en man común, Decreto 260/1992 do 4 de setembro, e de conformidade co disposto no artigo 60.1º da Lei 30/1992, de réxime xurídico das administracións públicas e do procedemento administrativo común, faise constar que:</p>
<p>O Xurado Provincial de Clasificación de Montes Veciñais de Pontevedra dictou a seguinte resolución:</p>
<p>Na cidade de Pontevedra, ás dezasete horas do día 18 de novembro de 1996, nos locais da Delegación Provincial da Consellería de Agricultura, Gandería e Montes, logo da citación para o efecto reúnese o Xurado Provincial de Clasificación de Montes Veciñais en Man Común coa asistencia das seguintes persoas:</p>
<p>Presidente: José Luis Díez Yáñez.</p>
<p>Vicepresidente: José Juan Barreiro Prado.</p>
<p>Vocais: Teodoro Arribas Serrano, Luis Mª Muíños Vidueira e Serafín Quinteiro Blanco.</p>
<p>Vocais representantes da parroquia de Salcedo, Pontevedra: Pastor Torres Carro.</p>
<p>Secretaria: Ramona Celia Fernández Álvarez.</p>
<p>Antecedentes de feito</p>
<p>Primeiro.-Formulada solicitude de clasificación do monte das Casiñas, da Parroquia de Salcedo, per</p>
<p>tencente ó concello de Pontevedra, o Xurado Provincial de Clasificación de Montes Veciñais en Man Común na súa reunión de data 20-6-1995, acordou inicia-los trámites para a clasificación do monte das Casiñas, así como a remisión da solicitude e documentación ó Servicio de Montes e Industrias Forestais para o seu estudio e informe.</p>
<p>Segundo.-Unha vez evacuado o preceptivo informe polo Servicio de Montes e Industrias Forestais, no expediente seguíronse os trámites previstos na Lei 13/1989, do 10 de outubro, do Parlamento de Galicia de Montes Veciñais en Man Común, así como no seu regulamento aprobado polo Decreto 260/1992 do 4 de setembro, facéndose as correspondentes publicacións no DOG, solicitándose a oportuna anotación preventiva, ó Rexistro da Propiedade, abrindo un prazo dun mes de información pública para a práctica de alegacións, outorgándolle igual período ós interesados asi como ó alcalde-presidente do Concello de Pontevedra, a quen se lle remitiu o correspondente edicto para a súa fixación nos lugares de costume do núcleo veciñal.</p>
<p>Terceiro.-O monte das Casiñas, obxecto do presente expediente de clasificación correspóndese coa seguinte descrición:</p>
<p>Concello: Pontevedra.</p>
<p>Parroquia: Salcedo.</p>
<p>Nome do monte: Monte das Casiñas.</p>
<p>Cabida: 3.245 m/2.</p>
<p>Lindes: norte, estrada comarcal-Palacio; leste, predios particulares e camiño; sur, predios particulares; oeste, camiño veciñal.</p>
<p>Descrición do perímetro: comezando no NO da parcela atopamos, no cruzamento da estrada comarcal-palacio, cun camiño veciñal a partir dese punto, en dirección leste seguímo-la estrada ata un camiño e predios particulares. Neste punto o perímetro toma dirección sur seguindo un camiño e o limite con predios particulares de Dorinda Lores, Dolores Pereira, Agustín Malvar, Valentín Malvar e Manuel Pérez Liaño, onde torce en dirección oeste polo lindeiro do predio particular de Antonio Malvar ata atopar un camiño veciñal. A continuación segue en dirección norte polo camiño veciñal ata cerra-lo perímetro no punto de partida.</p>
<p>Antecedentes de dereito</p>
<p>1.-Compételle ó xurado conforme reiterada xurisprudencia e interpretación da normativa sobre montes veciñais en man común, analizar como cuestión de feito a pertenza dos montes dos que se pretende a clasificación ós veciños agrupados en parroquias, aldeas, lugares, etc., e por outra parte o aproveitamento consetudinario e exclusivo destes polos integrantes das anteditas agrupacións, en réxime de comunidade sen asignación de cotas (Sentencia do 21/1/1986 da sala cuarta do Tribunal Supremo e Sentencia 18/6/1991 da sala terceira do mesmo tri</p>
<p>bunal), coa correspondente valoración para este da correspondente proba (Sentencia da sala terceira do Tribunal Supremo de data 9/3/1993).</p>
<p>II.-Despois dun minucioso exame da documentación no que consta expediente, así como a través dunha vista xirada sobre o terreo segundo sinala o relator do expediente efectuada por el mesmo, hai que advertir que a superficie vén sendo obxecto de ocupacións polos veciños colindantes utilizando estas para as súas propias necesidades en pequenos resios, ou «eidos», quedando descartado un aproveitamento indiviso ou de propiedade xermánica.</p>
<p>En consecuencia, os membros do xurado de maneira unánime acordan a non clasificación como veciñal en man común ó monte das Casiñas, da parroquia de Salcedo, concello de Pontevedra na superficie, lindes e perímetro que se recollen nos antecedentes de feito da presente resolución, tendo en conta que o artigo 1 da Lei 13/1989, do 10 de outubro, de montes veciñais en man común e o mesmo número do seu regulamento aprobado por Decreto 260/1992, do 4 de setembro, esixe un aproveitamento consutudinario en réxime de comunidade e sen asignación de cotas, circunstanciaesta última que non concorre na petición formulada.</p>
<p>Contra a presente resolución poderase interpoñer recurso contencioso-administrativo no prazo de dous meses, desde a notificación desta ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 58 da Lei reguladora da antedita xurisdicción en relación co artigo 12 da Lei 13/1989, do Parlamento de Galicia, do 10 de outubro, de montes veciñais en man común, e o artigo 29 do seu regulamento aprobado por Decreto 260/1992, do 4 de setembro, modificados ambos preceptos pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Pontevedra, 16 de decembro de 1996.</p>
<p>José Luis Díez Yáñez</p>
<p>Presidente do Xurado Provincial de Clasificación de Montes Veciñais en Man Común de Pontevedra</p>
<p>151</p>

