---
date: '1997-07-03'
id: 86DA
page: 6
number: 127
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Aviso do 18 de xuño de 1997, da Xefatura de Servicio de Estructuras e
  Desenvolvemento Rural da Coruña, polo que se anuncia a toma de posesión
  definitiva de predios da zona de concentración parcelaria da zona de San Cosme
  de Beigondo (Santiso-A Coruña).
range: Aviso
url: 'https://www.xunta.gal/dog/Publicados/1997/19970703/Anuncio86DA_gl.html'
---
<p>Rematada a publicación do acordo de concentración parcelaria da zona de San Cosme de Beigondo (Santiso-A Coruña) e resoltos tódolos recursos presentados contra o Acordo, a Dirección Xeral de Estructuras e Desenvolvemento Rural resolveu dar posesión definitiva dos novos predios. A meritada toma de posesión e obrigatoria para tódolos interesados e enténdese, sen prexuízo das rectificacións que procedan como consecuencia dos recursos que prosperen (artigo 44 da Lei de concentración parcelaria para Galicia).</p>
<p>Os interesados poderán reclamar perante esta xefatura (edificio administrativo, praza Luis Seoane, s/n, 15008-A Coruña) acompañando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración, dentro dos trinta días seguintes ó da publicación do presente aviso no Diario Oficial de Galicia (artigo 46 da Lei de concentración parcelaria para Galicia).</p>
<p>Para os oportunos efectos establécense os seguintes prazos de toma de posesión:</p>
<p>a) Labradío sen colleita pendente, prados e pastos o día seguinte ó da publicación deste aviso no Diario Oficial de Galicia.</p>
<p>b) Os restantes predios, no momento de ser retiradas as colleitas que estivesen pendentes de recollida no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre aportante e adxudicatario; no caso contrario, poderán ser retiradas polos propietarios das parcelas de achega dentro dos catro meses seguintes ó da publicación do presente aviso no Diario Oficial de Galicia, logo da petición á Xefatura de Servicio de Montes e Industrias Forestais, do preceptivo permiso e o informe favorable do Servicio de Medio Ambiente Natural da Consellería de Agricultura no caso de ser especies autóctonas protexidas. Transcorrido o referido prazo entenderase que pertencen ó propietario do novo predio.</p>
<p>A Coruña, 18 de xuño de 1997.</p>
<p>Rogelio del Valle Muñoz-Cobo</p>
<p>Xefe de Servicio de Estructuras</p>
<p>e Desenvolvemento Rural</p>
<p>5216</p>

