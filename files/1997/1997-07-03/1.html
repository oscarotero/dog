---
date: '1997-07-03'
id: 865E
page: 6
number: 127
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de xuño de 1997 pola que se aproban os concertos educativos cos
  centros docentes privados de educación primaria, educación secundaria
  obrigatoria, educación especial e formación profesional de primeiro e segundo
  grao.
range: Orde
url: 'https://www.xunta.gal/dog/Publicados/1997/19970703/Anuncio865E_gl.html'
---
<p>A Orde do 8 de xaneiro de 1997 (DOG do 21) dictou as normas para a aplicación, a partir do curso académico 1997-1998, do réxime de concertos educativos previstos na Lei orgánica 8/1985, do 3 de xullo, reguladora do dereito á educación e no Real decreto 2377/1985, do 18 de decembro, polo que se aproba o Regulamento de normas básicas sobre concertos educativos.</p>
<p>Vistas as solicitudes presentadas polos titulares dos centros privados que imparten ensinanzas de educación primaria, educación secundaria obrigatoria, educación especial e formación profesional de 1º e 2º grao; cumpridos tódolos trámites previstos na citada orde e tendo en conta a proposta formulada pola Dirección Xeral de Centros e Inspección Educativa. Esta consellería,</p>
<p>DISPÓN:</p>
<p>Primeiro.-Aproba-los concertos educativos cos centros docentes privados que se relacionan nos anexos da presente orde.</p>
<p>1. Os concertos educativos correspondentes ás unidades de educación primaria e educación secundaria obrigatoria concertaranse nas condicións que se especifican no anexo I.</p>
<p>2. Os concertos educativos correspondentes ás unidades de educación especial, anexo II, asinaranse polo réxime de concertación xeral e terán unha duración de catro anos.</p>
<p>3. Os concertos educativos correspondentes ás unidades de formación profesional de primeiro grao asinaranse polo réxime de concertación xeral segundo se reflicte no anexo III, sen prexuízo do establecido nos artigos 60 e 61 do Real decreto 1487/1994, do 1 de xullo.</p>
<p>4. Os concertos educativos correspondentes a unidades de formación profesional de segundo grao subscribiranse con carácter de réxime singular nos termos que se especifican no anexo IV, sen prexuízo do establecido nos artigos 60 e 61 do Real decreto 1487/1994, do 1 de xullo.</p>
<p>5. Ós centros que se reflicten no anexo V dotaráselles da financiamento, polo número de horas que no mesmo se especifica, dos servicios de orientación educativa a que se refire a disposición adicional terceira.3 da Lei orgánica 1/1990, do 3 de outubro.</p>
<p>Segundo.-Mante-lo convenio educativo para o curso 1997-1998, subscrito ó abeiro da disposición adicional sétima do Real decreto 2377/1985, co centro dependente da Diputación Provincial da Coruña que se relaciona no anexo VI.</p>
<p>Terceiro.-No caso de unidades concertadas con carácter singular os centros poderán percibir dos alumnos, en concepto de financiamento complementario, a cantidade de 3.000 pesetas/alumno/mes durante 10 meses.</p>
<p>Cuarto.-O documento administrativo de formalización do concerto educativo será asinado polo titular da Consellería de Educación e Ordenación Universitaria e polo titular do centro privado ou persoa con representación debidamente acreditada.</p>
<p>Se o titular do centro privado non subscribise o documento de formalización na data que se lle notifique, entenderase decaído no seu dereito.</p>
<p>Quinto.-De acordo co establecido nos artigos 109 e 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común, a presente resolución esgota a vía administrativa polo que contra ela poderá interporse recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 10 de xuño de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>ANEXO II</p>
<p>ANEXO III</p>
<p>ANEXO IV</p>
<p>ANEXO V</p>
<p>ANEXO VI</p>
<p>5050</p>

